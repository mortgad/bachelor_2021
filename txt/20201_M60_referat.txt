Tirsdag den 2. februar 2021 (D)

1

Der sidder mange i salen, og der bliver ikke afstemning nu, vil
jeg bare sige. I næste møde bliver der afstemning og ikke nu. Og der
skal nok blive kaldt ind igen.

60. møde

I dag er der følgende anmeldelser:

Tirsdag den 2. februar 2021 kl. 14.30

Mette Hjermind Dencker (DF) m.fl.:

Dagsorden
1) Eventuelt: 2. behandling af lovforslag nr. L 144:
Forslag til lov om forebyggelse af smitte med covid-19, når arbejds‐
givere stiller bolig til rådighed for ansatte.
Af indenrigs- og boligministeren (Kaare Dybvad Bek).
(Fremsættelse 26.01.2021. 1. behandling 26.01.2021. Betænkning
01.02.2021).
2) Eventuelt: 2. behandling af lovforslag nr. L 145:
Forslag til lov om pligt til at sikre covid-19-test af tilrejsende ar‐
bejdskraft efter indrejse i Danmark.
Af beskæftigelsesministeren (Peter Hummelgaard).
(Fremsættelse 26.01.2021. 1. behandling 26.01.2021. Betænkning
01.02.2021).
3) Eventuelt: 2. behandling af lovforslag nr. L 146:
Forslag til lov om varsling af ferie m.v. som følge af den genind‐
førte lønkompensationsordning i forbindelse med håndteringen af
covid-19.
Af beskæftigelsesministeren (Peter Hummelgaard).
(Fremsættelse 26.01.2021. 1. behandling 26.01.2021. Betænkning
01.02.2021).
4) Eventuelt: 2. behandling af lovforslag nr. L 152:
Forslag til lov om ændring af lov om foranstaltninger mod smit‐
somme sygdomme og andre overførbare sygdomme, sundhedsloven
og retsplejeloven. (Yderligere foranstaltninger for at forebygge og
inddæmme nye virusvarianter af covid-19 og udvidet adgang til
kommunale isolationsfaciliteter).
Af sundhedsministeren (Magnus Heunicke).
(Fremsættelse 28.01.2021. 1. behandling 28.01.2021. Betænkning
01.02.2021).

Kl. 16:51

Meddelelser fra formanden
Anden næstformand (Pia Kjærsgaard):
Mødet er åbnet.
Jeg skal lige sige, for der er temmelig mange i salen, at der ikke
bliver afstemning før i næste omgang. Det er bare, så folk er klar
over det. Vi skal jo passe lidt på.

Beslutningsforslag nr. B 136 (Forslag til folketingsbeslutning om
ændring af forbrugeraftaleloven).
Leif Lahn Jensen (S), Peter Skaarup (DF), Andreas Steenberg (RV),
Karsten Hønge (SF), Peder Hvelplund (EL), Mai Mercado (KF),
Peter Seier Christensen (NB), Ole Birk Olesen (LA), Torsten Gejl
(ALT), Aaja Chemnitz Larsen (IA), Lars Løkke Rasmussen (UFG)
og Susanne Zimmer (UFG):
Beslutningsforslag nr. B 137 (Forslag til folketingsbeslutning om at
ophæve loven om nedrivning og salg af almene boliger og afskaffe
de såkaldte »ghettolister« (borgerforslag)) og
Beslutningsforslag nr. B 139 (Forslag til folketingsbeslutning om at
flytte handicapområdet væk fra kommunerne (borgerforslag)).
Leif Lahn Jensen (S), Peter Skaarup (DF), Andreas Steenberg (RV),
Karsten Hønge (SF), Peder Hvelplund (EL), Mai Mercado (KF),
Peter Seier Christensen (NB), Ole Birk Olesen (LA), Torsten Gejl
(ALT), Aaja Chemnitz Larsen (IA), Lars Løkke Rasmussen (UFG)
og Uffe Elbæk (UFG):
Beslutningsforslag nr. B 138 (Forslag til folketingsbeslutning om en
god afslutning til 3. g᾽erne (borgerforslag)).
Torsten Schack Pedersen (V) m.fl.:
Beslutningsforslag nr. B 140 (Forslag til folketingsbeslutning om
et ensartet økonomisk niveau for selvstændige og lønmodtagere i
forhold til kompensationsordninger i forbindelse med covid-19).
Martin Geertsen (V) m.fl.:
Hasteforespørgsel nr. F 40 (Vil ministeren tage initiativ til udarbej‐
delse af en plan for genåbningen af Danmark med udgangspunkt
i den faglige referencegruppes anbefalinger, herunder i forhold til
uddannelsesområdet, liberale erhverv, detailhandel m.v.?).
Med samtykke fra forslagsstillerne foreslår jeg, at beslutningsforslag
nr. B 140 henvises direkte til Erhvervsudvalget. Hvis ingen gør
indsigelse, betragter jeg det som vedtaget.
Det er vedtaget.
Titler på de anmeldte sager vil fremgå af www.folketingstidende.dk
(jf. ovenfor).

2

Tirsdag den 2. februar 2021 (L 144)

Kl. 16:54

Samtykke til behandling
Anden næstformand (Pia Kjærsgaard):
De punkter, som er opført som nr. 1, 2, 3 og 4 på dagsordenen, kan
kun med Tingets samtykke behandles i dette møde. Hvis ingen gør
indsigelse, betragter jeg samtykket som givet.
Det er givet.

Det første punkt på dagsordenen er:
1) 2. behandling af lovforslag nr. L 144:
Forslag til lov om forebyggelse af smitte med covid-19, når ar‐
bejdsgivere stiller bolig til rådighed for ansatte.
Af indenrigs- og boligministeren (Kaare Dybvad Bek).
(Fremsættelse 26.01.2021. 1. behandling 26.01.2021. Betænkning
01.02.2021).

Hvis ikke afstemning begæres, betragter jeg ændringsforslag nr. 7 af
et mindretal (EL), tiltrådt af et mindretal (Sikandar Siddique (UFG)),
som forkastet.
Det er forkastet.
Hvis ikke afstemning begæres, betragter jeg ændringsforslag nr. 8 af
et mindretal (EL), tiltrådt af et mindretal (Sikandar Siddique (UFG)),
som forkastet.
Det er forkastet.
Ønskes afstemning om ændringsforslag nr. 9, tiltrådt af et flertal
(udvalget med undtagelse af NB), om ændringsforslag nr. 10, tiltrådt
af et flertal (S, V, DF, RV, SF, EL, Jens Rohde (UFG) og Sikandar
Siddique (UFG)), eller om ændringsforslag nr. 11 og 12, tiltrådt af et
flertal (udvalget med undtagelse af NB)?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Kl. 16:55

Forhandling
Anden næstformand (Pia Kjærsgaard):
Der er stillet ændringsforslag.
Er der nogen, der ønsker at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 16:55

Det næste punkt på dagsordenen er:
2) 2. behandling af lovforslag nr. L 145:
Forslag til lov om pligt til at sikre covid-19-test af tilrejsende
arbejdskraft efter indrejse i Danmark.
Af beskæftigelsesministeren (Peter Hummelgaard).
(Fremsættelse 26.01.2021. 1. behandling 26.01.2021. Betænkning
01.02.2021).
Kl. 16:57

Afstemning
Anden næstformand (Pia Kjærsgaard):
Hvis ikke afstemning begæres, betragter jeg ændringsforslag nr. 1 af
et mindretal (EL), tiltrådt af et mindretal (SF og Sikandar Siddique
(UFG)), som forkastet.
Det er forkastet.
Ønskes afstemning om ændringsforslag nr. 2, tiltrådt af et flertal
(udvalget med undtagelse af NB)?
Det er vedtaget.
Hvis ikke afstemning begæres, betragter jeg ændringsforslag nr. 3 af
et mindretal (EL), tiltrådt af et mindretal (SF og Sikandar Siddique
(UFG)), som forkastet.
Det er forkastet.
Ønskes afstemning om ændringsforslag nr. 4, tiltrådt af et flertal
(udvalget med undtagelse af NB)?
Det er vedtaget.
Hvis ikke afstemning begæres, betragter jeg ændringsforslag nr. 5 af
et mindretal (EL), tiltrådt af et mindretal (Sikandar Siddique (UFG)),
som forkastet.
Det er forkastet.
Hvis ikke afstemning begæres, betragter jeg ændringsforslag nr. 6 af
et mindretal (EL), tiltrådt af et mindretal (SF og Sikandar Siddique
(UFG)), som forkastet.
Det er forkastet.

Forhandling
Anden næstformand (Pia Kjærsgaard):
Der er stillet ændringsforslag.
Jeg kan se, at hr. Bent Bøgsted, Dansk Folkeparti, gerne vil tage
ordet. Værsgo.
Kl. 16:58

(Ordfører)
Bent Bøgsted (DF):
Tak for det, formand. Hvad angår det her lovforslag, er der jo ikke
nogen, der skal være i tvivl om, at vi i Dansk Folkeparti selvfølge‐
lig ønsker, at udenlandsk arbejdskraft skal være testet. Der er ikke
nogen, der skal være i tvivl om, at vi i Dansk Folkeparti ønsker, at de
skal være testet negativ, inden de kommer til Danmark. Vi skal ikke
have nogen, der kommer ind på arbejdsmarkedet med smitte. Der
skal heller ikke være nogen tvivl om, at Dansk Folkeparti ønskede,
at udenlandsk arbejdskraft skulle være testet negativ i Danmark, før
de kom ind på en arbejdsplads. Der skal heller ikke være tvivl om,
at vi synes, det er for lang tid, de kan gå i et job – på en byggeplads
eller i en virksomhed – før de skal have en pcr-test.
Dengang vi forhandlede med beskæftigelsesministeren om at
lave den her indsats for covid-19-test af udenlandsk arbejdskraft,
snakkede vi om, at de skulle have en negativ test, før de kom til
Danmark, og at der efter det skulle gå maks. 72 timer, før de skulle
have en pcr-test. Der var det Dansk Folkepartis klare ønske, at de
skulle testes, så snart de kom over grænsen, altså at de skulle have
test i Danmark, før de kom ind på arbejdspladsen. Vi ønskede sådan

Tirsdag den 2. februar 2021 (L 145)

set også, at pcr-testen skulle være taget, inden de kom ind på en
arbejdsplads i Danmark.
Det var der ikke rigtig stemning for, og der var så nogle kompro‐
miser, med hensyn til hvordan og hvorledes det skulle være. Det er
også det, der er årsag til, at vi støtter Enhedslisten i de ændringsfor‐
slag, de er kommet med, vedrørende test af udenlandsk arbejdskraft.
Når det så er sagt, vil jeg sige, at det var for 14 dage siden,
sidste mandag, men så hører vi gudhjælpemig, nej, det må jeg sige;
så hører vi, at der lige pludselig er indgået en aftale ovre ved justits‐
ministeren om test af udenlandsk arbejdskraft, altså en aftale, der
har indflydelse på adgangen for arbejdskraft til Danmark, og som
slår fast, at man først skal testes, maks. 24 timer efter at man er
kommet til Danmark; så skal man have en kviktest, og så skal der
gå 96 timer, fra man er blevet testet i udlandet, og indtil man er på
arbejdspladsen. I den tid kan de gå og bringe smitte rundt. Så kan det
godt være, at de skal i isolation i deres fritid, men på arbejdspladsen
kan de gå og smitte hinanden, for der er jo den der usikkerhed ved
en kviktest, at den kun giver 70 pct. sikkerhed. Så i den tid kan man
gå og arbejde på en arbejdsplads og være med til at bringe smitte
rundt til sine kollegaer. Man kan også blive smittet i den tid, hvis nu
der er nogle andre, der går rundt med det.
Men at der er sådan et miskmask i regeringen, at justitsministeren
ikke engang forhører sig om, hvad det er, vi har gang i på beskæf‐
tigelsesområdet. Beskæftigelsesministeren har åbenbart ikke været
inddraget i det her. Det er blevet kørt egenhændigt af justitsministe‐
ren, for man skal bare have det her igennem. Jeg klandrer ikke de
ordførere, der har været med til de forhandlinger derovre, for I to
ministre burde vide, hvad hinanden gør i den forbindelse, altså når
der er tale om sådan noget som det her.
Allerede da vi var i gang ugen før, er jeg overbevist om, at
justitsministeren var klar over, at vi var i gang med at lave noget
på Beskæftigelsesministeriets område. Og derfor var det også over‐
raskende for mig at få at vide, at beskæftigelsesministeren ikke var
inddraget i det her spil. Det er bare blevet tromlet hen over det
hele. Internt i regeringen har det den virkning, at justitsministeren
har tromlet beskæftigelsesministeren, men os som arbejdsmarkeds‐
ordførere, som beskæftigelsesordførere, får det først at vide på det
tidspunkt, hvor der er indgået en aftale. Og det vil jeg ikke klandre
de ordførere fra de forskellige partier, der har været med til de for‐
handlinger, for, men man må da som minimum sige: Jamen det her
er noget, vi er i gang med at lave på beskæftigelsesområdet, og så
skal en anden minister da ikke gå ind og lave noget, der overtrumfer
det, der sker på beskæftigelsesministerens område. For det her betød,
at de forhandlinger, vi var i gang med, hvor vi gerne ville have, at
når de kom over grænsen, så skulle de have en antigentest, inden
de kunne komme ud på arbejdspladsen, var låst fast; det kunne vi
ikke få igennem, fordi justitsministerens lov overtrumfede beskæfti‐
gelsesministerens lov i det her spil.
Det er det, der gør, at man kan blive rigtig godt træt af den
måde, det foregår på, altså at finde ud af, at man i regeringen ikke
engang taler sammen om, hvad det er, der skal foregå. For havde
beskæftigelsesministeren nu fået det at vide i god tid og under de
forhandlinger, vi havde med beskæftigelsesministeren, jamen så hav‐
de der jo været mulighed for, at vi kunne have rettet det til og have
fået talt om det. Men nej, nej, det gør man ikke; man kører bare
videre.
Derfor er det noget juks, der er blevet lavet i den her forbindelse,
og det er simpelt hen bare ikke godt nok. Det må vi erkende i
Dansk Folkeparti, altså at vi ikke synes, det er godt nok. Det er en
fin lov, der er blevet lavet på justitsministerens område, men man
skulle bare ikke have lavet noget, der lige også pludselig gjaldt for
beskæftigelsesområdet, når vi var i gang med at lave en lovgivning
om covid-19-test af udenlandsk arbejdskraft. Det skulle man have

3

holdt sig fra; man kunne have lavet alt det andet og så have ladet
beskæftigelsesministeren om at få den her lovgivning på plads.
Kl. 17:04

Så er jeg vist kommet af med lidt galde. Så gælder det de æn‐
dringsforslag, der er blevet stillet.
Hr. Christian Juhl fra Enhedslisten har formuleret nogle fremra‐
gende ændringsforslag, som vi kan støtte de fleste af – der er et par
stykker, vi stemmer gult til. Et af ændringsforslagene fra Christian
Juhl handlede om, at vi kunne få testet folk ved grænsen, når de
kommer ind.
Så er der ændringsforslaget fra Venstre, Radikale, Konservative
Folkeparti og Liberal Alliance, hvor man vil have, at staten skal
betale arbejdsgiverne for, at de kan få testet udenlandsk arbejdskraft.
Havde man nu lyttet til det, der blev foreslået i starten, så havde vi
fået den kviktest, som var blevet foretaget, når de var kommet over
grænsen, og den havde staten så betalt. Nu går man ind og siger, at
det er arbejdsgiverne, der skal sørge for, at de får den, og så skal de
testes.
Det her gælder jo også arme og ben-virksomheder, altså dem, der
render rundt i hele landet, og som vi også skal kontrollere. De skal
også testes, og jeg har mine tvivl om, om der er kontrol nok med det.
Men man overlader det så til arbejdsgiverne. De har selv bedt om,
at der skal være en lovgivning, hvor de bliver pålagt at teste. Men
hvis man skulle hjælpe arbejdsgiverne med det her, så skulle hjælpen
være, at folk skulle testes, inden de kom ind på arbejdspladsen. Det
er det, der er vigtigst.
Det her ændringsforslag gælder så udenlandsk arbejdskraft. Dan‐
skere, der arbejder på samme fabrik, virksomhed, byggeplads, eller
hvad det er, skal selv sørge for at blive testet; de skal selv køre hen
og blive testet, men forslagstillerne til det her ændringsforslag vil
have, at arbejdsgiverne skal have betaling for, at den udenlandske
arbejdskraft kan blive testet, og at de skal have lønkompensation,
fordi de skal bruge tid på at blive testet. Ja, det skal jeg da love for
- min nabo, der er tømrer, skal godt nok også bruge tid på at køre
hen og blive testet, men han får ikke betaling for det. Det må han
gøre i sin fritid; det er ikke arbejdsgiveren, der betaler. Men her skal
arbejdsgiveren så sørge for at betale den udenlandske arbejdskraft.
Det virker, som om det er, fordi man skal have hentet masser af
udenlandsk arbejdskraft ind til billige penge, men vi har masser af
ledige – der er en stor ledighedskø på grund af corona lige nu, så
man kunne ansætte nogle af de ledige, der går rundt, til at tage de job
i stedet for at hente udenlandsk arbejdskraft, men det gør man ikke.
Man kører bare løs og siger, at arbejdsgiverne skal have en masse ar‐
bejdskraft, og at staten selvfølgelig skal kompensere arbejdsgiverne
og betale for, at de fra dag et får lov til at hente arbejdskraft ind, selv
om det ikke er blevet kontrolleret, om de er raske eller ej, eller om
de kan bringe smitte med sig.
Det er bare ikke sådan, vi arbejder i Dansk Folkeparti, og derfor,
selv om der er lavet den her lovgivning på Justitsministeriets område
og på beskæftigelsesministerens område, så kan vi ikke støtte det
ændringsforslag. Det skal være sådan, at de har de samme vilkår,
som danske arbejdere har, og det vil sige, at udlændinge, der kom‐
mer til Danmark for at arbejde, selv må sørge for at blive testet –
de må selv sørge for at køre hen og få en kviktest eller en pcr-test
og enten selv betale for den eller få en test der, hvor det er gratis;
der er mange steder, hvor man kan få gratis test. Men vi skal ikke
kompensere arbejdsgiverne for, at det skal foregå i arbejdstiden. De
må gøre det i deres fritid, på samme måde som danskerne må gøre.
Det er der, hvor det knækker over for mig og Dansk Folkeparti, og
derfor kan vi ikke støtte det her ændringsforslag.
Men vi støtter det her lovforslag, fordi det trods alt er bedre end
ingenting, men det kunne godt nok have været bedre, hvis der var
blevet lyttet, og hvis der havde været lidt mere medgørlighed. Når
jeg ser det her ændringsforslag fra Venstre, Radikale, Konservative

4

Tirsdag den 2. februar 2021 (L 145)

og Liberal Alliance, kan jeg bedre forstå, hvorfor de ikke lyttede
til mine argumenter for, at folk skulle testes, inden de kom ind på
arbejdspladsen. Det er jo for at få arbejdskraft hurtigt ud til arbejds‐
giverne. Man tilsidesætter sundheden og siger, at det ikke gør noget,
at de ikke er blevet testet endnu, for det bliver de nok efter 96 timer,
fra de er blevet testet i hjemlandet. Sådan et ændringsforslag kan vi
bare ikke støtte i Dansk Folkeparti.
Men som sagt støtter vi det her lovforslag. Det er bedre end
ingenting, men det kunne godt nok have været meget bedre.
Kl. 17:08

Fjerde næstformand (Trine Torp):
Tak til Dansk Folkepartis ordfører. Der er ikke nogen korte bemærk‐
ninger. Så har Enhedslistens ordfører hr. Christian Juhl bedt om
ordet. Værsgo.
Kl. 17:08

(Ordfører)
Christian Juhl (EL):
Tak for det. Nu ved jeg ikke, om det var rigtigt forstået, at man skal
forhandle med formanden om, hvor meget taletid man har, men jeg
går ud fra, at uret tikker, sådan at jeg har 10 minutter.
Det er godt, at vi fik diskuteret de her ting. Jeg har snakket
om det siden sidste sommer, nemlig at arbejdspladsen er en overset
smittekilde. Når så ministeren undervejs i forhandlingerne siger, at
det sådan set slet ikke er det, det drejer sig om, men det drejer sig
om at give arbejdsgiveren en pligt til at sørge for, at der bliver testet,
så er det kun et lille hjørne, vi får fat i. Derfor vil jeg gerne sige,
at det gode ved det her forløb i modsætning til boligforløbet i det
foregående forslag er, at vi faktisk har fået en høring, hvor LO og
FH blev spurgt. Bagefter fik vi en større høring, hvor en bredere
gruppe af organisationer blev hørt. Det ville ikke være sket, hvis
ikke vi havde insisteret på det. Det er ærgerligt, og jeg synes, at
ministeren burde overveje, om vi ikke kunne aftale, at uanset om det
er hastelovgivning eller almindelig lovgivning, gør vi det, at vi beder
om høringer af de berørte parter. Jeg erkender, at både ministeren
og ministeriet har en meget, meget stor intellektuel kapacitet, men
jeg skal da love for, at vi har fået meldinger ind, som i den grad
ændrer synet på nogle af tingene. Det er jo det, vi gør her hver eneste
gang, altså vi får kloge mennesker ude fra det virkelige liv til at
hjælpe os med at agere i sådan en situation, og det skal vi også,
når vi hastelovgiver. Når vi engang skal evaluere efter coronaen, vil
jeg garantere for, at vi har rigtig, rigtig meget sjusket lovgivning
liggende, som kunne have været meget, meget bedre, hvis vi havde
spurgt folk. Det behøver ikke at tage ekstra tid, hvis man planlægger
det. Så mon ikke, hr. minister, vi skal prøve det i fremtiden som en
fast procedure i stedet for at skulle slås om det, lige når vi skal til at i
gang.
Så vil jeg sige, at det har været træls weekend, fordi ministeren
skrev til mig, at han nægtede at give hjælp til juridisk at formulere,
hvordan tre ændringsforslag skulle laves. Han mente, at mine forslag
var vidtgående, og det kan I jo selv vurdere lige om lidt, når jeg gen‐
nemgår dem. Det er dog noget, jeg aldrig har oplevet før – aldrig.
Altså, jeg begynder ikke at snakke om socialisme, revolution eller
noget som helst andet over for ministeren; jeg beder ham om i tæt
tilknytning til det, vi laver, at sørge for at få vores ændringsforslag
formuleret. Derfor var det en trist oplevelse, hr. minister. Det håber
jeg ikke vi nogen sinde vil opleve igen. Det er da heldigvis endt
med, at ministeriet har formuleret dem, og I kan selv se i bilagene,
hvad det var, det drejede sig om.
Det her handler efter min mening om at begrænse smitten på
arbejdspladsen. Det er det, vi skal gøre. Når ministeren så kun vil
fokusere på testen af indrejsende arbejdskraft, er det for småt efter
min mening, og det tager ikke højde for de problemer, vi reelt har
på arbejdspladsen i forbindelse med corona. Der vil stadig væk efter

vedtagelsen af det her lovforslag være en kæmpestor risiko for, at
folk bliver smittet. Derfor har vi lavet fem ændringsforslag, og det
første handler om, at der ikke skal være en elastik, hvor ministeren
siger: Hvad synes jeg – skal det være 72 eller 96 timer, eller hvor
lang tid skal det være? Hvis der skal være noget, skal der være en
præcis angivelse af det seneste tidspunkt for pcr-testen. Og der sagde
ministeren fra starten af: Min intention er, at vi skal blive enige om
72 timer. Det er han så gået bort fra og mener, at det skal han selv
bestemme. Det synes jeg er en elastik i metermål, og det giver en
enorm uklarhed i loven, og samtidig med det får vi, som hr. Bent
Bøgsted sagde, en krydslovgivning, ved at de generelle regler er på
en måde, hvor man får 10 dages selvisolation. Her er der nogle helt
anderledes regler, og det vil sige, at der er forskel på, hvordan man
skal optræde uden for arbejdspladsen og på arbejdspladsen. Det er
rigtigt, som hr. Bent Bøgsted sagde, at det er noget rod. Og det bliver
ikke nemt at administrere hverken for Arbejdstilsynet eller andre,
der skal involveres.
Det andet handler om, at indrejsende chauffører, der kører cabo‐
tage eller kombikørsel, er undtaget fra de her regler. De kan køre alt
det, de vil, frem og tilbage, læsse af og læsse på og mødes med en
masse folk på de danske arbejdspladser uden test, ikke engang en
test inden for de 10 dage. Det er ganske, ganske uansvarligt, at man
friholder det her område – sandsynligvis fordi EU siger, at den fri
bevægelighed for transport og sådan nogle ting skal være til stede,
og det vil sige, at man her underkender sundhedshensynet til fordel
for overskud og profit. Det er ganske uacceptabelt, og der er ingen
balance i det her på det her tidspunkt.
Det tredje handler om, hvis jeg må beholde ordet ...
Kl. 17:13

Fjerde næstformand (Trine Torp):
Lige et øjeblik. Der er en lille smule uro her i salen, både ude i den
ene og den anden side, så jeg vil lige henstille til, at medlemmerne
fører samtaler andre steder.
Værsgo.
Kl. 17:13

(Ordfører)
Christian Juhl (EL):
Det er givetvis, fordi det her er hamrende spændende og vigtigt, og
derfor er folk selvfølgelig meget opmærksomme og diskuterer det
med sidepersonen. Men jeg har svært ved at koncentrere mig, når
folk snakker ret højt, i hvert fald når det er tæt på.
Det tredje er, at jeg ligesom hr. Bent Bøgsted mener, det er me‐
ningsløst at lave en regel der siger: Okay, kom bare ind på arbejds‐
pladsen; vi er godt nok ikke så vilde med de her hurtige kviktest, og
de er ikke så sikre, så vi skal have en pcr-test, men I må gerne gå en
3-4 dage inde på arbejdspladsen og risikere at smitte folk; det er af
hensyn til, at arbejdsgiverne selvfølgelig skal have gavn af jer med
det samme. Endnu en gang tager man større hensyn til produktionen
og overskuddet og økonomien, end man tager til sundheden. Det
burde være sådan, at man var selvisoleret, indtil pcr-testens resultat
foreligger, ligesom sundhedsmyndighedernes almindelige regler er,
og ikke dispensere, fordi det er en arbejdsplads.
Så må det jo også være sådan, at de herboende arbejdere, som
skal arbejde sammen med de tilrejsende arbejdere, har ret til samme
rettighed, nemlig at få en test, hvis de opdager, at de i op til 4 døgn
har gået sammen med en smittet tilrejsende arbejder. Så må man
jo, ligesom de tilrejsende, i sin arbejdstid og med transporten betalt
kunne gå hen og få sig en test. Det er noget, der siger sig selv, at der
skal være ens rettigheder. Heller ikke det synes ministeren at være
interesseret i.
Hvis målet er at minimere smitten, hvis vi kunne blive enige med
ministeren om det – han er lidt uklar i sin tale; han siger, at det
kun er testen, han tænker på – så skal vi jo styrke det forebyggende

Tirsdag den 2. februar 2021 (L 146)

arbejde, arbejdsmiljøarbejdet, altså simpelt hen sørge for, at der er
sprittet af, at der er afstand, at arbejdet er planlagt, så man ikke går
og smitter hinanden; sådan at det er optimalt. Der mener jeg, det
er en skærpende omstændighed, at vi har de her meget smittefarlige
sygdomme, og derfor er det ikke nok bare at sige: Jamen vi skal
bare følge de almindelige arbejdsmiljøregler. Vi skal ekstraordinært
forlange af arbejdsgiverne og de ansatte, at de overholder alle regler
omkring covid-19 og alle arbejdsmiljøregler, og det skal også kon‐
trolleres. Og det synes han heller ikke er en god idé. Det er ganske
mærkeligt, at vi snakker så meget om, hvor farligt det her er, og
alligevel vil vi ikke gå til biddet, når vi endelig skal til at regulere
arbejdsmarkedet.
Så er der forslaget, som nogle af de borgerlige partier har stillet,
og som handler om, at det da er synd for arbejdsgiverne, at de i
forbindelse med testen skal betale løn og transport. Jeg ved ikke, om
det er synd for dem – alle skal jo altså bidrage på en eller anden
måde. Og hvis man ønsker at gøre brug af tilrejsende arbejdskraft,
fordi man ikke vil betale den arbejdskraft, man har i Danmark, ja,
så må man jo også betale den tillægspris, der er for at få dem ind i
landet – det er da noget, der siger sig selv. Ellers kunne man, som
den tidligere ordfører sagde, jo gøre det, at man brugte de op mod
50.000 ekstra arbejdsledige, som vi har i øjeblikket. Det ville da
være en guds lykke, undskyld, jeg siger det – de højere magter må vi
jo ikke påkalde – men det ville da være en velsignelse at få lov til at
få de folk ud i arbejde nu, hvor de er blevet arbejdsløse på grund af
covid-19-krisen. Og det står jo enhver arbejdsgiver frit for, hvis man
ikke er for magelig, at lære dem op, og ja, så må man jo betale for
det, det koster at få folk fra andre lande.
Se, det var en lidt barsk sang fra min side, for jeg synes, at vi
har gjort et dårligt stykke arbejde i udvalget, og især ministeren har
afvist alle de gode forslag til forbedringer af det her lovforslag. Der
er en lille forbedring tilbage, nemlig at arbejdsgiverne er forpligtet
til at sørge for, at de her folk bliver vaccineret, men så er det sådan
set også sagt. Det er ærgerligt, hr. minister; jeg synes, at vi kunne
gøre det bedre, og jeg havde en forventning om, at en minister fra et
såkaldt arbejderparti ville have gjort det væsentlig bedre end det her.
Så vi stemmer for, men vi synes ikke, vi har udnyttet de mulighe‐
der, vi reelt har på den flade hånd, uden at det ville koste ret meget,
men hvor det kunne få en kæmpestor sundhedsmæssig effekt. Tak
for ordet.
Kl. 17:18

Fjerde næstformand (Trine Torp):
Tak til Enhedslistens ordfører. Der er ikke nogen korte bemærknin‐
ger. Så er det Nye Borgerliges ordfører hr. Lars Boje Mathiesen.
Værsgo.

Da det ikke er tilfældet, er forhandlingen sluttet, og vi går til
afstemning.
Kl. 17:19

Afstemning
Fjerde næstformand (Trine Torp):
Hvis ikke afstemning begæres, betragter jeg ændringsforslag nr. 1, af
et mindretal (EL), tiltrådt af et mindretal (DF og SF), som forkastet.
Det er forkastet.
Hvis ikke afstemning begæres, betragter jeg ændringsforslag nr. 2, af
et mindretal (EL), tiltrådt af et mindretal (DF), som forkastet.
Det er forkastet.
Hvis ikke afstemning begæres, betragter jeg ændringsforslag nr. 3, af
et mindretal (EL), tiltrådt af et mindretal (DF og SF), som forkastet.
Det er forkastet.
Hvis ikke afstemning begæres, betragter jeg ændringsforslag nr. 4, af
et mindretal (V, RV, KF og LA), tiltrådt af NB, som forkastet.
Det er forkastet.
Hvis ikke afstemning begæres, betragter jeg ændringsforslag nr. 5 og
6, af et mindretal (EL), tiltrådt af et mindretal (SF og ALT), som
forkastet.
De er forkastet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Det næste punkt på dagsordenen er:
3) 2. behandling af lovforslag nr. L 146:
Forslag til lov om varsling af ferie m.v. som følge af den genind‐
førte lønkompensationsordning i forbindelse med håndteringen
af covid-19.
Af beskæftigelsesministeren (Peter Hummelgaard).
(Fremsættelse 26.01.2021. 1. behandling 26.01.2021. Betænkning
01.02.2021).
Kl. 17:20

Kl. 17:18

(Ordfører)
Lars Boje Mathiesen (NB):
Jeg tror, der var en lille fortalelse i den tidligere ordførers tale om, at
han ikke ville stå og prædike socialisme. Det tror jeg nu ikke, det var
vist en fejl, og det var et kompliment, for jeg tror ikke, ordføreren
lader nogen mulighed for at prædike lidt socialisme gå fra sig.
Jeg skal gøre det lidt kortere, og jeg kan bare sige, at vi kan
støtte ændringsforslag nr. 4 fra Venstre, og at jeg faktisk synes, at
regeringen har fundet en god balance i det her forslag, så vi kan godt
støtte det. Vi er ikke enige i de kritikpunkter, der kommer, og jeg
synes faktisk, at regeringen har landet det et godt sted her. Så det
skal være ordene herfra.
Kl. 17:19

Fjerde næstformand (Trine Torp):
Tak til hr. Lars Boje Mathiesen. Så skal jeg se, om der er flere, der
ønsker at udtale sig.

5

Forhandling
Fjerde næstformand (Trine Torp):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 17:20

Afstemning
Fjerde næstformand (Trine Torp):
Ønskes afstemning om ændringsforslag nr. 1-4, tiltrådt af et flertal
(udvalget med undtagelse af NB)?
De er vedtaget.

6

Tirsdag den 2. februar 2021 (L 152)

Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Kl. 17:23

Fjerde næstformand (Trine Torp):
Tak til Dansk Folkepartis ordfører. Der er ikke nogen korte bemærk‐
ninger.
Ønsker flere at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 17:23

Det sidste punkt på dagsordenen er:
4) 2. behandling af lovforslag nr. L 152:
Forslag til lov om ændring af lov om foranstaltninger mod smit‐
somme sygdomme og andre overførbare sygdomme, sundheds‐
loven og retsplejeloven. (Yderligere foranstaltninger for at fore‐
bygge og inddæmme nye virusvarianter af covid-19 og udvidet
adgang til kommunale isolationsfaciliteter).
Af sundhedsministeren (Magnus Heunicke).
(Fremsættelse 28.01.2021. 1. behandling 28.01.2021. Betænkning
01.02.2021).
Kl. 17:21

Forhandling

Afstemning
Fjerde næstformand (Trine Torp):
Hvis ikke afstemning begæres, betragter jeg ændringsforslag nr. 1 af
et mindretal (DF) som forkastet.
Det er forkastet.
Hvis ikke afstemning begæres, betragter jeg ændringsforslag nr. 2 af
et mindretal (RV og EL), tiltrådt af et mindretal (Susanne Zimmer
(UFG)), som forkastet.
Det er forkastet.
Der er stillet forslag om, at lovforslaget henvises til fornyet udvalgs‐
behandling, og hvis ingen gør indsigelse, betragter jeg dette som
vedtaget.
Det er vedtaget.

Fjerde næstformand (Trine Torp):
Der er stillet ændringsforslag. Ønsker nogen at udtale sig?
Det gør fru Liselott Blixt fra Dansk Folkeparti. Værsgo.
Kl. 17:21

(Ordfører)
Liselott Blixt (DF):
Mange tak. Når vi har en hastelov, bliver vi også nødt til at tage
ordet, når der sker noget undervejs. Jeg ved godt, at det var en
aftale, man har sat sammen med de partier, der nu engang gerne
vil gøre noget, så vi sikrer landets grænser. Vi synes bare ikke, det
er nok, i forhold til det, som TV 2 faktisk prøvede den anden dag,
hvor de satte sig i et tog i Padborg og fandt ud af, at der sad 22
danskere, der var på vej hen over grænsen, og der var ikke nogen,
der kontrollerede, hvem de var, eller hvor de kom fra.
Så det er et ændringsforslag om det, for vi synes godt, man kunne
sikre, at vi har grænsevagter, at vi sikrer, at arbejdstagere og grænse‐
gængere kan komme én vej, men alle andre bliver vi altså nødt til
at teste. Allerede nu har man jo fundet ud af, at, nåh ja, hvis man
ikke kan komme med et fly, så tager man da bare et fly til Hamborg
eller et andet sted eller tager toget hjem. Hvad har vi så ud af det her
lovforslag, hvis vi vil prøve at sikre grænserne? Jeg ved, at der var
to partier – jeg tror, det var Enhedslisten og Socialistisk Folkeparti
– der tidligere ville have indrejseforbud. Det synes vi måske lige er
at gå over grænsen, altså over grænsen. Men vi synes, det er vigtigt,
at vi har den samme regel, uanset om du kommer til lands til vands
eller i luften. Derfor har vi stillet ændringsforslaget.
Ministeren har svaret på spørgsmål fra nogle partier om, hvad
det ville betyde, og ministeren skriver også, at hvis der er flertal for
ændringsforslaget, kan det lade sig gøre. Man kan forvente, at der vil
være noget kø, selvfølgelig, det vil der jo være, og det er der nok og‐
så i lufthavnen, og derfor skal vi også tænke os lidt om, når vi rejser,
når vi er midt i en coronatid. I Dansk Folkeparti ønsker vi ikke, at
vi skal have mere smitte ind fra udlændinge eller danskere, der rejser
på ferie for at feste, mens vi så lukker et samfund ned, og det koster
vores erhvervsliv, det koster de ældre, der ikke kan komme ud, eller
de svageste i samfundet. Derfor har vi stillet ændringsforslaget. Men
det ser ikke ud til, at der er opbakning til det, så kære danskere: I kan
bare tage toget eller bilen over grænsen, så fungerer det fint; så er
der ikke er nogen, der kontrollerer jer. Tak.

Kl. 17:24

Meddelelser fra formanden
Fjerde næstformand (Trine Torp):
Der er ikke mere at foretage i dette møde.
Folketingets næste møde afholdes i dag kl. 17.40.
Jeg skal bede alle om at forlade salen stille og roligt nu, så der
kan blive sprittet af her i pausen.
Mødet er hævet. (Kl. 17:24).

