Fredag den 7. maj 2021 (D)

111. møde
Fredag den 7. maj 2021 kl. 10.00

1

7) 1. behandling af beslutningsforslag nr. B 254:
Forslag til folketingsbeslutning om bedre lokal repræsentation i be‐
styrelserne for de regionale teatre, spillesteder m.v.
Af Charlotte Broman Mølbæk (SF) og Jacob Mark (SF).
(Fremsættelse 09.03.2021).

Dagsorden
1) Spørgsmål om fremme af forespørgsel nr. F 63:
Forespørgsel til statsministeren om rigsfællesskabets muligheder
og udfordringer.
Af Tanja Larsson (S), Bertel Haarder (V), Søren Espersen (DF),
Martin Lidegaard (RV), Karsten Hønge (SF), Christian Juhl (EL),
Rasmus Jarlov (KF), Peter Seier Christensen (NB), Henrik Dahl
(LA), Torsten Gejl (ALT), Aaja Chemnitz Larsen (IA), Aki-Matilda
Høegh-Dam (SIU), Sjúrður Skaale (JF) og Edmund Joensen (SP)
m.fl.
(Anmeldelse 05.05.2021).
2) 1. behandling af beslutningsforslag nr. B 295:
Forslag til folketingsbeslutning om danske militære bidrag til Gui‐
neabugten.
Af udenrigsministeren (Jeppe Kofod).
(Fremsættelse 16.04.2021).
3) 1. behandling af beslutningsforslag nr. B 297:
Forslag til folketingsbeslutning om danske militære bidrag til Opera‐
tion Barkhane i Sahelregionen.
Af udenrigsministeren (Jeppe Kofod).
(Fremsættelse 23.04.2021).
4) 1. behandling af lovforslag nr. L 222:
Forslag til lov om ændring af retsplejeloven. (Nyt uafhængigt tilsyn
med bevismidler, udvidelse af politiklageordningen og justering af
ordningen med fartbøder til politiets personale i forbindelse med
udrykningskørsel som led i tjenesten).
Af justitsministeren (Nick Hækkerup).
(Fremsættelse 28.04.2021).
5) 1. behandling af lovforslag nr. L 223:
Forslag til lov om ændring af købeloven og lov om markedsføring.
(Ændring af reglerne om forbrugerkøb som følge af implementering
af varedirektivet og direktivet om digitalt indhold).
Af justitsministeren (Nick Hækkerup).
(Fremsættelse 28.04.2021).
6) 1. behandling af beslutningsforslag nr. B 177:
Forslag til folketingsbeslutning om oprettelse af bestyrelser på en
række kunstneriske uddannelser.
Af Birgitte Bergman (KF), Kim Valentin (V) og Morten Messer‐
schmidt (DF) m.fl.
(Fremsættelse 02.03.2021).

Kl. 10:00

Meddelelser fra formanden
Anden næstformand (Pia Kjærsgaard):
Mødet er åbnet.
Medlemmer af Folketinget Rosa Lund (EL) m.fl. har meddelt mig, at
de ønsker at tage følgende forslag tilbage:
Forslag til folketingsbeslutning om, at opholdstilladelse ikke auto‐
matisk bortfalder på grund af udlandsophold.
(Beslutningsforslag nr. B 277)
Er der nogen, der ønsker at optage dette beslutningsforslag?
Da det ikke er tilfældet, er beslutningsforslaget bortfaldet.

Det første punkt på dagsordenen er:
1) Spørgsmål om fremme af forespørgsel nr. F 63:
Forespørgsel til statsministeren om rigsfællesskabets muligheder
og udfordringer.
Af Tanja Larsson (S), Bertel Haarder (V), Søren Espersen (DF),
Martin Lidegaard (RV), Karsten Hønge (SF), Christian Juhl (EL),
Rasmus Jarlov (KF), Peter Seier Christensen (NB), Henrik Dahl
(LA), Torsten Gejl (ALT), Aaja Chemnitz Larsen (IA), Aki-Matilda
Høegh-Dam (SIU), Sjúrður Skaale (JF) og Edmund Joensen (SP)
m.fl.
(Anmeldelse 05.05.2021).
Kl. 10:01

Anden næstformand (Pia Kjærsgaard):
Hvis ingen gør indsigelse mod fremme af denne forespørgsel, be‐
tragter jeg Tingets samtykke som givet.
Det er givet.

2

Fredag den 7. maj 2021 (B 295)

Det næste punkt på dagsordenen er:
2) 1. behandling af beslutningsforslag nr. B 295:
Forslag til folketingsbeslutning om danske militære bidrag til
Guineabugten.
Af udenrigsministeren (Jeppe Kofod).
(Fremsættelse 16.04.2021).
Sammen med dette punkt foretages:
3) 1. behandling af beslutningsforslag nr. B 297:
Forslag til folketingsbeslutning om danske militære bidrag til
Operation Barkhane i Sahelregionen.
Af udenrigsministeren (Jeppe Kofod).
(Fremsættelse 23.04.2021).
Kl. 10:02

Forhandling
Anden næstformand (Pia Kjærsgaard):
Forhandlingen er åbnet. Fru Annette Lind, Socialdemokratiet. Værs‐
go.
Kl. 10:02

(Ordfører)
Annette Lind (S):
Tak for det, formand. I dag sambehandler vi to beslutningsforslag,
der er fremsat af regeringen, om to danske militære bidrag i Afri‐
ka. Jeg synes egentlig, det er en lille smule mærkeligt, at vi sam‐
behandler dem, for det er to meget væsentlige beslutningsforslag
om at sende rigtig mange af vores soldater til Afrika. Det drejer
sig om Guineabugten, hvor vi sender et fregatbidrag ned med en
Seahawkhelikopter, i alt omkring 175 personer, og så handler det om
Sahelregionen, hvor vi sender nogle specialstyrkebidrag ned. Det er
et kirurghold, stabspersonel og et nationalt logistisk støtteelement.
Det er specialstyrkebidraget, der er under Operation Barkhane. Det
gør vi for at fremme Danmarks sikkerhed og interesser, og jeg vil
gerne knytte et par ord til hver især af dem.
Danmark er verdens femtestørste søfartsnation, og retten til fri
sejlads er derfor af helt afgørende betydning for os – det handler
selvfølgelig om Guinea – og det gælder ikke mindst i Guineabugten,
som er meget vigtig for både den danske og den internationale
søfart. Der sejler hver dag i gennemsnit mindst 30-40 danske skibe
igennem Guineabugten. Desværre er den maritime sikkerhedssituati‐
on i Guineabugten markant forværret de seneste år, hvilket bl.a. er
gået ud over danske rederier. Sidste år foregik ca. 40 pct. af alle
piratangreb og op mod 95 pct. af alle kidnapninger til søs i Guinea‐
bugten. I dag beder regeringen Folketinget om samtykke til, at der
udsendes et dansk militært bidrag til pirateribekæmpelse i området.
Hvad angår det andet forslag, er det sådan, at situationen i Sahel
desværre er kraftigt forværret over de seneste år. Regionerne er præ‐
get af voldelige konflikter, og militante terrorgrupper som Islamisk
Stat og al-Qaeda vinder frem. De lokale sikkerhedsstyrker har mistet
kontrollen, og der er stor risiko for, at terrorgrupperne spreder sig
til flere lande og får større spillerum. Det vil øge både terrortruslen
mod og den irregulære migration til Europa og Danmark. Med an‐
dre ord er stabiliteten og sikkerheden i Sahelregionen i vores alles
interesser, såvel lokalbefolkningens som Danmark og Europas inte‐
resser.
Danmark er allerede til stede i regionen – det har vi sådan set
været siden 2013 – med mange transportbidrag, flybidrag og andre
bredspektrede bidrag. Derfor beder vi om, at man går på tværs af mi‐
litært bidrag, udviklingssamarbejde og en humanitær indsats. Det har
vi sådan set også gjort i mange år. Målet er at bekæmpe terrorister,
forebygge konflikt og irregulær migration, skabe stabilisering og
udvikling og værne om menneskerettighederne og folkeretten samt
forbedre levevilkårene for befolkningen.

I dag beder regeringen Folketinget om samtykke til, at der udsen‐
des danske militære bidrag til at understøtte den såkaldte Operation
Barkhane, herunder Task Force Takuba. Operation Barkhane er en
fransk ledet militæroperation, der har til formål at bekæmpe terroris‐
me og skabe stabilitet i regionen. Den europæiske specialstyrkeope‐
ration, Task Force Takuba, har til formål at rådgive, støtte og ledsage
de lokale sikkerhedsstyrker, så de selv bliver i stand til at håndtere
terrortruslen. Det er denne vigtige opgave, vores bidrag skal hjælpe
med at løse.
Danmark og verden står generelt over for et udfordrende og
komplekst trusselsbillede. Vi skal sørge for at være på forkant, når
billedet ændrer sig, og være til stede der, hvor truslerne er størst.
Med de to militære bidrag, som vi skal tage stilling til i dag, kan vi
påtage os et stort ansvar og bidrage aktivt til at skabe stabilitet i en
konfliktpræget region i Europas nærområder.
Jeg kan sige, at det er sådan, at fregatbidraget skal ud i 5 måneder
fra november 2021, og det er sådan, at det giver rigtig god mening,
at vi sender det ud i vinterperioden, for det er der, der er størst fare
for pirateri. I Operation Barkhane er det sådan, at de skal sendes ud i
12 måneder fra den 1. januar 2022.
Socialdemokratiet støtter de to beslutningsforslag. Tak for ordet.
Kl. 10:07

Anden næstformand (Pia Kjærsgaard):
Tak for det. Der er en kort bemærkning fra fru Eva Flyvholm, En‐
hedslisten.
Kl. 10:07

Eva Flyvholm (EL):
Tak til ordføreren, og først og fremmest også tak for at til at frem‐
hæve, at det faktisk virkelig er noget rod, at vi sambehandler de
her to forslag. Det handler jo om to fuldstændig forskellige militære
operationer, og jeg synes, det mudrer en vigtig debat om dem. Så det
er jeg meget enig i, og jeg er glad for, at ordføreren også siger det.
Det, jeg gerne vil spørge til, er den franske Operation Barkhane
i Sahel og den danske deltagelse i den. Der ved vi jo faktisk, som
det er nu, at noget af det, der har været et rigtig, rigtig stort problem
de sidste mange år, jo er, at lokale sikkerhedsstyrkers – det er altså
både maliske styrker og G5-landenes sikkerhedsstyrker – overgreb
på civile. Rigtig mange civile er faktisk blevet dræbt af lige præcis
de samme styrker, som danske soldater nu skal ned og træne. Er det
ikke noget, der bekymrer ordføreren? Det bekymrer mig meget, og
det er derfor, Enhedslisten stemmer nej til det her, kan jeg allerede
nu godt nu afsløre. Men bekymrer det ikke ordføreren, at det faktisk
er det, man sender danske soldater ned og bidrage til?
Kl. 10:08

Anden næstformand (Pia Kjærsgaard):
Værsgo.
Kl. 10:08

Annette Lind (S):
Tak for det. Det er jo sådan, at jeg ved, at Enhedslisten har støttet
MINUSMA, som er den fredsbevarende styrke nede i Sahelområdet,
og det er også nogle af dem, der er med til at finde ud af, hvad vi gør
ved de angreb, som der bliver begået mod civile, for det bliver der,
og der er også store uroligheder, og det er jo derfor, vi fortsætter med
at være dernede.
Vores specialstyrker skal selvfølgelig ned for også at prøve at
forhindre de her ting, og så laver vi også en rigtig, rigtig stor indsats
i forhold til udviklingen dernede for netop at finde ud af, hvordan
civilbefolkningen faktisk kan komme videre. Men det er rigtigt, at
der er meget, meget rod dernede, men vores specialstyrker kommer
derned for at prøve at skabe mere fred og stabilitet.

Fredag den 7. maj 2021 (B 295)

Kl. 10:09

Anden næstformand (Pia Kjærsgaard):
Fru Eva Flyvholm.
Kl. 10:09

Eva Flyvholm (EL):
Man er bare nødt til at forholde sig til, at de specialstyrker, som
Danmark nu har tænkt sig at sende ned til Barkhane, den fransklede‐
de mission – det er jo noget helt andet end FN-styrken, og jeg er
enig i, t vi fra Enhedslistens side har støttet FN-indsatsen – men den
franske operation er jo en antiterroraktion, hvor du også går ind og
støtter de lokale maliske styrker og nogle af de sikkerhedsstyrker,
der er lokalt i området, og de er gang på gang blevet associeret
med angreb på civile, drab på civile, voldtægter, plyndringer – altså
virkelig voldsom ting – og det er faktisk de samme styrker, som
danske soldater nu skal ned og træne. Det er da bekymrende, både
ud fra et menneskerettighedsperspektiv, men også fordi det kan give
mere ustabilitet.
Kl. 10:09

Anden næstformand (Pia Kjærsgaard):
Tak. Værsgo.
Kl. 10:09

Annette Lind (S):
Det er en bred mission, vi skal ned på, og derfor skal vi gøre rigtig
mange ting, og en af tingene er også at være til stede og prøve at
kigge på, hvordan de diplomatiske ting fungerer. Det er jo sådan, at
det ikke hjælper, hvis vi bare bliver væk, for så gør det jo bare ondt
værre. Det, vi skal ned for at gøre, er selvfølgelig at sørge for at
civilbefolkningen kan leve langt mere sikkert, sådan at vi ikke får en
masse migration til Danmark.
Kl. 10:10

Anden næstformand (Pia Kjærsgaard):
Tak for det. Der er ikke flere korte bemærkninger, så vi går videre til
hr. Michael Aastrup Jensen, Venstre. Værsgo.
Kl. 10:10

(Ordfører)
Michael Aastrup Jensen (V):
Tak for det, formand. Det skal i hvert fald på ingen måde fra Ven‐
stres side tolkes, som at vi synes det er en let beslutning at sende
soldater ud i missioner, at det åbenbart et eller andet sted er blevet
besluttet at sætte to beslutningsforslag sammen, for det er i hvert fald
tydeligt for os, at det, at man sender soldater ud i missioner, er en
af de absolut sværeste, men også vigtigste beslutninger, man som
Folketing tager, og at det aldrig skal være en let beslutning at sende
danske soldater ud, hvor de reelt også sætter livet på spil til gavn for
os. Derfor er det også rigtig, rigtig vigtigt, at vi simpelt hen går ind
og kigger på, hvad det er for nogle missioner.
I forhold til antipiratmissionen tror jeg at der er bred enighed i
Folketinget om, at som en af de absolut største civile søfartsnationer
i verden, er det selvfølgelig også vigtigt, at vi gør vores til at lave en
politimæssig indsats, sådan at vi kan gå ind og simpelt hen sørge for,
at det her desværre stigende problem, der er med piratangreb i Gui‐
neabugten, bliver der slået hårdt ned på. Vi har jo desværre allerede
oplevet, at der er flere civile skibe, der er forsøgt boardet, og derfor
er det kun rigtig godt, at vi sender en dansk fregat derned, og at vi
ikke mindst også får sørget for, at der er et militært bidrag ombord,
som kan gå ind og sikre, at hvis der bliver lavet et piratangreb på et
skib, jamen så har vi også den militære tilstedeværelse til at kunne
befri skibet igen og også de sømænd, som så vil være i fare.

3

Så alt i alt synes jeg, at det er rigtig, rigtig godt, og at det er fint i
tråd med, at vi også bliver nødsaget til at tage vores ansvar på os, og
at vi ikke bare hele tiden kan tro, at resten af verden gør vores arbej‐
de, men at vi også fra dansk side ikke mindst på et område, hvor vi
er så markant fremme, nemlig i forhold til søfart, selvfølgelig også
skal være til stede militært, når der er behov for det. Så fuld støtte til
beslutningsforslaget, B 295, vedrørende Guineabugten.
Det er der også i forhold til det næste forslag, nemlig i forhold
til Sahel. Men jeg tror også, at det er tydeligt for enhver, at det selv‐
følgelig også er en sværere og hårdere mission. Det er en mission,
som de af os, der har haft mulighed for at være i Mali og med
egne øjne har set situationen, også kan erkende er en mission, der
er op ad bakke i forhold til at stabilisere Mali. Men det er samtidig
også hamrende vigtigt, at vi gør alt, hvad vi kan, for at stabilisere
området, da de desværre meget negative tendenser, der er, og ikke
mindst det seneste militærkup er noget, der selvfølgelig er med til at
destabilisere en region, hvilket også har vidtrækkende konsekvenser
for sikkerheden i Europa og dermed Danmark.
Vi må aldrig nogen sinde tillade, at Sahelregionen bliver et områ‐
de, hvor forskellige islamiske terrorgrupper får held til at få fodfæs‐
te, sådan at de kan bruge det som springbræt til at kunne lave angreb
mod vestlige mål og potentielt også vestlige mål i Europa. Det må
vi aldrig som i aldrig nogen sinde tillade. Vi må heller aldrig nogen
sinde tillade, at det bliver sådan et lovløst område, hvor det så også
er muligt for migranter og menneskesmuglere og andet at kunne lave
forskellige og set med deres øjne sikre ruter igennem Sahelregionen
for at kunne lave de her migranttilstrømninger op til Europa.
Så af de to grunde er det også vigtigt, at vi også her tager vores
del af ansvaret. Jeg synes faktisk, det er rigtig, rigtig godt, at vi
følger op på de tidligere års mange gode indsatser, vi har lavet under
FN-kommando i samarbejde med vores franske venner, ved nu også
her at gøre det igen i samarbejde med franskmændene.
Det skal jo også ses i lyset af de geopolitiske forandringer, som
der jo også foregår rundtom i verden. Altså, selv om vi er mange, der
er rigtig glade for, at USA's præsident er blevet skiftet ud, sådan at
det nu er præsident Joe Biden og ikke præsident Trump, og at han
også er klar til at lede USA i en mere positiv retning, så oplever vi
jo også, at det der med, at der er en verdens politimand, forsvinder
mere og mere, og at vi derfor også i Europa bliver nødsaget til at
træde op på verdensscenen og tage vores del af ansvaret i forhold til
at sikre verdensfreden, sikre stabiliteten og sikre kampen mod terror
i større og større grad, fordi amerikanerne er ved at være trætte af
at køre hele showet for dem selv. Og der må jeg indrømme, at det
forstår jeg godt.
Derfor skal det her jo også ses i lyset af noget, som vi allerede
startede under den borgerlige regering for år tilbage, nemlig at vi
bliver nødsaget til ikke bare at se NATO-samarbejdet som det eneste
område, hvor vi kan være aktive på den sådan aktivistiske udenrigsog sikkerhedspolitik rundtom i verden. Vi bliver også nødsaget til
at have et godt og tæt samarbejde med flere forskellige europæiske
allierede, så vi kan operere i samarbejde med dem. Og det er jo
det, vi bl.a. ser her med franskmændene, og det synes jeg faktisk
er rigtig, rigtig godt, og det vil vi i hvert fald Venstres side gerne
have udbygget, eventuelt også i samarbejde med andre som f.eks.
Storbritannien, hvis der er behov for det.
Det beviser jo også, at når vi nu skal i gang med forsvarsforhand‐
lingerne, må man også fra Europas side begynde at se på, hvad det
er, vi kan gøre for at sikre vores mulighed for at kunne operere
mere selvstændigt i forhold til internationale missioner og blive
bedre i spørgsmål om logistik, i forhold til baseopbygning og alt
sådan noget, hvor vi i Europa ikke har været gode nok og derfor ret
tit er afhængige af amerikanernes tilstedeværelse for at kunne lave
langvarige, store militære indsatser. Så det er noget af det, vi i hvert
fald vil spille ind med i de kommende forsvarsforhandlinger.

4

Fredag den 7. maj 2021 (B 295)

Så opsummering: Det skal aldrig være en nem beslutning at
sende danske soldater ud på missioner, men vi kan fra Venstres
side helhjertet give vores hundrede procents opbakning til, at vores
forrygende dygtige danske folk, som er aktive i det danske forsvar,
bliver sendt ud på de her missioner, fordi det er missioner, som er
rigtig, rigtig vigtige for kongeriget, og det er nogle, som er med til at
gøre en kæmpe forskel. Så helhjertet opbakning.
Kl. 10:17

Anden næstformand (Pia Kjærsgaard):
Tak for det. Fru Eva Flyvholm, Enhedslisten.

det samme billede i Mali lige nu, nemlig at mange af dem, der
bliver rekrutteret af al-Qaeda og andre organisationer, kommer fra
en baggrund med overgreb fra de lokale sikkerhedsstyrker, altså de
maliske sikkerhedsstyrker. De har måske familie, der er blevet slået
ihjel osv.
Det mener jeg er et kæmpestort problem for den indsats dernede.
Hvordan ser ordføreren på det? For jeg er meget bekymret for, at
det bliver sådan en eskalerende voldsspiral, der faktisk forværrer
situationen.
Kl. 10:20

Kl. 10:17

Eva Flyvholm (EL):
Tak til hr. Michael Aastrup Jensen. Vi havde jo netop fornøjelsen af
at være på en tur for Folketinget til Mali for nogle år tilbage. Og
jeg deler sådan set ordførerens beskrivelse af, at det er en meget
kompleks situation og et meget stort land, vi står med.
Men det her med, at en militæroperation gør sådan en stor ind‐
sats, vil jeg meget gerne sætte spørgsmålstegn ved, for det billede,
jeg kan se, er, at der er blevet slået nogle terrorledere ned rundtom‐
kring i løbet af de her 8 år med fransk tilstedeværelse, men det over‐
ordnede billede er jo langt mere kaotisk nu, end det var tidligere.
Der er mange flere angreb, mange flere civile bliver dræbt. Og hver
gang, der er en terroristleder, der bliver slået ud, så vokser der nye
frem. Og det synes jeg faktisk, at vi lige skylder hinanden at være
ærlige omkring, nemlig at situationen faktisk er blevet værre i de 8
år, man har haft den franske antiterrorindsats i området. Det vil jeg
gerne høre ordførerens mening om.
Kl. 10:18

Anden næstformand (Pia Kjærsgaard):
Værsgo.
Kl. 10:18

Michael Aastrup Jensen (V):
Tak for det til Enhedslistens ordfører. Det er jo altid svært at spå om
fremtiden – hvad nu, hvis ... – men min påstand er bare, at hvis ikke
der havde været en antiterrormission, og hvis ikke også FN havde
været til stede i Mali, så havde vi stået i en helt anden situation end
den, vi har i dag; altså underforstået: så tror jeg, vi havde stået med
et Libyen i Mali. Og det er der i hvert fald ikke nogen af os, der
ønsker.
Derfor er det fuldstændig rigtigt – og jeg deler analysen – at der
har været rigtig store tilbageskridt i Mali. Jeg nævnte det jo også
selv i forhold til militærkuppet senest, som jo ingen af os kan støtte
op om. Derfor er det også bare hele tiden vigtigt at spørge: Kan vi
gøre en forskel? Og der er det bare Venstres klare holdning, at ja, det
kan vi. Vi er med til at sikre, at Mali er så stabilt som overhovedet
muligt. Er vi i mål endnu? Nej, på ingen måde, og det er jo derfor,
vi også håber på, at vi kan få andre europæiske lande med til at
bakke op omkring den her mission, for der er brug for en større
tilstedeværelse.
Kl. 10:19

Anden næstformand (Pia Kjærsgaard):
Tak. Fru Eva Flyvholm.
Kl. 10:19

Eva Flyvholm (EL):
En af erfaringerne fra Afghanistankrigen har jo faktisk været, at
tilstedeværelsen af udenlandske styrker og især drab på civile af
sikkerhedsstyrker – både internationale og lokale sikkerhedsstyrker –
er noget af det, der har givet allermest, hvad skal man sige, energi
til rekrutteringen til terrorbevægelser. Og vi ser faktisk rigtig meget

Anden næstformand (Pia Kjærsgaard):
Ordføreren.
Kl. 10:20

Michael Aastrup Jensen (V):
Det er jeg hundrede procent enig i, og det er jo derfor, vi også
skal sørge for at uddanne de her soldater. Det er jo en af idéerne
i, at jeg synes det er vigtigt at uddanne dem, ligesom hvis danske
soldater observerer noget, hvor man krydser krigens love. Så er
det selvfølgelig vigtigt, at der er en indberetningspligt, som også
danske soldater selvfølgelig er blevet gjort opmærksom på – også i
forhold til, hvis franske soldater skulle gøre noget forkert eller nogle
andre, hvad ved jeg, FN-soldater, skulle gøre noget forkert. Og den
indberetningspligt bliver heldigvis også brugt, ved vi jo.
Det er selvfølgelig også derfor, det er vigtigt at sige: Vi vil ikke
acceptere overgreb på civile fra den ene eller den anden side, for vi
er der for at beskytte dem, og vi skal ikke mindst uddanne dem, så
det forhåbentlig ikke sker.
Kl. 10:20

Anden næstformand (Pia Kjærsgaard):
Tak. Der er ikke flere kommentarer her, og så går vi videre til den
næste ordfører, og det er hr. Søren Espersen, Dansk Folkeparti.
Kl. 10:21

(Ordfører)
Søren Espersen (DF):
Tak for det. Vi sambehandler i dag to af regeringen fremsatte beslut‐
ningsforslag. Jeg kan tilslutte mig de ordførere, der har sagt, at det
nok ikke lige var en god idé at sambehandle de her ting. Det er
væsentlige udsendelser begge to.
Men vi vil først bekræfte, at Dansk Folkeparti støtter såvel for‐
slaget om udsendelse af militært bidrag til »Operation Barkhane«
i Sahel-regionen som forslaget om at sende et militært bidrag til
Guinea-bugten med det formål at bekæmpe pirater.
Til trods for at vi DF i altså støtter begge forslag, så er det dog
med noget større entusiasme, at vi bakker op om flådebidraget. Jeg
vender tilbage til Sahel, men først flådebidraget:
Dansk Folkeparti vil til enhver tid støtte udsendelse af krigsskibe,
uanset hvor i verden det er, hvis det drejer sig om at forsvare danske
handelsskibe og deres fri passage på verdenshavene. Og hvorfor er
vi nu i Dansk Folkeparti så opsatte på det? Folk spørger: Hvorfor
er det flådens flodens opgave at sejle flere tusinde kilometer væk,
hvad enten det nu drejer sig om bekæmpelse af pirateri eller om det,
vi oplevede, da imamstyret i Teheran pludselig spillede med musk‐
lerne? Ja, er det da ikke meget nemmere og mindre forpligtende bare
at lade USA, Frankrig eller England gøre det nødvendige? Og jo,
selvfølgelig er det altid skønt at have allierede, men denne sag er
først og fremmest vor egen.
For når det gælder handel eller fragt til søs, er Danmark blandt
verdens største spillere: Mere end 15 pct. af al tonnage, der fragtes
på verdenshavene, er på danske skibe, og Danmark rangerer som
verdens femtestørste skibsfartsnation, og overgår i den forbindelse
såvel USA som Storbritannien og Tyskland.

Fredag den 7. maj 2021 (B 295)

Derfor har flåden pligt til, uden opfordring fra nogen andre, at
sikre det fornødne i forhold til vores handelsskibe. Flådens pligt er
ligefrem historisk, hvad nogen måske har glemt eller måske aldrig
har fået fortalt. Og derfor – med risiko for at komme til at lyde som
det, jeg er, nemlig en tør, gammel nationalkonservativ skolelærer –
så skal jeg lige her kort redegøre for, hvorfor floden i dag benævnes
Søværnet og overhovedet er sat i verden.
Jo, det var såmænd i 1510, for mere end 500 år siden, at salig
kong Hans grundlagde flåden, og således blev Danmark det første
land i Europa, som indførte en decideret stående krigsflåde. Den
norske admiral med det festlige navn Henrik Krummedige – han
var rigsråd og øverstkommanderende – og dygtige navigatører blev
ansat og Jens Holgersen Ulfstand og Søren Nordby som admiraler.
Og allerede efter 15 år var der 40 store flådefartøjer klar til sejlads.
Flådens opgave skulle være at sikre dansk civil skibstrafik på
havene, for også dengang lurede ikke alene pirater på bytte, men
også militært veludrustede bystater som Lübeck, Rostock, Wismar
og Danzig udøvede pirateri. Flådens opgave blev i historiens løb
mangeartet, men den væsentligste forblev sikring af dansk og norsk
skibsfarts frie passage for rigets skibe til Vestafrika, Indien og Vest‐
indien. Denne flådens førsteopgave er aldrig blevet ændret og gælder
således også dags dato i 2021.
Derfor var vores fregatter naturligt til stede i Det Indiske Ocean
og Adenbugten, da skumle somaliske pirater på stribe opbragte dan‐
ske civile fartøjer og tog besætningerne som gidsler. Et stærkt mili‐
tært engagement i samarbejde med andre nationer fik bragt pirateriet
til ophør, og vi var på pletten, da danske civile skibe i Hormuzstræ‐
det og Den Persiske Bugt blev truet. Vi fik flådefartøjer sendt af
sted mod piratområdet, om end det tog regeringen nogen betænkning
for at sætte det i gang. Der gik således dengang i 2019 hele 30
dage, inden regeringen kom i omdrejninger, og det skete ikke på eget
initiativ, eller fordi man tog flådens historiske opgave alvorligt, men
udelukkende fordi England havde opfordret til, at Danmark skulle
sende flådefartøjer af sted.
Nu vil jeg så rose regeringen, fordi den nu, hvor danske handels‐
skibe i Guinea-bugten er i latent fare, melder søværnet klar til med
kort varsel at fortsætte og udføre sin 500 år gamle historiske opgave.
Så fuld opbakning til flådens kommende opgave.
Kl. 10:26

Også den anden sag, som vi behandler i dag – udsendelse af bi‐
drag til Sahel, »Operation Barkhane« – kan Dansk Folkeparti støtte.
Vi tog dog forbehold, da sagen her blev drøftet i Udenrigspolitisk
Nævn sidste gang. Ikke i forhold til den mission, som vi behandler
i dag, men i forhold til de udsendelser, som på fransk opfordring
måtte komme, ja, som med meget stor sandsynlighed kommer.
I Dansk Folkeparti er vi meget urolige for, at vores militære til‐
stedeværelse i regionen lige så stille er ved at blive permanentgjort,
og vi ønsker altså ikke igen i årevis at gro fast i en konflikt, som
uvægerligt – som det er ved at ske i Afghanistan – må ende med
islamisterne sejr. Og dertil kommer, at missionen for vores tropper
bliver mere og mere farlig at befinde sig i. Vi har været med fransk‐
mændene i næsten en halv snes år, og situationen er år for år ikke
blevet bedre, men forværret.
Det, der sker med denne mission, er, at vores tilstedeværelse øges
dramatisk. Det er ikke længere bare et Herculesfly med en håndfuld
soldater. Nej, nu taler vi bl.a. om udsendelse af temmelig mange
specialtropper, og af beslutningsforslaget fremgår det, at specialtrop‐
perne vil skulle gennemføre selvstændige indsatser for derved at
kunne støtte de maliske styrkers indsats.
Der tales om kamphandlinger og offensive indsatser, og yderli‐
gere er et stort kirurghold på vej. Forsvarets Efterretningstjeneste
vurderer terrortruslen i Mali, Burkina Faso og Niger som værende
høj, og sikkerhedssituationen i det centrale Sahel udvikler sig i mere

5

og mere negativ retning. FE vurderer yderligere, at danske styrker
vil være attraktive mål for angreb fra militante muslimer.
Skiftende regeringer i de seneste 10 år har forklaret sig med,
at vores tilstedeværelse mindsker risikoen for stigende indvandring
fra Afrika til Vesteuropa, og har derfor været af den opfattelse, at
stabilitet og udvikling i Sahel er i Danmarks og Europas interesse.
Jeg må blankt sige, at jeg ikke længere deler den opfattelse. Den
militære situation i Sahel har kun meget, meget lidt at gøre med
antallet af illegale indvandrere til Europa. Der er allerede en masse‐
bevægelse i gang fra regionen med kurs mod Europa, og den masse‐
bevægelse kan i mine øjne kun forhindres ved, at hvert europæisk
land styrker grænsekontrollen og ikke tillader illegal indvandring.
Man må heldigvis konstatere, at flere og flere lande i EU har
forstået budskabet. Schengen eksisterer ligesom ikke længere. Også
i Danmark bør vi gøre grænsekontrollen stærkere og stærkere og
således forhindre masseindvandring. Det er der, vi bør bruge vores
kræfter.
Men som nævnt: Dansk Folkeparti støtter begge beslutningsfor‐
slag med et forbehold over for kommende udsendelser til Mali. Tak.
Kl. 10:29

Anden næstformand (Pia Kjærsgaard):
Tak. Så er der en kommentar. Fru Eva Flyvholm.
Kl. 10:29

Eva Flyvholm (EL):
Normalt synes jeg, jeg har noteret mig, at Dansk Folkeparti opererer
med nogle ret stramme grænser for, hvornår man kan tale om at være
dansk, og hvornår noget er danskhed, men det er åbenbart nogle
grænser, som kun er meget stramme, når det gælder mennesker, og
ikke så meget, når det gælder skibe. Jeg kunne egentlig godt tænke
mig at spørge ordføreren, for nu omtaler han danske handelsskibe i
området, om ikke det er fuldstændig korrekt, at de tre Mærskskibe,
der er tale om her, og som har været angrebet, ikke sejler under
dansk flag, men sejler under singaporeansk flag. Det er jo ikke, fordi
der sådan er danske besætningsmedlemmer osv. med på de skibe.
Kan ordføreren bekræfte det?
Kl. 10:30

Anden næstformand (Pia Kjærsgaard):
Værsgo.
Kl. 10:30

Søren Espersen (DF):
Det var også derfor, jeg ikke sagde, det var under dansk flag. Den
sætning har jeg ikke brugt her. Jeg brugte faktisk ordene på danske
skibe, for det er jo klart, at det er Mærskrederiet, som ejer de skibe,
hvad enten de sejler under Dannebrog eller under andre landes flag.
Det er et fåtal af dem, der gør det.
Kl. 10:30

Anden næstformand (Pia Kjærsgaard):
Fru Eva Flyvholm.
Kl. 10:30

Eva Flyvholm (EL):
Jeg synes nemlig, at vi her står med en situation, hvor det ikke
så meget handler om danske interesser, men hvor det handler om
Mærsks interesser, og der synes jeg sådan ærlig talt, at Dansk Fol‐
keparti plejer at stå på en lidt mere sikker grund i noget af den
kritik, jeg synes er nødvendig at rejse her. Vi har jo også en tidligere
kaptajn i handelsflåden, der er ude at sige, om det ikke måske var en
bedre løsning, i stedet for at skulle til at sende en fregat af sted og
bruge så mange kræfter og ressourcer på det, at Mærsk faktisk holdt

6

Fredag den 7. maj 2021 (B 295)

op med at sejle i de områder, eller at Singapore måske selv sendte
noget af sted. Det kunne jo være noget, der var værd at kigge på.
Altså, det er jo ikke nødvendigt at sejle i Guineabugten for den
internationale passage, kan man sige. Det er jo bare, fordi det er
lukrativt for Mærsk, at man gør det.
Kl. 10:31

Anden næstformand (Pia Kjærsgaard):
Værsgo.
Kl. 10:31

Søren Espersen (DF):
Først vil jeg lige spørge, hvad der er galt i at gå Mærsks ærinde.
Det har jeg da ikke det mindste imod. Han er en af danmarkshistori‐
ens store skikkelser og fik bl.a. af den årsag som ganske, ganske
få tilskikket Elefantordenen af Hendes Majestæt. Så jeg vil meget
gerne blive kendt som en, der går Mærsks ærinde. Jeg synes, det er
et fremragende selskab.
Det andet, jeg vil sige, er, at en militær løsning altså er det, der
skal til. Det så vi i Det Indiske Ocean og Adenbugten i høj grad,
altså en tilstedeværelse af mange flådefartøjer, men samtidig også
det at have bevæbnede vagter om bord. Det kæmpede vi jo for i en
årrække, og pludselig er det så noget, der er tilladt at gøre, hvis man
har lyst til det. Hvis rederierne ønsker det, kan de ansætte et par
friske veteraner fra vores militære tilstedeværelse rundtomkring, og
så vil de være i stand til at holde piraterne stangen. Så en militær
løsning er desværre nødvendig.
Kl. 10:32

Anden næstformand (Pia Kjærsgaard):
Tak for det. Der er ikke flere kommentarer, så vi går videre til hr.
Karsten Hønge, Socialistisk Folkeparti.
Kl. 10:32

(Ordfører)
Karsten Hønge (SF):
Først om B 295, det danske militære bidrag til Guineabugten: Det er
vigtigt, at Danmark som den søfartsnation, som vi altid har været og
i høj grad stadig væk er, også tager et stort ansvar, når det gælder
bekæmpelsen af pirateri. Vi har et ansvar for, at verdenshandelen
ikke ødelægges af piraternes hærgen, og det gælder både decideret
boarding og angreb, hvor 40 pct. af de angreb, der har været, foregår
i Guineabugten, og hvor 95 pct. af de kidnapninger, der har været,
og som man næsten kan sige må være den yderste konsekvens af
pirateriet, foregår i Guineabugten. Men det gælder jo ikke mindst
også den usikkerhed og ustabilitet, som piraterne med deres blotte
tilstedeværelse giver, og det er helt centralt, at vi også støtter de
lokalsamfund, som lever under piraternes hærgen. Piraterne gør det
umuligt for lokale fattige fiskere at leve en normal tilværelse og end‐
nu mere umuligt for dem at drømme om en bedre fremtid. Piraterne
holder nogle af verdens mest sårbare og fattige egne i et jerngreb og
holder her befolkningen som gidsler.
SF har fra starten bakket op om de danske bidrag til bekæmpel‐
sen af pirateri, og vi kan derfor også støtte det her beslutningsfor‐
slag.
Om B 297 om støtten til Operation Barkhane kan jeg jo sige, at
situationen i hele Sahel er yderst kritisk. Resterne af de forfærdelige
terrororganisationer har fundet ny jord, som gødes af deres totalitære
fascistiske verdenssyn. Det går ud over en region, der i forvejen
har så mange problemer, at det næsten ikke er til at fatte. Ekstrem
fattigdom, tørke, menneskehandel, flygtningestrømme, borgerkrige
og klimaforandringer er bare nogle af de mest ekstreme problemer,
regionen døjer med hver evig eneste dag, og det er vigtigt, at de
terrororganisationer, der er i området, ikke får så meget fodfæste, at

de fortsat kan bruge regionen som opmarchområde for islamistiske
krigeres kamp for et vulgært kalifat.
Derfor yder Danmark med SF's støtte allerede bidrag til den
FN-baserede MINUSMA-operation og Operation Barkhane, som vi
jo så her drøfter at udvide bidraget til. Det mener SF er fornuftigt, og
vi kan støtte forslaget.
Men i forhold til begge forslag vil jeg, når vi nu har sagt god
for dem, alligevel tilføje nogle ord, der for så vidt berører dem
begge to, og det er jo lidt belært af missionen i Afghanistan, altså
at vi som Folketing bliver nødt til at spørge os selv om, hvordan
vi håndterer bidrag som de to bidrag, som vi altså lige har givet
vores tilsagn til. Er det nok at sende fregatter, kirurghold og vores
allerbedst uddannede specialstyrker af sted? Er den militære indsats
nok til i sig selv at løse de problemer, som regionerne døjer med,
de problemer, som har fungeret som perfekt gødevand til jorden for
pirater og terrorister? Jeg kunne godt tænke mig, at vi på et tidspunkt
tog en noget dybere og mere seriøs diskussion af, hvordan vi fremo‐
ver sender danske bidrag ud i verden for at løse de problemer, som vi
synes vi skal løse, og om vi ikke bør overveje, hvad det er, vi ønsker
at efterlade den dag, vi trækker vores bidrag hjem igen.
Hvis fiskernes børn i Guineabugten skal have en fremtid, der er
mere sikker, så har vi altså et ansvar for at ændre de forhold, der
har skabt pirateriet, som vi nu bekæmper med vores dyrt indkøbte
isenkram og i værste tilfælde med danske soldaters liv. Hvis Sahelre‐
gionen, hvor millioner af mennesker lever under ekstreme forhold,
ikke fortsat skal blive et opmarchområde for totalitæres idioti, så må
vi sikre os, at vi ikke taber børnenes fremtid på gulvet.
Hundredtusindvis af børn og unge mennesker lever som internt
fordrevne i regionen uden at have adgang til skoler, medicin eller
andre basale rettigheder. Det ansvar skal vi blive betydelig bedre til
at løfte, og i mine øjne uddanner vi de letteste ofre for totalitære
tankers bralren, når vi ikke i højere grad tager det humanitære ansvar
på os. Og belært af de forfærdelige krige i Afghanistan og ikke
mindst i Irak samt indsatsen mod pirateriet ved Afrikas Horn må vi
da tage så meget ved lære, at vi, mens vi bekæmper det onde, så
også skal bekæmpe det ondes mulige genkomst.
Det her er ikke det sidste, I har hørt fra SF i den diskussion,
for der er en åbenlys risiko for, at vi også i den her sammenhæng
bliver suget længere og længere ind i konflikten, at det bliver et
spørgsmål om at lappe på tidligere beslutninger og nærmest sådan
helt bogstaveligt at overleve fra dag til dag, imens målet fortoner sig
i røgen fra kampene.
Kl. 10:38

Anden næstformand (Pia Kjærsgaard):
Tak for det. Fru Eva Flyvholm fra Enhedslisten.
Kl. 10:38

Eva Flyvholm (EL):
Jeg vil gerne høre SF's ordfører: Hvis man gerne vil have en seriøs
debat af det her, og hvis man gerne vil gøre noget for at forebygge
terrorisme og sikre fattige fiskeres børn en fremtid, var det så ikke
en idé, at SF faktisk her i dag i Folketingssalen startede med at stem‐
me imod de militære operationer og i stedet for at bruge pengene og
kræfterne på de humanitære? Det er 80 mio. kr., det koster at sende
den her fregat af sted, 179 mand, som man faktisk kunne bruge til
at hjælpe nogle af de fattige fiskere, som ender i pirateri, til at få en
anden levevej.
I forhold til indsatsen i Mali og når du snakker om den frans‐
kledede indsats Barkhane: Vi ved fuldstændig sikkert, at tilstedevæ‐
relsen af de internationale styrker er med til at give opbakning til
terrorbevægelserne. Vi ved, at de maliske sikkerhedsstyrker, som
danske soldater skal ned at træne, gang på gang har angrebet, dræbt
og mishandlet civile. Vi står og kigger ind i en situation, der er
meget lig Afghanistan – det anerkender ordføreren ovenikøbet –

Fredag den 7. maj 2021 (B 295)

hvordan i alverden kan det så være, at SF stemmer ja til det her
fuldstændig uden at ryste på hånden?
Kl. 10:39

Anden næstformand (Pia Kjærsgaard):
Tak, og venligst ingen direkte tiltale. Det gør vi ikke her.
Værsgo.
Kl. 10:39

Karsten Hønge (SF):
Det er simpelt hen, fordi vi ikke er så enøjede, som man er i Enheds‐
listen. Vi er ikke så fuldstændig fokuserede på, at der kun findes et
eneste værktøj. Det værktøj, som vi her kan blive enige om, findes
også, og det hedder udviklingsbistand, og det hedder humanitær støt‐
te, og det betyder utrolig meget for SF, og jeg lod det være en stor
del af min ordførertale. Men det, at vi gør det, udelukker jo ikke, at
vi også her og nu har brug for at bruge andre metoder. Enhedslisten
lader, som om der kun findes ét værktøj, og man, hvis man ikke gør
noget, så ikke gør noget. Jo, det gør man lige præcis. Ved ikke at gø‐
re noget gør man også noget, for så efterlader man civilbefolkningen
til sig selv. Derfor tager vi her og nu med de her beslutningsforslag
ansvar for en konkret handling. Men samtidig ved fru Eva Flyvholm
udmærket, hvor højt på listen udviklingsbistanden er for SF. De her
ting hænger sammen, og det er ikke en modsætning.
Kl. 10:40

Anden næstformand (Pia Kjærsgaard):
Fru Eva Flyvholm.
Kl. 10:40

Eva Flyvholm (EL):
Man er simpelt hen nødt til at forholde sig til, at virkeligheden er,
at sikkerhedsstyrkerne i Mali altså f.eks. har dræbt flere civile, end
terrorister har. Det er den operation, man fra dansk side går ind og
vil være med til at støtte, og det er ikke bare enøjet, men det er
simpelt hen blindt, når SF ikke ser de realiteter i øjnene. Jeg mener,
det er et meget, meget stort problem, og de penge, som man bruger
på den militære indsats, er simpelt hen bare svære også at bruge på
det humanitære. Så det ville være dejligt, hvis vi kunne være flere,
der kunne presse på for det. Det er ikke, fordi jeg ikke anerkender,
at der kan være behov for en militær tilstedeværelse, og derfor har vi
også tidligere støttet FN-missionen i f.eks. Mali, men helt ærligt: Det
her leder ikke i den rigtige retning. Der er så meget, der peger på, at
det er ved at gå lige så galt, som det har gjort i Afghanistan, og der
ville jeg ønske mig, at SF også havde indtaget en lidt mere kritisk
holdning. Det tror jeg ville være gavnligt for både den humanitære
udvikling og udviklingen af freden.
Kl. 10:41

Anden næstformand (Pia Kjærsgaard):
Værsgo.
Kl. 10:41

Karsten Hønge (SF):
Så skulle den dag komme, hvor jeg hører, at der ikke er penge nok
til Enhedslisten. Altså, Enhedslisten siger, at vi nu bruger penge til
det, og at der så ikke skulle være penge til udviklingsbistand. Det
er da ikke en begrænsning, jeg i nogen sammenhæng tidligere har
mødt fra Enhedslisten, altså at man siger, at vi nu bruger de penge
på det, og at der så ikke er penge til noget andet. Der synes jeg da
ellers nok, man i Enhedslistens regnskaber kan få det til at hænge
sammen, og det gør det i hvert fald også i SF's. Det, at vi bruger
penge på den her indsats, betyder ikke noget som helst i forhold til
udviklingsbistanden.

7

Jeg vil så sige, at det ikke er et spørgsmål om at være blind, men
at det er et spørgsmål om nu at manipulere groft fra Enhedslistens
side ved at sige, at det her forslag går ud på, at Danmark skal støtte,
at maliske styrker skal angribe civile. Tværtimod, det går ud på at
få maliske og andre styrker til at opføre sig efter de internationale
regler og da ikke at bidrage til at lave overfald på civilbefolkningen.
Det er grov manipulation.
Kl. 10:42

Anden næstformand (Pia Kjærsgaard):
Tak for det. Så går vi videre til hr. Martin Lidegaard, Det Radikale
Venstre.
Kl. 10:42

(Ordfører)
Martin Lidegaard (RV):
Mange tak. Radikale Venstre kan også støtte begge beslutningsfor‐
slag, selv om det altid er med et tungt hjerte, at man tager beslutning
om at sende danske soldater ud på missioner, som altid vil have en
risiko i sig. Det gælder ikke mindst den mission, der skal foregå i
Mali, hvor vi får danske soldater aktivt ud i felten, selv om det er
træning, de skal foretage. Derfor skal man tænke sig utrolig godt om.
Det tror jeg at vi alle sammen føler i dag. Derfor er det også vigtigt
at have debatten om, hvorfor vi gør det.
Når det handler om pirateri, synes vi fra radikal side, at der er
et rimelig indlysende beskyttelsesbehov for de besætninger, der i
øjeblikket sejler i Guineabugten, som vi som en stor søfartsnation
må bidrage til. Det er også vores borgere, der arbejder på bådene.
Det er også vores borgere, der er i livsfarlige situationer, hvis man
ikke kan beskytte skibene. Vi lægger stor vægt på, at det her foregår
i et aktivt diplomatisk samarbejde med de lande, der grænser ud til
Guineabugten. Det er selvfølgelig afgørende for at kunne gøre det
ordentligt og effektivt og også for at undgå, at der sker komplikati‐
oner undervejs, også selv om det er kompliceret – det ved vi alle
sammen – politisk set.
Det andet forslag er mere vidtgående og med større risici for
dem, vi sender ud. Der er tre grunde til, at Det Radikale Venstre
kan støtte det forslag. Den ene er, at der er et åbenlyst behov, ikke
bare for, at vi holder terroristerne nede, så de ikke vokser i styrke,
men også for at beskytte civilbefolkningen i området, hvor de dagligt
udsættes for forfærdelige overgreb med forfærdelige ting til følge.
Det er rigtigt, som fru Eva Flyvholm påpeger, at der har været
alvorlige problemer med den maliske hærs fremfærd i de her kampe.
Det ser vi desværre ofte i afrikanske stater, hvor soldaterne hverken
er ordentlig trænet i krigens love eller for den sags skyld i den disci‐
plin, som er en helt afgørende forudsætning for at kunne optræde
med den autoritet og værdighed og ordentlighed, som der skal til.
Jeg kan ikke se andet, end at svaret på det spørgsmål bl.a. er at
træne de soldater i præcis krigens love og i, hvordan man opfører sig
ordentligt som soldat, og i, hvordan man kan tage vare på sin egen
befolkning. Jeg så faktisk gerne, at Danmark i langt højere grad,
som FN også efterspørger, deltog i træningen forebyggende af FN's
soldater i Afrika netop inden for de her områder. Så jeg synes da, at
lige præcis de problemer, der har været, kalder på det.
Det er også rigtigt, at det også nogle gange er blevet set, at
der er udfordringer med de franske styrker. Det er et stykke tid
siden, men det har i hvert fald været ude i offentligheden, at der har
været problemer. Vi har lagt stor vægt på og har også forstået, at
det er noget, franskmændene tager meget alvorligt, og at Danmark
aktivt selvfølgelig indgår i en dialog med Frankrig og alle andre
lande dernede om, hvor vigtigt det er, at de internationale styrker
overholder alle regler og bidrager til, at også de maliske styrker
forstår vigtigheden af det, hvis missionen skal lykkes, terroristerne
bekæmpes og freden genoprettes i landet. Det er netop derfor, vi ser
behovet, og derfor kan vi støtte det.

8

Fredag den 7. maj 2021 (B 295)

Den anden grund til, at vi kan støtte det, er, at der er solid juridisk
baggrund i det rent internationalt, rettighedsmæssigt og mandatmæs‐
sigt. FN står jo bag hele Malimissionen, og Mali ønsker selv aktiv
hjælp. Når det handler om – det glemte jeg at sige før – vores
fregat og terrorbekæmpelse er det jo selvforsvar. Så vi er på juridisk
folkeretslig sikker grund.
Den tredje grund er, at den her indsats netop ikke står alene. Der
er en risiko for – det er jeg helt enig med hr. Karsten Hønge i, og
det er der altid – at det at have militær tilstedeværelse også i nogle
situationer kan forværre problemet frem for at løse det. Det bedste,
vi kan gøre for at forsøge at undgå det, er selvfølgelig at sikre
en lang række andre indsatser parallelt med denne, nemlig et udvik‐
lingspolitisk spor, et humanitært spor og et politisk og diplomatisk
spor, der skal sikre, at regionen bakker op om de politiske resultater
og den skrøbelige fredsproces, som er blevet forhandlet i Mali.
Det er svære afvejninger. Der er jo ingen grund til at lægge skjul
på andet. Jeg synes også, det er fair, at man kan have den holdning,
at det er bedre, at Danmark holder sig helt ude af det her, men det
er bare ikke et svar på de problemer, der er – det skal man jo heller
ikke bilde sig ind – at Danmark ikke bidrager til noget nogen som
helst steder. Så jeg kan ikke stille en garanti om, at alt vil gå godt
og lykkes i den her mission, men jeg kan nok sige, at vi er blevet
overbeviste om, at vi bliver nødt til at tage et medansvar for at prøve
at løse de problemer gennem en aktiv handling, hvor det her er en
del af svaret, men bestemt ikke det eneste.
Kl. 10:47

Anden næstformand (Pia Kjærsgaard):
Tak. Fru Eva Flyvholm.
Kl. 10:47

Eva Flyvholm (EL):
Tak for det. Jeg har to spørgsmål. Det første er: Kan det ikke være
ganske svært at vurdere, hvad de folk, man træner, efterfølgende går
ud og laver? Det er jo ikke mere end et lille halvt år siden, vi så,
at nogle af de soldater, der var blevet trænet af Danmark, faktisk
stod bag kuppet i Mali. Det vil jeg gerne lige først høre ordføreren
bekræfte. Derefter er der spørgsmålet, der handler om, at det jo er
helt åbenlyst, at det er nødvendigt, at der kommer nogle politiske
processer, som kan ændre, kan man sige, forholdene i både Mali
og nabolandene, hvis man skal komme de underliggende årsager
til terrorisme til livs. Det siger franskmændene jo også fuldstændig
klart, altså at der i den grad er brug for politiske reformer og mere
demokratisering. Og der må man bare sige: Der halter man jo langt
bagud, og det er ikke et sted, hvor jeg oplever, at Danmark gør nær
nok for at bidrage til den proces. Det er ikke et sted, hvor jeg ser,
at der sker meget i forhold til at forbedre den politiske stabilitet og i
forhold til at inddrage flere befolkningsgrupper, som er noget af det,
der er helt afgørende.
Hvordan ser ordføreren på det? Er det en proces, der er godt i
gænge, eller er vi i virkeligheden frygtelig langt bagud der?
Kl. 10:49

Anden næstformand (Pia Kjærsgaard):
Ordføreren.
Kl. 10:49

Martin Lidegaard (RV):
Vi er bestemt ikke i mål. Vi har jo heldigvis en international fredsaf‐
tale som baggrundstæppe for det her, og det er jo rigtigt, at der også
har været et militærkup undervejs, men ingen af de fraktioner, der
strides om magten i Mali, har ønsket, at vi ikke skal være der. Alle
erkender, at forudsætningen for nogenlunde stabilitet og tryghed for
civilbefolkningen, især i konfliktområderne, er, at der er en interna‐
tional tilstedeværelse. Det vurderer FN også.

Så jeg tror bare ikke, man skal bilde sig ind, at hvis vi tog vores
gode tøj og rejste hjem i morgen og efterlod Mali alene, var Mali og
især civilbefolkningen et bedre sted. Kan jeg komme med garantier, i
forhold til hvad de soldater, vi træner, gør bagefter? Selvfølgelig kan
jeg ikke det, men det, jeg kan garantere, er, at hvis vi ikke forsøger
at træne dem, også i krigens love, får vi jo aldrig forandret tilstanden
i det maliske militær. Det handler altså om, at det maliske militær
indvilliger i den her form for træning. Det kan man godt grine af,
men en af grundene til, at krigens love jo er interessante, er, at det er
godt for menneskerettigheder, det er godt for de civile, og det er som
regel også godt for den militære effekt.
Så tingene hænger jo sammen her. Altså, hvis man har et militært
mål, er det faktisk en god idé også at opføre sig ordentligt og rigtigt
over for den befolkning, som man jo i sidste ende er afhængig af
opbakningen fra. Så jeg skal ikke stå og lege Komiske Ali og sige,
at det her er en let opgave, eller at vi er nået langt med den politiske
proces. Det er dog mit indtryk, at den danske ambassade gør et ret
ihærdigt arbejde og deltager aktivt i FN's bestræbelser på at sikre
den politiske proces, som vi alle sammen er enige om selvfølgelig er
afgørende for at komme i mål i Mali.
Kl. 10:50

Anden næstformand (Pia Kjærsgaard):
Fru Eva Flyvholm.
Kl. 10:50

Eva Flyvholm (EL):
Det er helt åbenlyst, at det her ikke er nogen nem opgave, og det
er et meget, meget komplekst billede. Men jeg synes, det er helt
væsentligt at hæfte sig ved, at også franskmændene faktisk siger:
Hvis ikke der kommer politiske forandringer, er det fuldstændig
umuligt at vinde den her kamp mod terrorisme, fordi der kommer
nye til hele tiden. Så det er fuldstændig afgørende. Og derfor synes
jeg, det er et meget rimeligt spørgsmål at stille: Gør vi fra dansk
side og i øvrigt også fra international side nok for at bidrage til de
politiske forandringer? Jeg mener det ikke, men jeg vil gerne høre
et lidt klarere svar på det. Og endelig er der også spørgsmålet: Kan
ordføreren ikke bekræfte, at Danmark har trænet nogle af de genera‐
ler, der også stod bag kuppet for et halvt år siden i nationalgarden i
Mali?
Kl. 10:51

Anden næstformand (Pia Kjærsgaard):
Værsgo.
Kl. 10:51

Martin Lidegaard (RV):
Det kan jeg simpelt hen ikke på stående fod svare på, altså det sidste,
for det er jeg ikke rigtig klar over. Det er muligt, at jeg har fået
det at vide på et tidspunkt, men i givet fald kan jeg ikke huske det,
altså om vi helt specifikt har trænet dem eller ej. Den del af den
politiske stabilitet, kan man sige, er nogenlunde genoprettet nu, men
på spørgsmålet om, hvorvidt vi gør nok, vil jeg sige: Nej, det er jeg
ikke sikker på, og jeg så da også meget gerne EU spille en mere
aktiv rolle samlet set og lægge pres på. Jeg tror så, at vi kan bruge
det, at vi er til stede, til netop at lægge det pres og forlange, at
de stridende politiske parter i Mali selvfølgelig skal til at tage sig
sammen og sørge for at gøre mere for deres befolkning end for sig
selv. Det er jeg hundrede procent enig med fru Eva Flyvholm i.
Kl. 10:52

Anden næstformand (Pia Kjærsgaard):
Tak. Så er der ikke flere bemærkninger til ordføreren. Så er det fru
Eva Flyvholm, Enhedslisten.

Fredag den 7. maj 2021 (B 295)

Kl. 10:52

(Ordfører)
Eva Flyvholm (EL):
Der er mange papirer, man skal have med herop, når det er to
forslag, vi står med.
I forhold til spørgsmålet om at sende en fregat til Guineabugten
kan jeg sige, at vi fra Enhedslistens side ikke støtter forslaget. Det
handler først og fremmest om, at vi tror, at det allermest effektive
i forhold til at bekæmpe pirateri vil være at sætte mere hårdt ind
for at sikre alternative livsmuligheder for nogle af de fattige fiskere
og andre, som kan blive rekrutteret til pirateri, og samarbejde med
nogle af de stater i området om at sikre mere stabilitet. Det synes vi
ville være en mere hensigtsmæssig måde at bruge de kræfter og de
penge på.
Når det så er sagt, synes jeg også, at man er nødt til at sætte
spørgsmålstegn ved, om det virkelig er danske interesser, vi håndhæ‐
ver her. Der kunne også være andre operationer, der ville give mere
mening. Vi snakker jo også tit om, om vi får patruljeret farvandet
omkring Grønland godt nok, og der er alle mulige andre ting, hvor
jeg synes man kan se, at der mere indlysende er en interesse fra
dansk side.
De her tre skibe, der bliver nævnt, er jo ikke danske skibe i
den forstand, at de sejler rundt under dansk flag og med danske
besætningsmedlemmer og sådan noget. Det er Mærskskibe, som
sejler under Singapores flag med besætninger fra alle mulige andre
lande. Og de kunne lige så vel sejle et andet sted, hvis det ikke var,
fordi det er meget, meget lukrativt at ligge og sejle i lige præcis
de farvande. Så jeg synes, man måske skulle begrænse sig en lille
smule, før man brugte så mange penge og så mange ressourcer på at
gå Mærsks ærinde. Men det er jo en debat, som vi også får lejlighed
til at tage i løbet af lovbehandlingen her, og jeg har også nogle
supplerende spørgsmål til det.
Men det allermest centrale spørgsmål her, synes jeg, er spørgsmå‐
let om indsatsen i Sahel, for jeg tror, det er helt åbenlyst for os
alle sammen, at situationen både i Mali og i nabolandene, i Burkina
Faso, Tchad, Niger osv., er rigtig, rigtig alvorlig. Der er fuldstændig
kaos; der er store problemer med menneskesmugling; der er store
problemer med terrorangreb; der er meget store problemer med an‐
greb på civilbefolkningen. Det er en ekstremt ustabil situation, vi
har i området. Og det er meget, meget uholdbart, først og fremmest
for de mennesker, der lever i området, men det giver jo selvfølgelig
også problemer i forhold til flygtningestrømme og kriminalitet som
menneskesmugling f.eks. Så det er helt centralt, at vi er interesseret i
at se på, hvordan man kan gå ind og være med til at stabilisere de her
områder. Det synes jeg faktisk er meget oplagt at vi fra dansk side
også skal interessere os for.
Men vi kan ikke støtte det forslag, som ligger fra regeringens side
her. Det handler om, at med det forslag vil man jo sende danske
specialoperationsstyrker ned og støtte den franske mission Barkhane,
som både er i Mali og nabolandene. Og der er altså en række pro‐
blemer ved at gøre det. Vi er nødt til at se på, at i de omkring 8
år, som de franske specialoperationsstyrker har været i området, har
situationen faktisk ikke bedret sig. Man har haft nogle taktiske frem‐
skridt, hvor det er lykkedes at slå centrale terroristledere ned, men
erfaringen har været, at hver eneste gang er terrorgrupperne skudt
op igen, også stærkere, og rekrutteringen til terrorbevægelserne er
vokset i den periode. Vi har bare set en spredning, kan man sige;
altså, hvor det startede mest i det nordlige Mali, har det nu bevæget
sig mere ned til midten af Mali og til nabolandene.
Så der er ikke blevet færre kamphandlinger; der er ikke blevet
færre terrorgrupper; der er ikke blevet færre angreb; der er ikke
blevet mere stabilitet. Tværtimod må man nok sige, at den politiske
udvikling især i Mali, men også i nabolandene, har været meget,
meget problematisk på det sidste. Altså, senest så vi kuppet i Mali

9

sidste år, og der er altså hverken tegn i sol eller måne på, at det her
står til at blive forbedret.
Vi ser flere og flere rapporter, som også peger på, at lokalbefolk‐
ningen simpelt hen opfatter de vestlige styrker som kædet alt for
meget sammen med de også meget upopulære regeringer og lokale
styrker i området, og at det faktisk giver rekrutteringsgrundlag for
terrorbevægelserne, ligesom vi har set det i Afghanistan. Flere og
flere eksperter begynder at drage paralleller mellem det, vi ser i Ma‐
li, og erfaringerne fra Afghanistan. Og en af de allervigtigste erfarin‐
ger fra Afghanistan var netop også, at man kunne se, at der, hvor
der har været en meget voldsom undertrykkelse af lokalbefolkningen
eller meget voldsomme angreb på lokalbefolkningen fra enten lokale
regeringsstyrker eller internationale styrker, også er der, hvor det
giver tilslutning til terrorbevægelserne. Og det er præcis noget af det
samme, vi ser her.
Kl. 10:57

Der synes jeg bare, at vi bliver nødt til at være meget mere klar
over, hvad det faktisk er, der foregår, især fra de maliske sikkerheds‐
styrkers side. Der ligger så mange rapporter om overgreb på civile,
drab på civile, og hvis man tror, at det kan vi træne os ud af, må jeg
indrømme, at det nok desværre er en lille smule naivt. Det er klart,
at når danske soldater tager ud i verden, skal man også være med til
at prøve at formidle, hvordan man overholder krigens love og men‐
neskerettighederne – det er klart; det bør altid være en helt central
del af det – men at tro, at man for alvor kan komme de fuldstændig
grundlæggende problemer, der er, til livs, altså problemerne med, at
store befolkningsgrupper i Mali simpelt hen er benhårdt undertrykt,
og at den centrale regering og hæren går benhårdt efter nogle af de
her grupper af mennesker, er naivt, og det har man overhovedet ikke
i tilstrækkelig grad forholdt sig til. Og der er ikke noget, der tyder
på, at det sådan er i bedring.
Så det mener jeg sådan set at man nok fra dansk side burde
stille sig noget mere kritisk over for, før man begyndte at sende
danske soldater ud. Jeg tror simpelt hen, at det bliver meget, meget
vanskeligt at kunne sige, at der ikke vil være nogen af de soldater,
som man fra dansk side har trænet, som kommer til at stå bag over‐
greb mod civilbefolkningen. Og vi kan jo også se det nu. Jeg kan
sige til Martin Lidegaard, at jeg i hvert fald har læst flere artikler,
der dokumenterer lige præcis det her med, at Nationalgarden, som
var involveret i Cuba, faktisk har været trænet fra dansk side. Så
man ved bare aldrig helt, hvilken vej det går efterfølgende, og det
sammenholdt med, at der faktisk ikke er noget, der tyder på, at den
militære indsats kommer til at bringe os i mål med de problemer, vi
står med her, tilsiger, at Danmark skulle spille en langt mere politisk
rolle og ikke gå ind militært til støtte for den franske operation her.
Sidste år var den franske præsident selv ude at sige, at det er
fuldstændig afgørende, at vi får nogle politiske forandringer i de
her lande, hvis der skal kunne komme en løsning på de tilfælde af
terrorangreb og den ustabilitet, vi ser. Men det oplever jeg bare ikke
at vi prioriterer hårdt nok. Det ville være helt oplagt, at man fra
dansk side i stedet for sagde, at det er der, vi sætter ind for at forsøge
at bidrage til den politiske stabilitet.
Der kan man jo godt spørge sig selv: Hvis det er noget af det,
der virkelig ville hjælpe, hvorfor er det så, at vi skal stille med så
mange soldater fra specialstyrkerne nu? Jeg kan ikke lade være med
at tænke, at det også har en lille smule at gøre med, at Frankrig
er den nye militære supermagt i Europa, og at Danmark gerne vil
ud at lave nogle operationer, hvor vi er allieret med dem. Men jeg
synes ikke, det burde være det, der var kendetegnende for vores
udenrigspolitiske linje. Jeg synes faktisk, vi skulle prøve at gå ind
og gøre noget af det, som ville nytte allermest i forhold til fred og
stabilitet, og der er altså rigtig meget, der peger på, at det ikke er det
her.

10

Fredag den 7. maj 2021 (B 295)

Så vil jeg gerne sige afslutningsvis, som flere har sagt, at jeg
også synes, det er rigtig ærgerligt, at de her to forslag bliver sambe‐
handlet, og jeg har også hørt fra ministeren, at det kan man faktisk
sagtens se er problematisk. Det synes jeg vi skal blive enige om at
vi ikke gør fremover. Det vil jeg i hvert fald skrive til Folketinget
om, altså at vi får adskilt de her ting. Og jeg vil gerne komme med et
ønske mere i forhold til FN-missionen MINUSMA. Det ligger ikke
i det her beslutningsforslag, men der ligger et tilsagn om, at man
igen gerne vil udsende transportflyet, men samtidig er indstillingen
fra regeringen, at det skal vi ikke behandle her i Folketingssalen, og
at man bare vil køre det over et 3 år gammelt mandat. Det vil jeg
faktisk også opfordre til at vi får en debat om her i Folketingssalen,
for jeg synes, det er den mest ordentlige og rigtige måde at gøre
det på, når vi taler om udsending af vores styrker til internationale
missioner. Så det er i hvert fald en opfordring til, at den også lige
kommer en tur forbi Folketinget, for at alt ligesom fungerer rigtigt
og korrekt. Der er jo alligevel sket en del ting på de 3 år.
Men vi kan fra Enhedslistens side ikke støtte de her forslag. Jeg
synes, at vi er nødt til at gå en mere politisk vej og en mere forebyg‐
gende vej, og det ville gavne freden langt mere, hvis vi faktisk havde
modet til at gøre det.
Kl. 11:02

Anden næstformand (Pia Kjærsgaard):
Der er korte bemærkninger. Hr. Søren Espersen, Dansk Folkeparti.
Kl. 11:02

Søren Espersen (DF):
Nu sagde Enhedslisten, at militære bidrag ikke hjælper – vi talte om
flåden og Guinea-bugten. Jeg tror også, at hvis Enhedslisten havde
sagt noget i den modsatte retning, var jeg faldet død om. Så nu har
man altså en metode til at få mig aflivet, hvis det er: at Enhedslisten
støtter militære bidrag.
Jeg må bare lige sige, at det, der er problemet for Enhedslisten, er
jo, at de her militære bidrag jo virkede i Adenbugten i Det Indiske
Ocean. Der findes stort set ikke pirateri mere, for der blev sat mas‐
sivt ind med flådefartøjer. Og det vigtigste var de her skarpskytter
på de civile skibe, som vi var meget optaget af dengang, hvor man
f.eks. kunne sætte motoren ud på den piratbåd, som kom, uden
nødvendigvis at skulle skyde folk, der kom sejlende. Så det militære
bidrag virkede, og det vil jeg gerne have en bekræftelse på. Der er
ikke pirateri ude i det område mere.
Kl. 11:03

Anden næstformand (Pia Kjærsgaard):
Tak. Og værsgo.
Kl. 11:03

Eva Flyvholm (EL):
Selv om vi kan være meget uenige nogle gange her i Folketinget, har
jeg faktisk ikke noget ønske om at tage livet af ordføreren, så derfor
vil jeg også gerne, hvad skal man sige, nuancere og anerkende, at
selvfølgelig har der været en effekt af nogle af de militære operatio‐
ner i forhold til pirateribekæmpelse. Det er jeg helt enig i.
Men i forhold til effekten af at sørge for, at nogle af de fattige
fiskere, som ender, ikke som bagmændene, men som, hvad skal man
sige, nogle af de lavere rangerende pirater rundt omkring: Effekten
af faktisk at give dem en mulighed for en alternativ beskæftigelse
i fiskeriet, f.eks. ved at stoppe overfiskning i nogle områderne og
sådan noget, har også ekstremt stor effekt. Og det synes jeg er noget
af det, vi i langt højere grad fra dansk side skulle se på at prioritere.
For det er en mere langsigtet vaccinering mod pirateri, i stedet for
at man skal til at sende flåden af sted og bruge så mange penge og
så mange mennesker på noget, som alt andet lige ikke berører særlig
mange danske skibe.

Kl. 11:04

Anden næstformand (Pia Kjærsgaard):
Hr. Søren Espersen.
Kl. 11:04

Søren Espersen (DF):
Der var også en anden ting, jeg hæftede mig ved, som Enhedslistens
ordfører sagde, og det var noget med, at de der Mærsk-skibe jo
bare kan lade være med at besejle Guinea-bugten. Jeg mener, det
var sådan noget lignende. Hvorfor skulle de det? De må da selv
om, hvor de sejler. Altså, går Enhedslisten ikke længere ind for, at
vi har internationalt farvand, hvor alle mennesker og alle skibe kan
sejle uden at skulle trues på alle måder? Så bare lige et svar på det:
Hvorfor i alverdens riger og lande skulle Mærsk lade være med at
besejle Guinea-bugten?
Kl. 11:05

Anden næstformand (Pia Kjærsgaard):
Værsgo.
Kl. 11:05

Eva Flyvholm (EL):
Jeg refererede til en tidligere kaptajn, som også havde sagt, at det
ville være en af de mest sikre måder at undgå angreb på de her
Mærsk-skibe på: Simpelt hen at man ikke besejlede de farvande,
hvor det er allermest farligt. Det er jo en risiko, som rederierne altid
er nødt til at gøre op med sig selv: Hvor er der mest farligt? Jeg er
meget enig med ordføreren i, at målet da skal være, at det er sikkert
at sejle alle steder. Men man er også bare nødt til at se på, hvordan
vi tror, vi bedst når derhen. Jeg tror da, vi bedst når derhen ved at
bekæmpe nogle af de underliggende årsager til pirateri i stedet for at
sende en dansk fregat ned på en mission, hvor man må sige, at det
er et ret stort havområde, man kommer til at dække. Det er nok ikke,
fordi man redder hele situationen med ét dansk skib.
Kl. 11:06

Anden næstformand (Pia Kjærsgaard):
Tak. Så er det hr. Michael Aastrup Jensen, Venstre.
Kl. 11:06

Michael Aastrup Jensen (V):
Det er bare lige for at få lidt fakta ind i debatten. For man får billedet
af, at det sådan er et par skibe, der sejler rundt dernede. Men vi
taler om 40 danskopererede skibe om dagen i Guineabugten, som
alt i alt reelt transporterer gods for ca. 10 mia. kr. om året. Så når
Enhedslisten sådan vil have os til at forstå, at det åbenbart ikke har
en betydning for Danmark, må jeg jo sige, at det har en kæmpe
betydning for Danmark. Derfor er det her jo spørgsmålet om, om
vi ønsker at løse en politiopgave, hvor der er nogle forbrydere, som
angriber danske mål. Alternativt kan man, som Enhedslisten foreslår,
jo så bare lade være med at sejle derhenne og alt muligt andet og gå
glip af alle de her penge, men vi kan også løse vores opgave, som
det jo er, nemlig at vi, når der er lovløshed, så selvfølgelig må slå
det ned. Det er jo heller ikke sådan, at politiet i det område, hvor
ordføreren bor, hvis der er lovløshed, siger: Nej, det er for farligt, du
må hellere bo et andet sted. Sådan fungerer verden jo heldigvis ikke.
Kl. 11:07

Anden næstformand (Pia Kjærsgaard):
Værsgo.
Kl. 11:07

Eva Flyvholm (EL):
Så vil jeg gerne spørge ordføreren tilbage: Hvor mange af de man‐
ge penge, som ordføreren refererer til her, kommer egentlig forbi

Fredag den 7. maj 2021 (B 295)

Danmark som sådan? Jeg er helt med på, at det her tjener Mærsks
interesser, og jeg er også sikker på, at der har været en meget, meget
kraftig lobbyeren fra Mærsk til diverse partier her i Folketinget og
regeringen for, at man skulle sætte gang i det her, og jeg er ikke et
øjeblik i tvivl om, at de vil blive glade, hvis man gør det. Men helt
ærligt: Hvor mange af de penge fra den skibsfart, som ordføreren
her gør værdierne op for, havner i vores fælles kasse? Det synes jeg
bare det er fair at spørge tilbage om, når ordføreren nu dropper de
milliarder på banen.
Kl. 11:07

Anden næstformand (Pia Kjærsgaard):
Værsgo.
Kl. 11:07

Michael Aastrup Jensen (V):
Jeg dropper jo ikke nogen milliarder på banen. Det er fakta, og
derfor er det selvfølgelig også fakta, at det ikke er Mærsk alene, som
har 40 skibe dagligt igennem Guineabugten, men at det er en lang
række forskellige danske selskaber, som alle sammen betaler skat i
Danmark, og det kan godt være, at Enhedslisten sådan tror, vi har
pengetræer rundtomkring i verden, som vi bare kan plukke af – det
tror man nogle gange, når man ser Enhedslistens økonomiske politik
– men det har vi ikke. Derfor er det her danske interesser, som er
meget, meget på spil, og derfor er det selvfølgelig også vigtigt, for
hvis vi ikke går ind og løser den her lovløshed og får den fjernet, vil
det koste for Danmark. Og Enhedslistens svar til det er jo, at vi så
bare må sejle nogle andre steder.
Kl. 11:08

Anden næstformand (Pia Kjærsgaard):
Værsgo.
Kl. 11:08

Eva Flyvholm (EL):
Jeg synes, det kunne være rigtig, rigtig interessant her i lovarbejdet
at få belyst, hvor mange penge der egentlig kommer ind til vores
fælleskasse her i Danmark på det her, det er bestemt meget interes‐
sant. For det er ikke bare sådan, at det er danske virksomheder, men
det er jo også Mærskskibe, som sejler under alle mulige andre landes
flag og i forskellige spændende forretningskonstruktioner, man har
kørende. Så jeg synes, det ville være relevant at få de oplysninger på
banen, og lad os tage det.
Men når det så er sagt, er jeg enig med ordføreren i, at målet
jo er, at det skal kunne være sikkert at sejle på alle have i verden.
Det er klart. Det er jo ultimativt vores mål, og der tror jeg simpelt
hen, at det, som vi allerbedst kunne gøre, i højere grad var at gå ind
og prøve at behandle nogle af de underliggende årsager til pirateri
i stedet for bare at gå ind og symptombehandle og bruge så mange
ressourcer på at sende en fregat derned, som alt andet lige nok trods
alt vil have en begrænset effekt i så voldsomt stort et hav, som vi her
står med.
Kl. 11:09

Anden næstformand (Pia Kjærsgaard):
Tak. Så er det hr. Martin Lidegaard, Radikale Venstre.

11

Kl. 11:10

Anden næstformand (Pia Kjærsgaard):
Værsgo.
Kl. 11:10

Eva Flyvholm (EL):
Nej, det er ikke det scenarie, Enhedslisten ønsker. Jeg synes, det er
helt åbenlyst, at der er behov for både international og dansk tilste‐
deværelse i Mali og også i landene omkring. Vi har fra Enhedslistens
side f.eks. også støttet FN-missionen, der er dernede. Det synes jeg
stadig væk giver rigtig god mening at gøre, og jeg synes i den grad,
at vi også er nødt til at opskalere vores politiske og humanitære
engagement i området. Så nej, jeg synes ikke bare, vi skal trække
os ud, men jeg synes, vi er nødt til at sætte spørgsmålstegn ved, om
vi gør det rigtige. Og der er det vores analyse, at det gør vi ikke
med den franskledede militære operation i området, fordi det har
så store konsekvenser for civilbefolkningen, fordi der er så mange
problemer, også med det maliske militær og med overgreb på civile,
fordi der er så mange menneskerettighedsspørgsmål, og fordi vi kan
se, at det i rigtig høj grad øger rekrutteringen til de her terrorbevæ‐
gelser, at der er den internationale tilstedeværelse i forhold til den
måde, det er på.
Kl. 11:10

Anden næstformand (Pia Kjærsgaard):
Hr. Martin Lidegaard.
Kl. 11:10

Martin Lidegaard (RV):
Okay. Så Enhedslisten tror, at civilbefolkningen samlet set vil være
bedre tjent med at trække lige præcis den her operation helt ud,
som har til formål dels at træne de maliske styrker i krigens love
og i en mere human behandling af befolkningen, dels at beskytte
den selv samme befolkning over for angreb fra terrorister, altså
at Barkhaneoperationen stoppede, og at alle de soldater, der i dag
beskytter civilbefolkningen, tog hjem til Frankrig og Danmark, og
hvor de nu ellers kommer fra – eller hvad?
Kl. 11:11

Anden næstformand (Pia Kjærsgaard):
Værsgo.
Kl. 11:11

Eva Flyvholm (EL):
Der bliver jeg simpelt hen nødt til lige at rette ordførerens opfattelse
af, hvad det er, Barkhane handler om. Barkhane er først og fremmest
en antiterroroperation. Det er ikke beskyttelse af civile, der er dens
hovedformål. Der er faktisk en lang række civilsamfundsorganisatio‐
ner i Mali og i landene omkring, som lige præcis har kaldt på det
her, nemlig at de godt kunne tænke sig, at beskyttelse af civile blev
langt mere centralt i den militære indsats. Det er sådan nogle ting,
jeg synes, der skal til. Så kan vi jo diskutere det, men som det er nu,
er det ikke beskyttelsen af civile, der er central for Barkhane, og det
er jo lige præcis et af problemerne.
Kl. 11:11

Kl. 11:09

Martin Lidegaard (RV):
Jeg har simpelt hen brug for at vide, om det er Enhedslistens op‐
fattelse, at det bedste, verdenssamfundet kunne gøre i Mali, var
at trække alle styrker hjem, altså at man simpelt hen trækker alle
de fredsbevarende, trænende, logistiske støttefunktioner, der er der
i dag, hjem og lod Mali være Mali alene bortset fra humanitær
assistance. Er det ligesom det scenarie, som Enhedslisten ønsker?

Anden næstformand (Pia Kjærsgaard):
Hr. Karsten Hønge, Socialistisk Folkeparti.
Kl. 11:12

Karsten Hønge (SF):
Altså, som jeg sagde i min ordførertale, er det utrolig vigtigt for SF,
og derfor fyldte det også meget i min ordførertale, at den langvarige
indsats, den, der ligesom skal fjerne baggrunden for rekrutteringen

12

Fredag den 7. maj 2021 (B 295)

til terrorbevægelser, jo er udviklingsbistand, det er humanitære ind‐
satser osv. Der er jeg fuldstændig enig med Enhedslisten.
Der, hvor jeg er oprigtigt forundret, er, når fru Eva Flyvholm når
frem til at sige, og det gjorde hun flere gange, hvad det allermest
effektive vil være. Jamen det er da nok også rigtigt, sådan på læn‐
gere sigt, men hvordan er det, Enhedslisten når frem til at sige, at
fordi det er målet på længere sigt, og at det er den indsats, der på
lang sigt skal betyde noget, så kan man her og nu heldigvis undgå
enhver form for ansvar ved at sige, at her og nu er der altså brug
for også at gøre noget? Eller vil Enhedslisten virkelig bare overlade
befolkningen til sig selv, til korrupte regeringer, til et militær, der
ikke overholder menneskerettighederne, og til terrorister? Altså, man
kan jo ikke på den måde, synes jeg da, adskille, hvad det langsigtede
mål er, og at befolkningen her og nu har brug for den hjælp, som
bl.a. kommer til udtryk både i FN-missionen og i operation Barkha‐
ne. Hvad er det for et behov for at adskille det, andet end at man
vil slippe for at påtage sig et ansvar? Og den der henvisning til, at
de penge, der er brugt dér, ikke kan bruges et andet sted, kan jeg
simpelt hen ikke tage alvorligt, når det kommer fra Enhedslisten.
Kl. 11:13

Anden næstformand (Pia Kjærsgaard):
Værsgo.
Kl. 11:13

Eva Flyvholm (EL):
Det er klart, at Enhedslisten gerne vil hæve udviklingsbistanden
uanset hvad, men det er også et faktum, at der bliver brugt flere og
flere penge på militær og mindre og mindre på udvikling, og det er
også en retning, Danmark går i. Og her havde SF jo en mulighed for
at teame op med os andre i forhold til at forsøge at få det i en bedre
retning.
I forhold til Mali og hele Sahelområdet skal vi jo netop være til
stede, men man er nødt til at forholde sig til, at det, der sker lige nu
– og der taler jeg ikke om FN-missionen, for jeg synes, det er meget
vigtigt at skille de to ting ad – er, at Barkhane, som er en franskledet
antiterroroperation, ledet af bl.a. fremmedlegionen og i samarbejde
også med de lokale styrker rundtomkring i de her lande, gang på
gang har været koblet sammen med menneskerettighedskrænkelser
og bliver bredt kritiseret af civilsamfundsorganisationer for netop
ikke at have fokus på beskyttelse af civile. Der ligger rapport på rap‐
port, der faktisk siger, at sikkerhedsstyrkerne har dræbt flere civile,
end terrorbevægelserne har, og at det giver grundlag for rekruttering
til de selv samme terrorbevægelser, som man gerne vil bekæmpe,
og som vi alle sammen er enige om at vi gerne vil bekæmpe. Det
kan man simpelt hen ikke lukke øjnene for. Der er mere og mere,
der peger på, at det her er på vej i en retning, som vi også har set i
Afghanistan, og det er jo lige præcis noget af det, jeg gerne vil have
at vi kunne gøre anderledes. Og det synes jeg sådan set også at vi
skylder civilbefolkningen i Mali.
Kl. 11:14

Anden næstformand (Pia Kjærsgaard):
Tak. Hr. Karsten Hønge.
Kl. 11:14

Karsten Hønge (SF):
Altså, netop de historier, som fru Eva Flyvholm fortæller om det
maliske militærs fremfærd, bekræfter da betydningen af, at vi sørger
for at give et bidrag, der kan være med til at ændre det maliske
militærs fremfærd over for befolkningen.
Jeg vil nu egentlig tage fat i noget helt andet, og det er, at jeg er
lidt fascineret af, at fru Eva Flyvholm hele tiden taler om, at det skal
være danske flag, danske besætninger, danske skibe, og at Danmark
ikke får noget ud af det økonomisk. Hvad er det for en ny sådan

fascination af, at det skal være dansk i forhold til Guineabugten?
Handler det ikke om at have frie internationale sejlruter?
Kl. 11:15

Anden næstformand (Pia Kjærsgaard):
Værsgo.
Kl. 11:15

Eva Flyvholm (EL):
Det er rigtigt, og jeg synes også, vi skal have et internationalt enga‐
gement, selv om det ikke tjener Danmarks snævre interesser. Men
helt ærligt, det bliver jo fremstillet her – og det synes jeg både
det gør i beslutningsforslaget og også, når jeg har hørt ordførerne
tale – som om det i meget høj grad skulle være noget, der tjener
danske interesser, at vi er til stede. Og det vil jeg bare gerne sætte
spørgsmålstegn ved. Jeg er helt med på, at det tjener Mærsks inte‐
resser – jeg tænker ikke, at det tjener Danmarks interesser bredere.
Og der må man bare være ærlig omkring, hvad det her er. Er det
udenrigspolitik, eller er det handelspolitik? Jeg tror i høj grad, det er
handelspolitik, og så lad os da bare lægge det ærligt frem.
Kl. 11:15

Anden næstformand (Pia Kjærsgaard):
Tak. Så er der ikke flere kommentarer, så vi går videre til den næste
ordfører. Hr. Mads Andersen, Konservative Folkeparti.
Kl. 11:16

(Ordfører)
Mads Andersen (KF):
Tak for ordet, formand. Jeg vikarierer i dag for ordfører Niels
Flemming Hansen, som er ude til anden tjeneste, som man siger.
Jeg vil også godt starte med at sige, at når ens folketingspolitiske
karriere stadig væk er i dens første måned – og man normalt diskute‐
rer byrådspolitik på Køge Rådhus – så er det en lidt anden sag at
blive kastet ud i. Så har jeg vist ikke sagt for meget.
Jeg synes sådan set, at der allerede er sagt rigtig meget godt om
det her forslag. Og jeg deler også flere af de andre ordføreres tanker
om, at det aldrig nogen sinde er en nem beslutning at sende danske
styrker ud. Det er dog som regel nødvendigt, når vi gør det. Det vil
jeg godt starte med.
Argumenter er der nemlig rigeligt af, både i forhold til det sikker‐
hedspolitiske og internationale hensyn, men så sandelig også set med
danske briller. Som der jo også står i bemærkningerne til forslaget,
så fandt næsten halvdelen af alle piratangreb i 2020 sted i lige
nøjagtig Guinea-bugten, hvor vi altså har de her op imod 40 dansk
opererede skibe sejlende hver eneste dag. Så det er ikke bare noget,
der vedrører det internationale fællesskab, men i særdeleshed også
Danmark.
Guinea-bugten er vigtig for dansk og international søfart, og da
der er det her med, hvad der også er nævnt nogle gange, at Danmark
er verdens femtestørste søfartsnationer, så er det her behov for at
kunne have fri ret til at sejle i internationalt farvand afgørende
vigtigt for danske arbejdspladser og dansk økonomi. Derfor er det
selvfølgelig også uhyre vigtigt at sørge for, at der er den sikkerhed
derude.
I forhold til B 297 vil jeg sige det sådan, at hver gang vi kan
begrænse eller stoppe voldelige konflikter, som desværre har det
med at styrke internationale terrorgrupper, så gør vi en forskel. Og
uanset hvordan vi vender og drejer det, må den sikkerhedsrisiko, der
er i Sahel-regionen, jo også udgøre en sikkerhedsrisiko for resten af
Europa og resten af verden og egentlig også for Danmark.
I forhold til nogle af de her tilbageskridt, der har været tale om
i den her region i forhold til de lokale styrker, vil jeg også sige,
at jeg har det sådan, at jeg har svært ved at se, at der kan være to
holdninger til, at det så selvfølgelig bare er endnu vigtigere, at vi

Fredag den 7. maj 2021 (B 295)

som nation støtter op omkring den indsats, der er, og prøver at gøre
en forskel for at hjælpe de civile og hjælpe i lokalområdet.
Det Konservative Folkeparti støtter begge forslag.
Kl. 11:18

Anden næstformand (Pia Kjærsgaard):
Tak for det. Er det fru Eva Flyvholm, der har trykket sig ind? Man
skal lige være på sin plads. Det er ikke sådan, når man tror, at man
skal rykke frem i rækkerne. Værsgo.
Kl. 11:19

Eva Flyvholm (EL):
Beklager. Fuld respekt for, at det her er lidt anderledes end byrådet
i Køge, og jeg tænker også, at vi er lidt mindre enige end en eller
anden gang, vi diskuterede noget med flere uddannelsespladser i
Køge. Så jeg vil ikke gå så meget ind i det udenrigspolitiske med
ordføreren. Men jeg vil alligevel lige stille et spørgsmål. Nu nævnte
ordføreren selv, at det her også handler om danske arbejdspladser,
altså om at beskytte danske arbejdspladser. Hvad er det egentlig for
nogen danske arbejdspladser, vi skal beskytte? Det er jo ikke sådan,
at der f.eks. er dansk mandskab om bord på de her skibe. Hvad er det
for nogle arbejdspladser, der mere konkret bliver tænkt på?
Kl. 11:19

Anden næstformand (Pia Kjærsgaard):
Værsgo.
Kl. 11:19

Mads Andersen (KF):
Tak. Jeg tror egentlig – og jeg synes også, at Venstres ordfører var
ret godt inde på det i sine spørgsmål til fru Eva Flyvholm – at uanset,
hvordan vi vender og drejer det, så er jeg, undskyld mig, sådan set
ligeglad med, om det er ét Mærskskib, der sejler rundt i Guineabug‐
ten, eller et andet rederis skib, der sejler rundt. Det handler i høj
grad om, at vi har danske interesser sejlende rundt i den her bugt,
og i øvrigt kan der jo også godt arbejde danske lønmodtagere på
andre rederiers skibe, som ikke nødvendigvis er danske. Og jeg ved
også, at der arbejder danske sømænd på vores skibe, der sejler rundt
dernede. Så jeg tror egentlig bare, at det hele handler om, om man i
virkeligheden synes, at det her er, hvad kan man kalde det, at fedte
for de danske rederier. Det synes jeg ikke det er. Jeg synes, at det er
at forsvare danske interesser, og det er både i forhold til sikkerhed,
men så sandelig også i forhold til vores erhvervsliv.
Kl. 11:20

Anden næstformand (Pia Kjærsgaard):
Fru Eva Flyvholm.
Kl. 11:20

Eva Flyvholm (EL):
Det synes jeg jo er en fair nok betragtning, kan man sige. Men
det er bare for også at få en lille smule mere realitet ind i den her
diskussion af, hvad det egentlig er for nogle interesser. Det er jo altid
en prioritering, når vi vælger, hvor vi gerne vil sende danske styrker
hen. Hvad er det for nogle opgaver, vi skal ud at løse? Det er jo altid
en prioritering af, hvor det giver mest mening sikkerhedsmæssigt,
og hvad man i øvrigt får ud af det. Der synes jeg stadig væk, at vi
skylder at få et lidt klarere overblik over det her, for jeg tror, at man
overtegner billedet af, hvor meget det her tjener danske interesser,
hvis jeg skal være helt ærlig. Men det har vi jo mulighed for også at
få belyst lidt nærmere i udvalgsarbejdet.
Kl. 11:21

Anden næstformand (Pia Kjærsgaard):
Tak. Værsgo.

13

Kl. 11:21

Mads Andersen (KF):
Det lyder, som om der kommer nogle spørgsmål i forhold til lige
præcis den del, så det tænker jeg bliver belyst. Men det er jo også
for at gentage, at hvis det bare var ét Mærskskib, der sejlede rundt
dernede, så synes jeg stadig væk, at det er at forsvare danske interes‐
ser, og derfor skal vi selvfølgelig også være med. Tak.
Kl. 11:21

Anden næstformand (Pia Kjærsgaard):
Tak for det. Tak til ordføreren. Den næste er hr. Peter Seier Christen‐
sen, Nye Borgerlige.
Kl. 11:21

(Ordfører)
Peter Seier Christensen (NB):
Tak. Guineabugten er vigtig for dansk og international søfart. Som
verdens femtestørste søfartsnation er retten til fri sejlads af afgø‐
rende betydning for Danmark. I gennemsnit sejler 30-40 danskope‐
rerede skibe igennem Guineabugten på daglig basis. Den danske
tilstedeværelse udgør en vigtig kilde til beskæftigelse og velstand for
såvel lande i regionen som for Danmark. Den maritime sikkerhed
tilsiger, at situation i Guineabugten er markant forværret de seneste
år. Der var været en væsentlig negativ udvikling for de danske rede‐
rier. I 2020 fandt omkring 40 pct. af alle rapporterede piratangreb
på verdensplan sted i Guineabugten. Op mod 95 pct. af alle kidnap‐
ninger til søs i 2020 fandt sted i Guineabugten. Piraterne angriber i
højere grad alle typer og størrelser af handelsskibe og fiskerfartøjer,
og stadig længere ud fra kysten. Der er således et stort behov for
yderligere piratbekæmpelse i og omkring Guineabugten. Derfor støt‐
ter Nye Borgerlige også beslutningsforslag B 295 om udsendelse af
danske militære bidrag på op til ca. 195 personer.
Så er der det andet spørgsmål, nemlig B 297 om Mali og Sa‐
helregionen. Konflikten i Sahelregionen eskalerede i 2012. Siden
har Danmark støttet internationale militære indsatser i Mali og den
bredere Sahelregion. Formålet med den samlede indsats var fra star‐
ten at bekæmpe terror. Formålet var også at forebygge ustabilitet,
konflikt og irregulær migration. Desuden skullet støtten bidrage til
langsigtet udvikling i regionen. Målet var således overordnet, at Sa‐
helregionen inden for en kortere årrække skulle kunne tage et større
ansvar for egen sikkerhed og udvikling. Men målet er ikke i sigte.
Den aktuelle situation er nu omtrent mere kaotisk i Sahelregionen
end tidligere og det på trods af den militære støtte, som Danmark
og andre lande og organisationer har tildelt regionen. Der er ingen
udsigt til fred og stabilitet i området. Hvis Nye Borgerlige skal
støtte udsendelse af danske soldater, skal det være i dansk interesse.
Nye Borgerlige ser derfor ingen grund til at anvende flere militære
støtteordninger i Sahelregionen.
Så er det blevet angivet som et argument, at det er i Danmarks in‐
teresse, fordi området er et væsentligt oprindelsesland for irregulære
migranter. Jeg har så undersøgt tallene. Antallet af asylansøgere, der
er kommet til Danmark i løbet af de sidste 7 år, altså sammenlagt,
er for Malis vedkommende ti, altså samlet set i løbet af 7 år. Fra
Burkina Faso er der kommet tre. Og fra Niger er der kommet en.
Det er 14 for mange. Men sammenlignet med eksempelvis Syrien og
Afghanistan er tallet meget lille, og det kan heller ikke begrunde en
dansk militær indsats i området. Nye Borgerlige støtter derfor ikke B
297. Tak.
Kl. 11:24

Anden næstformand (Pia Kjærsgaard):
Hr. Michael Aastrup Jensen. Værsgo.

14

Fredag den 7. maj 2021 (B 295)

Kl. 11:24

Michael Aastrup Jensen (V):
Jeg vil ikke ind i nogen længere debat, men jeg tror ikke, at der er
nogen politikere, der har sagt, at Mali skulle være oprindelsesland
for ret mange flygtninge og migranter. Det, de derimod har sagt, og
det, der er fakta, er, at Mali er et transitland for rigtig, rigtig mange
migranter. For det er jo det, der er fakta. Og fakta er også, at der,
hvis vi ikke får gjort noget ved lovløsheden osv., vil være menneske‐
smuglere, som simpelt hen fortsat vil bruge Mali som transitland.
Det vil sige, at man rejser igennem Mali, men man kommer ikke
derfra. Og det er jo det, der er udfordringen, for jeg tror, at jeg deler
Nye Borgerliges holdning hundrede procent, nemlig at vi skal have
sat en stopper for den illegale migration. Og det bliver vi jo nødsaget
til for dermed at få sat en stopper for menneskesmuglingen.
Kl. 11:25

Anden næstformand (Pia Kjærsgaard):
Tak. Hr. Peter Seier Christensen. Værsgo.
Kl. 11:25

Peter Seier Christensen (NB):
I Nye Borgerlige mener vi jo ikke, at vi skal løse problemerne ved
at sende militær til Afrika, men at vi skal løse problemerne i Europa.
Vi skal simpelt hen afvise de her asylansøgere, der kommer til Euro‐
pa, og dermed afvise de asylansøgere, der kommer til Danmark.
Kl. 11:25

Anden næstformand (Pia Kjærsgaard):
Tak. Der er ikke flere, der ønsker at kommentere. Der er ikke nogen
ordfører til stede fra Liberal Alliance og heller ikke fra Kristendemo‐
kraterne, så derfor er det udenrigsministeren. Værsgo.
Kl. 11:26

Udenrigsministeren (Jeppe Kofod):
Tak for det, formand. Jeg vil starte med at takke for den gode debat,
som jeg synes at vi har haft her i dag, og også sige velkommen til hr.
Mads Andersen som stedfortrædende ordfører for Konservative ved
den her debat.
Det første forslag handler jo om at sikre retten til fri sejlads
i Guineabugten. Her har Danmark et særligt ansvar som verdens
femtestørste søfartsnation, som flere har påpeget. Hr. Søren Espersen
var inde på flådens stolte historie og Danmarks stolte historie som
global søfartsnation. Og det er vigtigt, altså den rolle, som vi også
har i dag, og den betydning, som søfarten har for Danmark. Og
de regler og love, der gælder til søs, skal overholdes. Det handler
også om at sikre, at militante islamistiske grupper med tætte bånd til
Islamisk Stat og al-Qaeda ikke får fodfæste i Sahel – det er jo den
anden del af det, vi diskuterer her – og dermed får bedre mulighed
for at true Danmark og Vesten. Hr. Michael Aastrup Jensen var inde
på det. Det her er jo en kamp både for lokalbefolkningen i området,
men også i forhold til vores egen sikkerhed og tryghed i Danmark.
De her to beslutningsforslag lægger op til nye og markante militære
indsatser, som først og fremmest vil komme lokalbefolkningen til
gavn, men som også vil bidrage både til dansk sikkerhed, økonomi
og tryghed. Det er alt sammen vigtigt for vores interesser.
Først har jeg et par bemærkninger til B 295 om det danske
militærbidrag til Guineabugten. Vi har set en meget bekymrende
udvikling i Guineabugten med flere angreb mod danskopererede
handelsskibe og andre nationers handelsskibe. Det vurderes i dag,
at mere end fire ud af fem kidnapninger til søs foregår dér, og vi
har desværre set en øget brug af vold i forbindelse med piraternes
angreb, og der sejler i gennemsnit mellem 30 og 40 danskopererede
skibe gennem bugten på daglig basis, så Danmark har betydelige
maritime og kommercielle interesser på spil. Og det er vigtigt, at vi

gør en aktiv indsats for at skabe sikre rammer for vores skibe, men
også for de søfarende, som arbejder om bord på skibene, i forhold til
deres tryghed og sikkerhed.
På den baggrund har regeringen fremsat et beslutningsforslag
om et nyt skibsbidrag til piratbekæmpelse i Guineabugten. Med det
danske skibsbidrag er vi med til at gå forrest i kampen mod pirateri i
området. Vi kan forhåbentlig også være med til at fremme en styrket
international indsats mod pirateri i Guineabugten. Der er behov for
en samtænkt indsats og et internationalt samarbejde, hvis vi skal
skabe varige resultater. Derfor vil vi styrke den tætte dialog med
kyststaterne, altså vores internationale partnere, for at tage hånd om
de udfordringer, der er. Regeringen styrkede allerede i begyndelsen
af året indsatsen for maritim sikkerhed i regionen, ikke mindst med
udpegelsen af den særlige repræsentant, som er i gang med at samle
lande med interesse i regionen om en styrket internationale indsats
mod pirateri. Og jeg vil gerne understrege, at det militære bidrag
går hånd i hånd med vore stabiliseringsindsats i området, hvor vi
arbejder med relevante kystlande om at styrke kapaciteten på udvik‐
lings- og sikkerhedsområdet. Hr. Karsten Hønge var inde på, hvor
vigtigt det er at bekæmpe årsagerne til, at pirateri opstår, altså de
bagvedliggende årsager. Det gør vi også her en stor indsats for. Og
vi har fokus på de langsigtede indsatser, der vil gøre kyststaterne i
Guineabugten i stand til at varetage sikkerheden.
Jeg har et par uddybende bemærkninger til B 297 om dansk mi‐
litærbidrag til »Operation Barkhane« i Sahelregionen. Situationen i
Sahelregionen er præget af ustabilitet, en voksende tilstedeværelse af
militante islamistiske grupper med tætte bånd til terrorgrupperne Is‐
lamisk Stat og al-Qaeda. Senest har vi set med covid-19-pandemien
kombineret med den ekstreme fattigdom, den enorme befolknings‐
tilvækst og klimaforandringerne, at det har forstærket ustabiliteten
og den akutte humanitære krise. I Mali, Niger og Burkina Faso
alene er der næsten 2 millioner internt fordrevne. Den meget ustabi‐
le situation påvirker sikkerhedssituationen i hele Sahelregionen og
viser tegn på, at terrorgrupperne ønsker at sprede deres aktiviteter
til kyststaterne i Guineabugten. Lykkes det, må terrortruslen mod
Vesten også forventes at stige. Sahellandene har understreget, at de
ønsker at tage større ansvar for egen sikkerhed og udvikling, men
at der fortsat er et stort behov for den internationale militære og
civile støtte. Danmark har siden 2013 bidraget til de internationale
militære indsatser i Sahelregionen, og regeringen ønsker nu at styrke
indsatsen med bl.a. styrker til den europæiske specialoperationsstyr‐
keenhed Task Force Takuba under den franskledede antiterroropera‐
tion i Sahelregionen, nemlig »Operation Barkhane«.
Kl. 11:31

Task Force Takuba har til formål at rådgive, støtte og ledsage
maliske forsvars- og sikkerhedsstyrker for at gøre dem i stand til at
håndtere terrortruslen fra terrorgrupperne i grænseområdet mellem
Mali, Niger og Burkina Faso. Og jeg vil også gerne understrege, at
der er tale om en indsats, der vil indebære en ikke ubetydelig risiko
for vores udsendte, som flere også har været inde. Et dansk bidrag til
Task Force Takuba skal bl.a. understøtte de lokale partnerenheders
indsats under kamphandlinger og offensive indsættelser. Det er en
indsats med et stærkt fokus på menneskerettigheder og humanitær
folkeret i samarbejde med de lokale partnerenheder. De her forskelli‐
ge risici har vi nøje overvejet i regeringen, og vi vil selvsagt gøre
alt, hvad vi kan for at håndtere og forebygge dem, akkurat ligesom
vores nære europæiske allierede, der allerede bidrager til Task Force
Takuba, jo allerede gør det i dag.
For regeringen er det afgørende, at vi fra dansk side bidrager til
stabilisering og udvikling i Sahel. Ustabiliteten og terrorgrupperne
forsvinder jo ikke af sig selv – tværtimod. Det kræver, at nogle tager
et ansvar og gør en indsats. Der hersker ingen tvivl om, at situatio‐
nen ville være endnu værre, hvis Danmark og vores partnere, som
støtter Sahellandene, ikke var der, og det er jo også det, vi har debat‐

Fredag den 7. maj 2021 (B 295)

teret her i dag. Med alternativet, altså hvis vi ikke var der, ville vi
for alvor se en forværret situation. Vi står heldigvis ikke alene; det er
vigtigt at understrege. Vi står sammen med FN, EU, mange europæ‐
iske lande, USA og en lang række andre allierede lande. De partnere
samarbejder vi tæt med, bl.a. i Sahelkoalitionen, som har til formål
at sikre, at de civile og militære indsatser er koordineret og gensidigt
støtter hinanden. Det betyder også, at den internationale støtte har et
omfang, hvor vi sammen kan gøre en forskel. De store og komplekse
problemer i Sahel kræver en langvarig og bredspektret indsats for at
skabe holdbare forbedringer, og derfor vil regeringen fastholde den
bredspektrede civile indsats med et langsigtet udviklingssamarbejde,
stabiliseringsindsatser og humanitære indsatser, og den vil samtidig
videreføre en bredspektret militærindsats, hvor Danmark jo både
støtter FN's fredsbevarende arbejde i MINUSMA og imødekommer
Sahellandenes behov for støtte til bekæmpelse af terrorisme gennem
»Operation Barkhane« og Task Force Takuba.
Så med det vil jeg her til slut gerne takke for den gode debat om
bidragene, som vi har haft her i salen, og jeg håber selvfølgelig på
bred opbakning til de to beslutningsforslag og ser også frem til den
videre udvalgsbehandling af de her sager. Tak.
Kl. 11:34

Første næstformand (Karen Ellemann):
Tak til udenrigsministeren. Der er ønske om en kort bemærkning til
ministeren, og den er fra fru Eva Flyvholm, Enhedslisten. Værsgo.
Kl. 11:34

Eva Flyvholm (EL):
Tak. Først har jeg et spørgsmål angående Sahel. Da Frankrigs præsi‐
dent sidste år var ude at sige, at det er helt afgørende, at der kommer
nogle politiske forandringer, hvis man skal kunne komme ustabili‐
teten i hele Sahelområdet til livs, hvis man skal kunne bekæmpe
terrorisme, var udenrigsministeren også selv ude at sige, at det er
vigtigt med den her politiske forandring, hvis man skal kunne se sig
ud af den her situation. Der vil jeg først gerne spørge: Hvor godt går
det egentlig med det? Er der et skred i den rigtige retning i forhold til
den politiske proces i de her lande? Jeg oplever det ikke, men det vil
jeg gerne høre udenrigsministerens analyse af. Det var det ene.
I forhold til Guinea vil jeg høre, om det ikke er korrekt, at
der ikke er nogen af de andre lande, som den danske regering har
været ude at kontakte og spørge, om de ville være med til den
her operation, som har givet tilsagn om, at de ville det, altså at de
faktisk alle sammen har sagt nej? Er det ikke korrekt forstået? Og
hvordan ser det ud i forhold til det, som jeg har hørt om at Norge
i Sikkerhedsrådet faktisk har prøvet at arbejde for en lidt bredere
FN-mission dernede? Er det noget, som Danmark har bakket op?
Kl. 11:35

Første næstformand (Karen Ellemann):
Ministeren.
Kl. 11:35

Udenrigsministeren (Jeppe Kofod):
Tak til fru Eva Flyvholm. For det første vil jeg sige, at det, som det
jo også handler om i vores indsats med Sahel-landene, er at give dem
evnen til at kunne forhindre, at terrororganisationerne spreder sig,
nedkæmpe terrororganisationerne og dermed også beskytte de civile.
Den politiske vilje skal de her lande og deres regeringer jo også
vise, men de har i dag jo ikke evnen, fordi de står over for nogle
meget store udfordringer, og der hænger fattigdommen, der hænger,
som jeg nævnte, covid-19-krisen, der hænger det, at Islamisk Stat og
al-Qaeda-relaterede grupper har fodfæste i regionen, sammen med
deres mulighed for og deres evne til at kunne turde lave den politiske
transformation, der er nødvendig. Og der skal vi give dem den evne,
og de skal tage et politisk ansvar.

15

Hvordan går det? Altså, der har jo været et militærkup i Mali,
som vi er opmærksomme på, og vi skal hurtigst muligt tilbage til en
demokratisk situation igen, og det støtter Danmark og koalitionen af
lande. Men vi har altså en række partnere – jeg nævnte FN, EU og
ligesindede lande – og vi har alle redskaberne i den udenrigspolitiske
værktøjskasse i gang i regionen, og det tror jeg skal til, hvis det skal
lykkes at stabilisere Sahel.
Kl. 11:36

Første næstformand (Karen Ellemann):
Fru Eva Flyvholm.
Kl. 11:36

Eva Flyvholm (EL):
Næsten alle eksperter, der ved noget om det her, siger jo faktisk
meget klart, at det ikke er muligt bare at løse det her militært, og
at vi ikke får nedkæmpet de her terrorgrupper, hvis ikke der også er
store politiske forandringer. For ellers kan de bare rekruttere løs på
baggrund af den situation, der er, og det lyder nærmest på udenrigs‐
ministeren, som om man tror, at vi nu kan gå ind rent militært og
skabe en stabilitet, og at man så bagefter kan gå i gang med det poli‐
tiske. Det vil jeg sige at jeg synes er en meget, meget bekymrende
analyse, hvis det er korrekt forstået.
Jeg vil så også gerne lige spørge om og få et svar på det her med
Guineabugten, og jeg ved godt, at vi ikke har meget tid, men det er
jo ikke vores valg, at det bliver sambehandlet.
Kl. 11:37

Første næstformand (Karen Ellemann):
Ministeren.
Kl. 11:37

Udenrigsministeren (Jeppe Kofod):
Vi skal jo lave parallelle indsatser. Det er jo ikke sådan, at man
skal vælge mellem en civil eller en militær indsats eller et politisk
engagement, et diplomatisk engagement i regionen, men at vi skal
have alle indsatser til at fungere parallelt og samtidig, og gensidigt
understøtter de hinanden. Derfor undrer det mig også, at Enhedsli‐
sten ikke vil være med til det, for skal vi også lykkes med det civile
og beskyttelsen af civilbefolkningen, er vi også nødt til at have nogle
af de militære redskaber i brug. Det var svaret til den del.
I forhold til Guineabugten forstår jeg heller det ikke. I Danmark
har vi som søfartsnation sammen med andre kæmpe interesser i
at skabe sikkerhed for vores handelsskibe og vores søfolk i Guinea‐
bugten. Vi har udpeget en særlig repræsentant, som skal lave en
international koalition sammen med andre lande. Andre lande har
også skibe i Guineabugten i en national ramme, og det vil vi fra
dansk side nu også have. Jeg tror, at vi vil se et større engagement,
og det vil vi arbejde for. For vi har alle sammen en interesse i, at
pirateriet i Guineabugten kan bekæmpes.
Kl. 11:38

Første næstformand (Karen Ellemann):
Tak til udenrigsministeren. Der er ikke flere korte bemærkninger til
udenrigsministeren. Så er det forsvarsministeren. Velkommen.
Kl. 11:38

Forsvarsministeren (Trine Bramsen):
Tak for det, formand. Først og fremmest vil jeg sige, at jeg er enig
med dem, der har bemærket, at det er noget rod med sambehandlin‐
gen, og det tager vi med videre og gør vores, for at det ikke sker
igen. For det er helt afgørende, at det, når vi træffer så vigtige
beslutninger, som det er, når vi sender bidrag ud i verden, så får den
fornødne tid.

16

Fredag den 7. maj 2021 (B 295)

For snart 20 år siden fulgte vi USA og vores allierede i NATO
ind i Afghanistan. Vores militære tilstedeværelse handlede i første
omgang om at undgå, at Afghanistan fortsat var et frirum for terro‐
rister, og i disse måneder er vores soldater på vej hjem igen. Men
terrortruslen er her stadig, den dukker op i nye områder, hvorfra
terrorister med alle midler forsøger at bekæmpe demokrati, menne‐
skerettigheder og retsprincipper, alle vestlige værdier, vores værdier.
Terrortruslen er ikke bundet op af geografi og landegrænser; den
afspejler en ondskabsfuld ideologi og søger mod ustabile samfund,
hvor modstandskraften er lav. Det gør trusselsbilledet mere udfor‐
drende og komplekst end nogen sinde før. Det bedste, vi kan gøre
for at beskytte vores vestlige værdier, er derfor at være til stede, hvor
terrortruslen dukker op, og når den flytter sig, flytter vores indsats
med.
Lige nu ser vi med stor bekymring på udviklingen i Sahelregio‐
nen i Afrika. Militante islamister optrapper deres blodige angreb
mod civile og lokale sikkerhedsstyrker, og landene i regionen kan
ikke stå imod. Sikkerhedssituationen er meget bekymrende, og det
går den forkerte vej. De grundlæggende årsager til konflikt kan ikke
adresseres i tilstrækkelig grad, og derfor ser vi en ond cirkel med
konflikt og fattigdom, der fremmer migration og menneskesmugling.
Og truslen fra terror står ikke alene; smugling, pirateri og andre
kriminelle aktiviteter bidrager også til en øget ustabilitet flere steder
i Afrika, og det gør trusselsbilledet endnu mere komplekst.
I Guineabugten er den maritime sikkerhedssituation under for‐
værring. Siden efteråret har flere danskopererede skibe været an‐
grebet af pirater, og rederierne er naturligvis bekymrede for deres
søfolks sikkerhed og for deres skibe Guineabugten.
Med B 295 og B 297 ønsker regeringen derfor at styrke indsat‐
sen i Afrika for Danmarks tryghed og interesser og for den lokale
tryghed. Det handler om at bekæmpe terror og om at undgå et
øget migrationspres, som jo også skaber ustabilitet i de lande, som
presset kommer imod, og det handler om at understøtte fri sejlads
og maritim sikkerhed. Det sker dels med indsættelsen af bidrag til
den europæiske specialoperationsstyrke, Task Force Takuba, i Mali,
dels med indsættelsen af et skibsbidrag til pirateribekæmpelse i Gui‐
neabugten, og vi skal bidrage af flere årsager.
Bidragene til Task Force Takuba handler om at bakke op om den
fortsatte indsats mod terror og militante islamister med forbindelse
til IS og al-Qaeda. Den trussel breder sig i Afrika, og vi skal støtte
kampen mod disse terrorrelaterede grupperinger ved at rådgive og
træne de maliske sikkerhedsstyrker, så de bedre kan varetage Malis
sikkerhed.
Med skibsbidraget i Guineabugten ønsker vi at bidrage til en fri
og sikker sejlads ved Afrikas vestkyst. Som verdens femtestørste
søfartsnation er det noget, som vi fra dansk side har en klar interesse
i.
Når vi udsender soldater, er soldaternes sikkerhed altid i fokus.
Det er ikke ufarlige missioner, for så var der jo ikke nogen grund til,
at vi sendte soldater af sted, og særlig indsatsen i Mali må betragtes
som komplekse opgaver i et vanskeligt operationsmiljø. Det skal vi
selvsagt være bevidste om, når vi træffer beslutning om at udsende
vores soldater. Det er da også vigtigt at sige, at vores soldater er
uddannet til opgaverne.
De konkrete bidrag til Task Force Takuba og Guineabugten skal
ses i sammenhæng med et bredspektret og samtænkt dansk enga‐
gement i regionen. Det handler om basal støtte til udviklings-og
stabiliseringsindsatser samt humanitær bistand. Den indsats er helt
afgørende for udviklingen.
Forsvarsministeriet støtter med bl.a. kapacitetsopbygning og træ‐
ning af lokale myndigheder og militære styrker indsatser, som skal
styrke Sahellandenes evne til at varetage egen sikkerhed og kyststa‐
ternes evne til at sætte ind over for pirateri. Det er en indsats, som
regeringen ønsker at styrke i de kommende år.

Jeg takker for, at der her i Folketinget er bred opbakning til bidra‐
gene. De har meget stor betydning for de soldater, som vi sender
ud, og ikke mindst for deres familier. Det bedste, vi kan give vores
soldater med, er bred opbakning fra Folketinget. Tak for ordet.
Kl. 11:43

Første næstformand (Karen Ellemann):
Tak til ministeren. Der er ønske om en kort bemærkning fra fru Eva
Flyvholm fra Enhedslisten. Værsgo.
Kl. 11:43

Eva Flyvholm (EL):
Tak for det. Jeg vil gerne spørge ind til Sahelmissionen, og nu har
jeg læst en del internationale undersøgelser, der peger på, at der
faktisk i Mali sidste år var flere civile, der blev dræbt af sikkerheds‐
styrkerne, end der var civile, der blev dræbt af terrorangreb. Kan
ministeren bekræfte, at det faktisk er billedet, at rigtig mange civile
i område mister livet som følge af angreb fra sikkerhedsstyrkerne?
Det er det første spørgsmål.
Det andet spørgsmål er: Hvad tror ministeren det betyder for
rekrutteringen til terrororganisationer som f.eks. al-Qaeda og IS, at
der er den internationale tilstedeværelse i området, og at vi ser meget
voldsomme angreb på civile også fra sikkerhedsstyrkerne?
Kl. 11:44

Første næstformand (Karen Ellemann):
Ministeren.
Kl. 11:44

Forsvarsministeren (Trine Bramsen):
Jeg har ikke nogen konkrete tal på det. Men det, jeg kan sige, og
som jeg føler mig meget overbevist om, er, at vi, når vi træner
lokale, når giver dem bedre rammer for at udføre deres virke som
sikkerhedsstyrker, så gør dem bedre. Vi træner dem bl.a. også i
krigens love, vi træner dem i menneskerettigheder, og derfor er jeg
ikke i tvivl om, at det faktisk gør en forskel, at vi er til stede og er
med til at spille dem videre.
Kl. 11:45

Første næstformand (Karen Ellemann):
Fru Eva Flyvholm.
Kl. 11:45

Eva Flyvholm (EL):
Man kan jo bare ikke være helt blind for, at man, når man, som det
også igennem lang tid er sket fra fransk side, træner og bevæbner
de lokale styrker, når du så stadig væk ser, at der er de her massive
overgreb på civilbefolkningen, så også har været med til at styrke de
lokale styrker, som begår nogle af de overgreb. Al ære og respekt;
jeg er helt med på, at de danske soldater vil gøre, hvad de kan,
for at formidle de her love og regler, men vi kan, forsvarsminister,
helt ærligt ikke være sikre på, at de styrker, som man her går ind
og støtter, ikke går ud og laver de her ting lige bagefter, og at det
faktisk ikke lige præcis er med til at bidrage til, at man styrker
radikaliseringen og tilstrømningen til de terrorgrupper. Det er det,
som alle, der ved noget om, hvad der foregår i det her område, siger
faktisk er en meget, meget stor risiko. Det er noget af det, som vi
kan se nu, og det er også noget af det, der har været helt åbenlyst
i Afghanistan, og det vil jeg gerne have forsvarsministeren til at
forholde sig en lille smule mere åbenøjet til.
Kl. 11:45

Første næstformand (Karen Ellemann):
Ministeren.

Fredag den 7. maj 2021 (L 222)

Kl. 11:46

Forsvarsministeren (Trine Bramsen):
Man kan jo stille spørgsmålet: Hvad er alternativet til, at vi er til
stede? Jeg tror i hvert fald ikke på, at de pågældende lokale soldater
dermed bliver bedre, eller at de bliver stærkere i forhold til at opføre
sig ordentligt. Jeg har tværtimod en tro på, at vi, når vi er til stede,
når vi følger dem og dermed både kan være øjne og ører, så har
muligheden for at reagere, hvis vi ser nogle af de her ting. Men vi
har også forudsætningerne for at give dem nogle bedre redskaber
og en bedre forståelse af, hvordan man skal opføre sig, ikke mindst
når det handler om at få lokalbefolkningen med sig, hvilket jo er ret
afgørende, hvis man vil stå stærkere på den anden side.
Kl. 11:46

Første næstformand (Karen Ellemann):
Tak til forsvarsministeren. Der er ikke flere korte bemærkninger til
forsvarsministeren.
Da der ikke er flere, som har bedt om ordet, er forhandlingen
sluttet.
Jeg foreslår, at forslagene henvises til Forsvarsudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
4) 1. behandling af lovforslag nr. L 222:
Forslag til lov om ændring af retsplejeloven. (Nyt uafhængigt
tilsyn med bevismidler, udvidelse af politiklageordningen og ju‐
stering af ordningen med fartbøder til politiets personale i for‐
bindelse med udrykningskørsel som led i tjenesten).
Af justitsministeren (Nick Hækkerup).
(Fremsættelse 28.04.2021).

effektivt eller sikkert som det, vi måske i virkeligheden havde tænkt
os og forestillet os. Måske også, fordi der har været fejl, som ikke er
blevet opdaget i tide, og som dermed har givet nogle store sager, ja,
sågar nogle skandalesager, i forhold til brugen af de her midler. Det
har også givet et betydeligt ressourceforbrug at prøve at gå tilbage
og kigge på, om en forkert brug af nogle fejlbehæftede kilder har
givet det udslag, at nogle er blevet dømt, måske endda uberettiget.
Det er der heldigvis ikke noget, der tyder på.
Men det har rejst en diskussion. Jeg tror, at særlig SF har rejst en
diskussion om, om det så ikke bør være rigtigt at have et tilsyn, så
man kan føre tilsyn med det, når politiet bruger forskellige værktøjer
– om det så er overvågning, om det er fingeraftryk osv., altså det
tekniske bevismateriale. Det er, synes vi, en god idé, og måske i
virkeligheden også et meget sundt princip, at man, når man får flere
værktøjer i kassen, så også bliver holdt øje med af nogle uafhængige
for at se, om myndighederne bruger de værktøjer rigtigt. Det bringer
så det her lovforslag på banen, som altså handler om at indføre et
bevismiddeltilsyn, der altså skal holde øje med det og have nogle
uvildige øjne på, om de her bevismidler bliver brugt korrekt.
Derudover indeholder lovforslaget to andre elementer. Det ene er
at udvide antallet af personer, der indgår i politiklagemyndigheden,
så det ikke alene er de klassiske politifolk, men altså også andre
mennesker, der er ansat, og som bedriver politimæssig virksomhed
både i politiet og i anklagemyndigheden. Og et tredje element er,
at politipersonale, der kører med udrykning, slipper for at skulle få
en bøde i postkassen, hvis de kører forbi en stærekasse. Jeg tror, de
fleste af os vil tænke, at det lyder meget rimeligt og fornuftigt. Og
hvis ikke det er sådan i dag, er det meget rimeligt, at vi får rettet op
på det.
Så det er lovforslaget, som Socialdemokratiet naturligvis kan
bakke op om.
Kl. 11:51

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren fra Karina Lorentzen Dehnhardt.
Kl. 11:51

Kl. 11:47

Forhandling
Første næstformand (Karen Ellemann):
Forhandlingen er åbnet. Den første ordfører er Socialdemokratiets
ordfører hr. Jeppe Bruus.
Kl. 11:47

(Ordfører)
Jeppe Bruus (S):
Tak for det. Den teknologiske udvikling har bragt mange landvin‐
dinger med sig og gjort livet meget nemmere og også på mange
områder meget sværere for mange af os. I forhold til at opklare
kriminalitet har den teknologiske udvikling på mange områder været
et gode, forstået på den måde, at den giver politiet flere værktøjer
til mere sikkert og hurtigt, men også mere effektivt at kunne opklare
forbrydelser. Omvendt betyder det desværre også, at forbryderne, de
kriminelle, har langt flere muligheder for at lave mere kriminalitet,
også på nettet.
Men i forhold til værktøjerne bruger politiet oplysninger – te‐
leoplysninger, fingeraftryk osv. Det er godt, fordi det jo sådan set
opklarer mere kriminalitet og fanger forbrydere og dermed også
skaber mere tryghed. Omvendt siger det sig selv, at et bevismateriale
selvfølgelig skal være korrekt brugt, ligegyldigt om det er den ene
eller den anden slags. Og vi har desværre set nogle eksempler, også
i de senere år, på, at noget af det bevismateriale, der er blevet brugt i
forhold til teledataoplysninger og fingeraftryk, ikke har været helt så

17

Karina Lorentzen Dehnhardt (SF):
Tak for ordet. Jeg skal gerne sige, at jeg er stærkt tilfreds med, at
der nu kommer et tilsyn, hvilket vi jo har peget på i SF, og stor tak
for det. Det er jo et lille stykke retssikkerhed, som vi kommer til at
vedtage her.
Jeg synes ikke, vi skulle have stoppet ved de tekniske bevismid‐
ler, jeg synes, alle bevismidler skulle være omfattet. Hvad tænker
ordføreren om det? Kan der ikke være basis for også at tage resten
med? Jeg tænker jo altid, det er godt at få en stikprøvekontrol, både
i forhold til at kigge på kvaliteten, men også for at kunne justere
og forbedre i tide, så man ikke får skandalesager. Så hvad tænker
ordføreren om, at vi tager alle bevismidler med og ikke kun de
tekniske?
Kl. 11:52

Første næstformand (Karen Ellemann):
Ordføreren.
Kl. 11:52

Jeppe Bruus (S):
Jeg synes, de tekniske har den fællesnævner, at det jo er tekniske
bevismidler, og det vil sige, at det, hvis man f.eks. kigger på teleda‐
taoplysninger eller fingeraftryk osv., så er at være sikker på den
måde, man anvender dem på – i nogle af de sager, vi har set, har
man i forhold til de data, der er ført ind i systemerne, ikke har været
dygtige nok til at opdage, når der har været fejl, eller i virkeligheden
når der så har været fejl, har man ikke fået reageret på det i tide.

18

Fredag den 7. maj 2021 (L 222)

Derfor synes jeg, det er fornuftigt, at vi får et tilsyn, som fører tilsyn
med de tekniske bevismidler. Jeg synes, at det andet løfter en større
diskussion af, hvad der så er det mere kvalitative, man skulle gå
ind og vurdere. Der kan man jo sige, at der allerede i dag også er
klagemuligheder, hvis det er, man føler sig uretfærdigt behandlet.
Kl. 11:52

Første næstformand (Karen Ellemann):
Fru Karina Lorentzen Dehnhardt.
Kl. 11:52

Karina Lorentzen Dehnhardt (SF):
Tak for ordet igen. Jeg forstår egentlig godt, at der er en forskel
på de sådan lidt mere kvalitative bevismaterialer og så de tekniske.
De tekniske kan man afklare om er i orden eller ej. Men synes
ordføreren, at det er okay, at det bare er politiet selv, der skal holde
øje med kvaliteten af de andre bevismidler? Burde der ikke være et
uafhængigt blik på det, som kunne se, om kvaliteten er i orden, og
om der bliver stillet ledende spørgsmål i afhøringsrapporter f.eks.?
Det tror jeg måske godt kunne forekomme. Men det ville jo vise,
at her havde man måske noget, som man skulle arbejde med at
inkorporere i politiets arbejde. Pointen er bare, at når vi ikke har et
tilsyn, som også kigger på det, bliver vi ikke klogere eller dygtigere
nødvendigvis, og det er egentlig bare det, der er min pointe.
Kl. 11:53

Første næstformand (Karen Ellemann):
Ordføreren.
Kl. 11:53

Jeppe Bruus (S):
Nu taler vi jo retssikkerhed, og man kan sige, at de tekniske bevis‐
midler er svære for en forsvarer at udfordre. Det kan selvfølgelig
godt lade sig gøre i nogle sager. Men jeg ville tænke sådan, at i de
fleste sager, ligger de jo som et faktuelt grundlag, og derfor er der
et behov for nogen, der har et uafhængigt blik på dem og også et
uafhængigt blik på, om politiet bruger dem korrekt og i de rigtige si‐
tuationer. Det andet vil jo i en retssag være genstand for en prøvelse
mellem en anklager og en forsvarer, hvor man går mere kvalitativt til
værks, i forhold til hvad det egentlig er for nogle udsagn, der var, og
hvad afhøringen har givet udslag til i forhold til den procedure, man
så er igennem.
Kl. 11:54

Første næstformand (Karen Ellemann):
Den næste korte bemærkning er fra hr. Jan E. Jørgensen, Venstre.
Værsgo.
Kl. 11:54

Jan E. Jørgensen (V):
Tak for det. Og det er til spørgsmålet om udrykningskørsel, hvor
vi jo er enige i det, der står i lovforslaget. Men nogle af de sager,
man har set, har i praksis omhandlet civile politikøretøjer, som netop
ikke har haft blåt blink på, fordi det i situationen har været uhen‐
sigtsmæssigt. Det er eksempelvis en politibil – og det er citeret efter
erindringen – der kørte efter en skolebus, som slingrede faretruende,
og hvor politiet besluttede sig for ikke at sætte blåt blink på, fordi
man tænkte, at man så ville risikere, at buschaufføren forsøgte at
undslippe, og det ville betyde, at børnene blev bragt i fare osv.
Så vil man fra Socialdemokratiets side være villig til at se på, om
vi i virkeligheden har fået lavet den her bestemmelse for snæver,
fordi der kan være andre eksempler, som også skulle omfattes af
ordningen?

Kl. 11:55

Første næstformand (Karen Ellemann):
Ordføreren.
Kl. 11:55

Jeppe Bruus (S):
Jeg går ud fra, at det så bliver et af de eksempler, der kommer
frem i lovbehandlingen. Så villighed eller ej, vi kommer til at kigge
på det, og det synes jeg da er fair nok. Jeg er ikke helt skarp nok
på, hvordan det er i dag. Jeg antager, at hvis man som politimand
eftersætter en skolebus, hvis man er i tvivl om, om chaufføren er
beruset af alkohol, og at man ikke sætter blink på af hensyn til at
undgå, at der sker en ulykke, så står man med en rimelig god sag på
hånden, hvis man skal forklare, hvorfor man så har fået en fartbøde.
Kl. 11:55

Første næstformand (Karen Ellemann):
Hr. Jan E. Jørgensen.
Kl. 11:55

Jan E. Jørgensen (V):
Jo, jo, men det, man lægger op til i lovforslaget, er jo, at der så
skal være en formodningsregel om, at betjentene ikke skal have en
fartbøde. For det modsatte er jo, at de skal have en fartbøde og skal
bruge en masse tid og ressourcer på at undgå at få den fartbøde i
sidste ende. Det er jo det, lovforslaget skal gøre op med.
Et andet spørgsmål omhandler politikøretøjer, men hvad med
beredskabet i øvrigt, altså ambulancer, brandbiler osv. – hvorfor er
de ikke omfattet af lovforslaget?
Kl. 11:56

Første næstformand (Karen Ellemann):
Værsgo.
Kl. 11:56

Jeppe Bruus (S):
Jamen jeg ved, at der er et bredt ønske i forhold til at få flere
indbefattet. Jeg har også fået en del henvendelser om det. Jeg tænker,
at det også er noget af det, vi jo kommer til at drøfte i behandlingen.
Nu lægger vi op til her, at det er politi med udrykning, fordi det
virker lidt omsonst, at der pr. automatik skal klikke en fartbøde ind.
I forhold til det andet eksempel med politiet, der ikke sætter blink på
og forfølger den her skolebus, skulle vi så udbrede det til, at praksis
skulle være, at man pr. automatik ikke får en bøde, hvis man bliver
taget af en stærekasse, når man ikke har udrykning på? Det har jeg
måske også lidt svært ved at mærke. Så måske er det en meget fair
balance, der dér er ramt.
Kl. 11:57

Første næstformand (Karen Ellemann):
Tak til hr. Jeppe Bruus. Der er ikke flere korte bemærkninger til
ordføreren. Den næste ordfører kommer fra Venstre, og det er hr. Jan
E. Jørgensen. Velkommen.
Kl. 11:57

(Ordfører)
Jan E. Jørgensen (V):
Tak for ordet, og tak til justitsministeren for lovforslaget. Lad mig
starte med at sige, at vi i udgangspunktet er positivt indstillet over
for lovforslaget, men derfor kan der jo godt være ting, som kan
gøres bedre. Altså, vi er tilhængere af, at personkredsen, man kan
klage over, udvides, sådan at det ikke kun er politiet selv , men også
ikkepolitiuddannet personale hos politiet, man fremover vil kunne
klage over. Det er egentlig lidt besynderligt, at det ikke har været
sådan hidtil. Det synes vi er rigtig godt. Det kan øge tilliden til

Fredag den 7. maj 2021 (L 222)

politiet og kan øge retssikkerheden for de mennesker, som enten
retmæssigt eller uretmæssigt har fået en behandling af politiet, som
de ikke mener er i orden.
I forhold til det andet spørgsmål om de tekniske beviser kunne
jeg høre på spørgsmålet fra SF, at man kunne overveje, at det ikke
kun skulle være tekniske beviser, men også kunne være andre bevi‐
ser. Det vil vi da gerne drøfte. Det er ikke en problemstilling, vi
selv har været opmærksomme på, men lad os da drøfte det under
udvalgsbehandlingen. Det synes jeg vi skal være positive over for.
Det sidste er så spørgsmålet om betjente, der blitzes, både af
stærekasser og atk'ere. Altså, man kunne jo godt i sit stille sind
sige: Så kan de selv mærke, hvordan det er, når vi andre en sjælden
gang imellem bliver blitzet – ikke at jeg personligt har erfaring med
det, men jeg har hørt om andre, der har haft den slags problemer.
Men det giver selvfølgelig sig selv, at det er fuldstændig absurd, at
betjente skal bruge tid på en masse administrativt arbejde, fordi de
bare har passet deres job, som jo altså indbefatter, at de har mulighed
for at overtræde færdselsloven på en række punkter – ikke bare
hastighed.
Men som jeg også nævnte i mit spørgsmål til Socialdemokratiets
ordfører, hr. Jeppe Bruus, er der spørgsmålet, om vi i virkeligheden
har fået gjort det for snævert. For der vil også være situationer,
hvor betjente kører for stærkt i civile køretøjer uden at have sat blåt
blink på taget, fordi formålet med udrykningen ville være forspildt,
hvis de satte et blåt blink på. Altså, hvis man f.eks. efterfølger
en mistænkelig bil og så sætter det blå blink på taget, kan selv
den mest tungnemme forbryder nok regne ud, at der er nogen efter
ham, og det kan jo i nogle situationer være rigtig, rigtig usmart. Og
det andet spørgsmål er: Hvorfor gælder det kun for politiet? Altså,
en ambulanceredder, som bliver blitzet af en stærekasse, skal vel
heller ikke have en bøde. En brandmand, som bliver blitzet af en
stærekasse, skal vel heller ikke have en bøde. Altså, bør vi ikke
udvide kredsen af udrykningskøretøjer, sådan at det omfatter alle
udrykningskøretøjer, som kører for stærkt?
Men med de forbehold, som vi jo så kan få afklaret i udvalgsbe‐
handlingen, vil jeg gentage, at vi fra Venstres side synes, at det er
et godt lovforslag, der er lagt frem fra regeringen om ændring af
retsplejeloven.
Kl. 12:00

Første næstformand (Karen Ellemann):
Tak til hr. Jan E. Jørgensen. Der er ikke ønsker om korte bemærknin‐
ger til ordføreren. Jeg vil bede ordføreren om at gøre talerstolen klar
til næste ordfører, som kommer fra Dansk Folkeparti, og det er hr.
Morten Messerschmidt. Velkommen.
Kl. 12:01

(Ordfører)
Morten Messerschmidt (DF):
Tak, formand. Vi behandler her et lovforslag om henholdsvis bedre
behandling af teledata og bedre behandling af vores politifolk, som
i tjeneste forfølger mistænkte og i den forbindelse ryger ind i en
såkaldt stærekasse og så får tilsendt en bøde, som de selvfølgelig
ikke skal betale, men hvor der går vigtig tid, der kunne være gået
med politiarbejde og opklaringsarbejde, med at få det håndteret.
Hvad det første angår, har vi jo alle sammen fulgt den såkaldte
teledatasag, som om noget afslørede, hvor krævende og komplekst
det er at afdække, når der opstår fejl i den tekniske bevisførelse.
Derfor er vi sådan set glade for, at regeringen nu fremsætter et
forslag her til at ændre på setuppet, sådan at det forhåbentlig bliver
lettere at tilgå fremadrettet. Og det er jo sådan set i alles interesse i
en sag og derfor noget, vi kan bakke op om.
Hvad angår spørgsmålet om stærekasser, og hvordan politiet skal
disponere sin tid, har vi heller ingen betænkeligheder ved at bakke
op om forslaget. Men vi deler sådan set den tanke, som hr. Jan E.

19

Jørgensen lagde for dagen, for kan samme argument ikke bruges
over for andre dele af den offentlige sektors tjenestemænd, som har
en god grund til af og til ikke at overholde fartgrænserne? Det kan
være føreren af en ambulance eller en brandbil, hvor vi alle sammen
er enige om, at det handler om at komme frem til endestationen hur‐
tigst muligt, mere end at man måske i den situation kun må køre 50
km/t. gennem byen. Så vi vil i udvalgsbehandlingen gerne se på, om
ikke man enten her eller i et parallelt lovforslag kan udvide kredsen
af dem, der kan undtages fra at skulle håndtere de her automatiske
fartbøder.
Men ellers er vi i Dansk Folkeparti kun positive over for det.
Kl. 12:03

Første næstformand (Karen Ellemann):
Tak for det til Dansk Folkeparti. Der er ingen korte bemærkninger
til ordføreren. Næste ordfører kommer fra Socialistisk Folkeparti, og
det er fru Karina Lorentzen Dehnhardt. Velkommen.
Kl. 12:03

(Ordfører)
Karina Lorentzen Dehnhardt (SF):
Tak for ordet. Jeg beklager på forhånd, hvis det er lidt langt, for
jeg er faktisk ret begejstret over det lovforslag, som vi behandler
her, fordi det er et lille stykke retssikkerhed, som SF jo flere gange
i forbindelse med den såkaldte teleskandale pegede på behovet for,
nemlig det her nye tilsyn med tekniske bevismidler. Vi sagde gentag‐
ne gange, at der er brug for løbende kontrol og stikprøver af, om de
bevismidler, vi bruger i straffesager, er i orden. Og det bliver jo så
tilsynets opgave fremover at holde øje med, om kvaliteten af det er i
orden.
Det lyder måske tørt, men det er faktisk ret vigtigt, for det vil
jo være særdeles indgribende, hvis en person uretmæssigt bliver
koblet til kriminalitet på baggrund af teleoplysninger, dna-analyser,
registreringer i nummerpladescannerne eller andet, som er forkerte.
Og vi har jo desværre et eksempel på, at det er gået galt, for der var
en sag med en håndværker, som blev dømt for indbrud på baggrund
af et forkert dna-match. Han erklærede sig uskyldig hele vejen til
landsretten og nåede at afsone 60 dage, inden man opdagede, at det
faktisk ikke var hans dna og altså ikke ham, der havde noget med
indbruddet at gøre. Og jeg tror, vi alle sammen vil kunne forstå,
hvor forfærdeligt det er at blive anklaget, dømt og blive sat i fængsel
for noget, som man ikke har gjort. Det kan have store personlige
konsekvenser.
Det er den ene ting – det rent retssikkerhedsmæssige. Men man
må jo også sige, at det er omkostningstungt og ressourcekrævende,
når man lige pludselig skal gennemgå tusinder af sager om teledata,
fordi man finder fejl i dem, som jo potentielt kan rokke ved beviser‐
ne i en sag. Det viste sig heldigvis, at man ikke fandt sager, hvor
det havde haft en betydning, men det understreger, hvorfor det er
bedre at have et tilsyn end ikke at have det, så man får reageret på
problemerne tidligt. Og det viste sig jo desværre også, at man havde
kendt til problemer i lang tid, men man havde ikke helt fået fulgt op
på det. Og det håber jeg nu at det nye tilsyn kan bidrage til.
Når det så er sagt – og jeg er glad for det nye tilsyn, for vi har
selv peget på behovet for det – så synes jeg jo, at alle bevismidler
skulle have været omfattet, og det har jeg faktisk også ved flere
lejligheder sagt, og jeg har spurgt ministeren til det. Jeg ved jo
godt, at tekniske bevismidler har en karakter, der gør, at de er meget
nemmere at kontrollere, men jeg kunne altså godt se for mig, at vi
fik stikprøvekontroller af samtlige efterforskningsmidler, både for at
blive klogere på, hvordan de kan forbedres, men også fordi vi ved, at
det somme tider kan jeg gå stærkt for politiet i dag, fordi de jo har alt
for mange opgaver, og så kan der ske fejl. Og det vil være rigtig godt
at få et blik på det.

20

Fredag den 7. maj 2021 (L 222)

Vi så i Solbakkesagen – om end den er gammel, og der er forhå‐
bentlig sket mange forandringer i politiet siden – at man kunne sætte
spørgsmålstegn ved værdien af de afhøringer, der var sket. Har vi
metoder til at sikre, at det ikke kunne blive en udfordring i dag?
Det ved jeg faktisk ikke, men det kan vi jo få afklaret. En nyere
sag er f.eks. Pusher Street-sagen, hvor en anklager, som nu er dømt,
manipulerede med vidner, der var politiagenter. Som det er nu, er det
politiet selv, der skal kontrollere det, men det burde måske også være
en opgave for et uafhængigt tilsyn.
Vi har også set, at kvaliteten i den indledende efterforskning i
f.eks. voldtægtssager ikke var særlig god. Det endte med at føre til
minimumsskridt. Det var også et sted, hvor man måske kunne have
haft behov for et tilsyn, der kiggede ind på et tidligere tidspunkt. Det
kunne være brugen af visitationszoner – hvordan bliver visitationer‐
ne rent faktisk udført, dokumenteret og brugt i retten, og hvordan
sikrer vi, at de ikke går ud over ikkemistænkte? Jeg synes faktisk,
der er brug for at kigge på alle bevismidler.
Det sidste, jeg vil sige om Bevismiddeltilsynet, er, at det ikke
rigtig er defineret, hvem det nye medlem af Politiklagerådet skal
være, ud over at det skal være en teknisk ekspert. Jeg synes, det ville
give god mening, at det bliver Ingeniørforeningen, som udpeger det
medlem. Der står lige nu, at det er ministeriet, der skal udpege det
medlem, og der står faktisk ikke, hvor eksperten skal komme fra.
Det ville være godt med uvildighed i den beslutning.
Så er der et par andre ting, som det her forslag også handler om.
Det foreslås jo også, at de uafhængige politiklagenævn fremover kan
tage sager, som handler om det civile personale i politiet. Det giver
god mening, især fordi der bliver flere og flere af dem. Og nu, hvor
vi er ved civile, synes jeg, der skal rettes op på den skævhed, at
politiklagemyndighedens jurister er ansat i Justitsministeriet; det er i
hvert fald dem, der udsender annoncer, kan jeg se, og de bør i lighed
med efterforskerne være ansat direkte i politiklagemyndigheden. Jeg
tror ikke, der har været problemer, men jeg synes ikke, det skal være
en diskussion om, hvorvidt der er en reel uafhængighed eller ej. Det
er skadeligt for tilliden til politiklagemyndigheden og lidt dumt, når
det nu kan være anderledes. Det synes jeg også vi kunne rette op på
her.
Så synes jeg til sidst, at vi også skal omfatte anklagerne hos
Statsadvokaten og Rigsadvokaten af det uafhængige klagenævn. Det
forekommer ikke helt gennemtænkt, at når en sag er færdigefter‐
forsket mod en anklager hos Statsadvokaten eller Rigsadvokaten,
sendes det til Statsadvokaten, som så skal afgøre spørgsmålet om til‐
talerejsning mod egen medarbejder eller undladelse af tiltalerejsning.
Det skal godt nok sendes til en anden statsadvokat, men også her
vil det være tillidsskabende, hvis vi kunne få det løftet over i det
uafhængige politiklagenævn.
Sidst, men ikke mindst, skal forslaget rette op på problemet med
de mange færdselssager, hvor politi på arbejde legalt overtræder
færdselsreglerne. Det er også en rigtig god idé.
Så jeg vil bare varsle, at vi selvfølgelig støtter forslaget, men
også, at der kommer en række ændringsforslag fra SF. Tak for ordet.

godt, den digitale udvikling er fremtiden, det gør rigtig mange ting
nemmere. Men er den perfekt?
Jeg tror, de mange digitale møder på det seneste har vist, at nogle
gange er lyden dårlig, nogle gange virker kameraet ikke, og sådan
har det digitale ikke alle perfektheder i sig. Det gør ikke så meget,
når man holder et teamsmøde, for man skal alligevel nok få sagt det,
man skal. Men hvis usikkerheden i noget teknik betyder skyldig eller
ikke skyldig i en retssag, så er det et problem. Lad mig illustrere det
med et eksempel omkring teledata.
Jeg bor i Humlebæk, en skøn by i Nordsjælland. Når jeg begiver
mig mod Louisiana eller Krogerup, der ligger på Strandvejen, så
sker det ind imellem, at jeg får en SMS, hvor der står velkommen til
Sverige. Og der er altså, uden at jeg har krydset Øresund – og mig
bekendt har Sverige ikke erobret land i det nordsjællandske. Men
hvis jeg er koblet på en svensk mast uden at have bevæget mig ud
fra min by, Humlebæk, og jeg så havde begået kriminalitet – det
kunne være vanvidsbilisme eller noget andet – så ville jeg da sige
i en retssag: Kig på mine teleoplysninger; jeg var altså i Sverige,
det var bestemt ikke mig. Altså hvis det nu det eneste bevismiddel,
der forelå. På den måde har eksempelvis teledata sine indbyggede
sårbarheder, og det har vi jo set i den konkrete sag. Og teledata er
desværre ikke det eneste tekniske bevismiddel, som der har vist sig
at være udfordringer med.
Jeg kan huske – og det er ikke engang særlig sjovt – men vi joke‐
de alligevel på et tidspunkt i Retsudvalget med, da der opstod et par
sager, at vi næsten skulle have et ugentligt på Retsudvalgets møder,
hvor der stod: denne uges digitale udfordringer med bevismidler.
Nu er det heldigvis noget tid siden, at der har været noget, men
man må bare konstatere, at det er uhensigtsmæssigt, når vi ser, at
udfordringer med dna og de forskellige udviklinger i det, kan betyde,
at der er en person, der når at afsone, inden man efterprøver det i
forhold til det tidligere, og vi ved det er 800 it-systemer, samlet set,
i politiet. Vi har også hørt et konkret eksempel med, at visse tidsan‐
givelser i profiler fra beslaglagte mobiltelefoner ikke var præcise.
Og når det er, som om de ting samler sig op i en bunke, kan det
udgøre en betydelig udfordring for retssikkerheden. Og derfor er det
jo glædeligt, at vi nu i dag sætter ind, som vi nu kan politisk, med
et uafhængigt tilsyn, som kan undersøge de her tekniske bevismidler,
sådan at vi har størst muligt fokus på retssikkerheden og på, at bevis‐
midler teknisk set ikke bliver brugt til at dømme skyldige uskyldige
eller uskyldige skyldige.
Så vil jeg meget kort til sidste lige berøre de to andre elementer
i lovforslaget, nemlig at politiklagemyndigheden fremover udover
politipersonale også vil kunne behandle sager for andet personel. Det
synes vi er fornuftigt, og tilsvarende synes vi også, det er meget
fornuftigt, at politi, der kører i udrykning i en politibil, selvfølgelig
ikke får et bødepålæg, såfremt de kører forbi stærekasser. Og vi
synes, at nogle af de bemærkninger, der har været rejst i forhold til
mulige udvidelser, er noget, som vi bestemt ikke vil være afvisende
over for på forhånd.
Så Radikale Venstre ser positivt på nærværende lovforslag.

Kl. 12:09

Kl. 12:15

Første næstformand (Karen Ellemann):
Tak til fru Karina Lorentzen Dehnhardt. Der er ikke ønske om kor‐
te bemærkninger til ordføreren. Næste ordfører er fra det radikale
Venstre, og det er hr. Kristian Hegaard. Velkommen.
Kl. 12:10

(Ordfører)
Kristian Hegaard (RV):
Tak for ordet. Teledata var det første ord, jeg lærte som ny retsord‐
fører i sommeren 2019. Og jeg kan huske, at skandalen opstod en
solrig julidag, hvor jeg var på vej til Roskilde Festival. Siden har
vi fulgt sagen tæt, og ministeren har været i flere samråd. Teknik er

Første næstformand (Karen Ellemann):
Tak til hr. Kristian Hegaard fra Radikale Venstre. Der er ikke ønske
om korte bemærkninger til ordføreren. Den næste ordfører er fra
Enhedslisten, og det er fru Rosa Lund.
Kl. 12:15

(Ordfører)
Rosa Lund (EL):
Tak for det, og tak til justitsministeren for at fremsætte det her
lovforslag, som jeg er helt overbevist om vil styrke befolkningens
tillid, ikke bare til politiet, men til hele vores retssystem.

Fredag den 7. maj 2021 (L 222)

Det er nemlig vigtigt, at befolkningen trygt kan stole på, at de
beviser, der er en del af retssagerne, også er de rigtige, og vi har jo
set, at der har været flere situationer, hvor det senere har vist sig, at
de tekniske beviser simpelt hen ikke var egnede til at kunne bevise
noget som helst.
Problemet er jo, at det kan advokaterne, anklagerne og dommer‐
ne ikke nødvendigvis gennemskue. De er jo trods alt, uden at for‐
nærme nogen i salen her, blot jurister. De har ikke meget med teleda‐
ta og videnskaben bag dna at gøre. Og det ved jeg, fordi jeg selv har
læst jura. Og lige præcis derfor giver det super meget mening, at vi
nu får et tilsyn, der kan sikre, at alle beviser, der bliver fremlagt for
domstolene, også er reelle beviser.
Vores samfund er indrettet på den måde, at vi har uddelt magten
sådan, at vi både har den lovgivende, den dømmende og den udø‐
vende magt. Og jeg synes, vi styrker tilliden over hele linjen med
det her lovforslag. Folk kan have tillid til, at vi som lovgivere gør,
hvad vi kan for at sikre, at den udøvende og dømmende magt har de
bedste forudsætninger for at udøve den magt, de er blevet tildelt. Det
er med til at sikre tilliden.
På samme måde er det med til at sikre tilliden, når vi nu udvider
den uafhængige politiklagemyndigheds kompetence til at omfatte
sager i forhold til alle, der har med politiarbejde at gøre, og ikke kun
betjente. Selv om det kun er i meget få sager, at den uafhængige po‐
litiklagemyndighed finder anledning til at udtale kritik af hændelser,
så er systemet stadig med til at sikre, at alt foregår, som det skal, og
– igen – at befolkningens tillid til magten forbliver intakt.
Hvilken uddannelsesmæssig baggrund man har skal jo ikke afgø‐
re, om ens handling kan undersøges, når man er ansat hos politiet.
Hvis man udfører den samme opgave på den samme arbejdsplads,
bør alle også blive behandlet ens. Så det synes vi i Enhedslisten er
rigtig, rigtig positivt, og jeg kan også huske, da teledatasagen, som
flere andre ordførere har nævnt, ligesom kom for dagens lys, hvor vi
faktisk netop stod og manglede lige præcis de her redskaber, som det
her lovforslag giver.
Endelig kan jeg i forhold til at få justeret ordningen omkring
fartbøder til politiets personale, sådan at den foregår på samme vis
som for andre udrykningskøretøjer, godt have en lille bekymring.
Ambulancer og brandbiler kører jo kun ud, når der er behov, altså
i udrykningssituationen, og så måske en sjælden gang for at hente
frokost.
Men som hr. Jan E. Jørgensen var inde på, bruger politiet jo
også bilerne som et kontor på hjul. De sidder jo ikke bare og venter
på at blive kaldt ud. De kører rundt og er til stede i bybilledet,
og det synes jeg er en rigtig god ting. Men det betyder også, at
størstedelen af de kilometer, der køres i en politibil, i modsætning
til en brandbil jo ikke er udrykningskørsel. Og når der ikke er tale
om udrykningskørsel, skal fartgrænserne jo altså overholdes, også af
politiet, ellers kan det være til stor fare for andre trafikanter, og hvis
der ingen konsekvens er ved at køre uberettiget for stærkt, så kan
man hurtigt komme til at glemme foden på speederen. Så den del af
lovforslaget er vi lidt skeptiske over for.
Men ellers er vi meget positivt indstillet over for det her lovfor‐
slag, og vi er også meget positivt indstillet over for de ændringsfor‐
slag, som SF’s ordfører proklamerede skal stilles. Dem regner jeg
med Enhedslisten bakker op, så vi kan udvide netop de ting, der
gør, at man som borger kan have en stor tillid til både politi og
anklagemyndighed. Så opbakning herfra.
Kl. 12:19

Første næstformand (Karen Ellemann):
Tak til fru Rosa Lund. Der er ikke ønske om korte bemærkninger.
Den næste ordfører kommer fra Det Konservative Folkeparti, og det
er her Mads Andersen.

21

Kl. 12:19

(Ordfører)
Mads Andersen (KF):
Tak for det. Der er selvfølgelig ikke nogen tvivl om, at da jeg fik at
vide, at jeg skulle være retsordfører, var det jo godnatlæsning som
den her, jeg havde glædet mig til at skulle ligge og hygge mig med,
en ordentlig moppedreng, men i sig selv er indholdet af lovforslaget
sådan set nogle rigtig gode ting, og jeg tror også, det er det forslag
af de sager, jeg indtil videre har været med til herinde, hvor der har
været sådan mest positiv stemning omkring fra alle sider, inklusive
mig selv.
Forslaget handler jo i al sin enkelhed om at styrke og forbedre
kvaliteten, kan man sige, i den tillid, vi har til vores danske politi, og
det forestiller jeg mig jo egentlig, og det kan jeg jo så også høre, at
de fleste er enige i er en god idé. Den tillid tror jeg, uden nødvendig‐
vis at have belæg for det, at rigtig mange lande ude omkring i verden
kunne være rigtig misundelige over at vi har i Danmark.
I forhold til den tekniske bevisførelse synes jeg, det giver god
mening, og vi tager gerne drøftelserne i udvalget omkring eventuelle
ændringsforslag og yderligere snak omkring det. Det vil vi ikke
afvise.
Med hensyn til den her idé om at udvide politiklageordningen
til også at skulle omfatte administrative medarbejdere tror vi sådan
også giver god mening. Jeg vil indrømme, lad os sige i min uerfaren‐
hed og med ikke så meget tid herinde, at jeg faktisk troede, at det var
sådan, men lad os da endelig få det med.
I forhold til stærekasserne er vi sådan set også positive omkring
det og ønsker egentlig bare at inddrage andre dele af beredskabet.
Jeg synes, det var et rigtig godt forslag, som hr. Jan E. Jørgensen
kom med, og det synes jeg da bare vi skal prøve at tage med og
drøfte videre.
Det Konservative Folkeparti støtter lovforslaget. Tak.
Kl. 12:21

Første næstformand (Karen Ellemann):
Tak til den konservative ordfører. Der er ikke ønske om korte be‐
mærkninger til ordføreren. Jeg kan ikke se nogen ordførere fra Nye
Borgerlige og Liberal Alliance i salen, så dermed kan jeg give ordet
til justitsministeren.
Kl. 12:21

Justitsministeren (Nick Hækkerup):
Tak, formand. Tak for de positive bemærkninger, som blev givet
her. Hr. Kristian Hegaard startede sin tale med at sige, at et af de
første ord, han som nyvalgt folketingsmedlem og retsordfører stødte
på, var ordet teledata. Jeg må sige, at det også var et relativt nyt
begreb for mig, men som jeg til gengæld lærte relativt grundigt at
kende. Jeg ved ikke, om det var det, der gjorde mest indtryk på mig,
eller om det var, da jeg skulle have fat i de nye retsordførere og
ligesom skabe en god relation til dem, at der simpelt hen var en af
retsordførerne, som er til stede i salen, og jeg skal lade være med at
hænge nogen ud, men måske bare sige en ordfører repræsenterende
et parti til venstre for SF, som simpelt hen havde glemt, at det så var
mig, der var blevet minister og derfor meget utilbøjelig til at tage mit
telefonopkald. Det gjorde også et vist indtryk på mig – uden at være
sådan specielt selvhøjtidelig, vil jeg bare sige. Nå!
Til det her forslag: Tak for modtagelsen. Der er nogle ting, der
skal arbejdes med. Der er også nogle ting, som jeg tror vi umiddel‐
bart kan afklare.
Betjente, der kører for stærkt i civile køretøjer, er et spørgsmål,
der er blevet rejst: Det forhold er under afklaring, og vi forventer,
at det er afklaret før sommerferien. Når det ikke er en del af det
her, er det, fordi det kan håndteres administrativt; vi behøver ikke
at lave lovændringer. Og det er også svaret i forhold til de øvrige

22

Fredag den 7. maj 2021 (L 223)

udrykningskøretøjer; det er også håndteret, fordi det kunne håndteres
administrativt. Men når vi bliver nødt til at have fat i det her med
politiet, er det, fordi det er reguleret i retsplejeloven, og når det er
lovreguleret, bliver vi jo også nødt til, hvis vi skal ændre reglerne, at
gøre det i loven. Så den problemstilling, der er rejst, mener jeg sådan
set er håndteret.
Så rejser SF også det relevante spørgsmål: Burde alle bevismidler
ikke være omfattet? Grundliggende er tanken jo her ikke at erstatte,
men at supplere de eksisterende kontrol- og tilsynsmekanismer, der
er. Når det her kommer op – bl.a. på baggrund af teledatasagen,
men også andre sager, vi har været igennem – er det, fordi når man
har at gøre med tekniske bevismidler, som præsenteres i en retssag,
har de jo typisk været igennem en eller anden form for behandling
eller undersøgelse, som dokumenterer noget, som ikke nødvendigvis
kan konstateres med det blotte øje. Og hvad kan det være? Ja, det
kan være de her oplysninger om, hvilke master man har ringet fra
med telefonen, det kan også være fingeraftryk, det kan være dna osv.
Så det her handler i virkeligheden om at sikre de tekniske bevisers
pålidelighed og deres integritet.
De ikketekniske beviser på den anden side præsenteres jo oftest
umiddelbart i retten, altså f.eks.: Hvordan fungerer den foldekniv så,
som der blev anvendt, eller hvad det nu måtte være? Og vi har jo
ved siden af det her – men det kan være, at det er noget af det, der
skal udredes i udvalgsbehandlingen – tilsyn, som vi arbejder med
i dag, jo en række forskellige andre måder, hvorunder politiet også
kontrolleres, og jeg er ikke sikker på, at jeg kan huske dem alle sam‐
men, men lad mig nævne nogle stykker: Altså, den legalitetskontrol,
som vi gerne vil have der skal ske, nemlig om man holder sig inden
for lovens rammer, udføres jo typisk af anklagemyndigheden. Vi har
også, for så vidt angår personoplysninger, jo Datatilsynet, der også
holder øje med politiet, ligesom de gør med andre myndigheder. Og
så har vi jo den uafhængige Politiklagemyndighed, som tager sig af
adfærdsklager og spørgsmål om, hvorvidt der er begået strafferetlige
forhold i forbindelse med tjenesten. Og så har vi endelig, hvad der
er nok så vigtigt, den kontradiktoriske proces i retssagerne, altså det,
at man i en konkret retssag kan udfordre, hvad det måtte være, der
bliver præsenteret af politiet.
Så derfor er det her tænkt som et supplement, men et vigtigt
supplement, til de øvrige processer, som der er, og som i øvrigt, som
det også blev sagt af flere af ordførerne, jo er med til at sikre tilliden
til politiet, og sikre tilliden i øvrigt til vores myndigheder, som jo
heldigvis i forvejen er tårnhøj, men når vi som her konstaterer, at der
altså er et område, hvor vi kan gøre det bedre, er det godt, at vi får
det gjort bedre, og det er godt, at vi får taget fat i det i fællesskab
her. Og jeg forventer faktisk, at alle partier vil ende med at stemme
for det her lovforslag. Jeg er og vi er meget åbne over for at se
på tingene, hvis der er noget, som skal bores yderligere ud i den
behandling, som forestår.
Tak for bemærkningerne.
Kl. 12:26

Første næstformand (Karen Ellemann):
Tak til ministeren. Det ser ikke ud til, at der er nogen korte bemærk‐
ninger.
Da der ikke er flere, der har bedt om ordet, forhandlingen sluttet.
Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Det næste punkt på dagsordenen er:
5) 1. behandling af lovforslag nr. L 223:
Forslag til lov om ændring af købeloven og lov om markedsfø‐
ring. (Ændring af reglerne om forbrugerkøb som følge af imple‐
mentering af varedirektivet og direktivet om digitalt indhold).
Af justitsministeren (Nick Hækkerup).
(Fremsættelse 28.04.2021).
Kl. 12:26

Forhandling
Første næstformand (Karen Ellemann):
Forhandlingen er åbnet. Den første ordfører er fra Socialdemokratiet,
hr. Jeppe Bruus. Velkommen.
Kl. 12:26

(Ordfører)
Jeppe Bruus (S):
Tak for det. Det lovforslag, vi nu skal behandle, handler om im‐
plementering af to EU-direktiver: Varedirektivet og direktivet om
digitalt indhold. Det er to totalharmoniseringsdirektiver, der altså på
specifikke områder overlader det til de enkelte medlemsstater at vur‐
dere, om man vil gå længere end direktivets regler. Det handler altså
her om balancen mellem hensynet til beskyttelsen af forbrugerne
og hensyn til erhvervet. Lovforslaget her bygger oven på arbejdet
i det udvalg med en lang række forskellige interessenter, som har
behandlet det her, og det lovforslag, vi nu skal behandle, følger altså
med få undtagelser udvalgets anbefalinger.
En af de største og mest relevante ændringer, der sker med lov‐
forslaget, er, at man kommer til at udvide anvendelsesområdet , så de
regler, der gælder, når vi køber i den fysiske verden, også kommer til
at gælde, når vi køber digitalt indhold eller digitale tjenester, og det
er jo meget naturligt, da det fylder mere og mere. Og det vil i store
træk sige, at de samme regler altså kommer til at gælde, uanset om
man køber en vare nede i supermarkedet, eller man køber en digital
tjeneste eller et digitalt indhold.
Lovforslaget her viderefører også gældende dansk ret på en ræk‐
ke punkter og går faktisk derfor videre end de minimumskrav, der
er i direktiverne, og når vi har valgt det, er det også, fordi det jo
ville være lidt absurd at skulle til at gå den anden vej. Der er et par
enkelte steder, hvor lovforslaget ikke følger de anbefalinger, der var
i udvalget. Det handler primært om levende heste, som vi også har
haft lejlighed til at drøfte i Folketingets Retsudvalg, og vi har haft
besøg af en række interessenter, der har argumenteret for, hvorfor det
er en god idé, og hvorfor det er en dårlig idé. Når det ikke er med
her, er det, fordi de jo fremover ikke vil være omfattet af reglerne for
forbrugerkøb, da der altså overvejende vil være tale om civilretlige
regler, altså regler, der handler om køb mellem meget specificerede
parter. Det var måske lidt sort snak, men det er et forsøg på at sige,
at hestene her altså bliver undtaget fra de regler, der er.
Så har der været en del opmærksomhed omkring reklamations‐
fristens længde. Lovforslaget forlænger ikke reklamationsfristen og
formodningsreglen udover det udgangspunkt, der er i direktiverne
på henholdsvis 2 og 1 år. Endelig har vi jo også haft en drøftelse i
forbindelse med en række af høringssvarene og interessenterne, og
også i Retsudvalget, om reklamationsfristen, altså om den kan have
en positiv effekt på den grønne omstilling, og der er vurderingen i
forhold til lovforslaget, at man vil fastholde den reklamationsfrist,
der er i dag.
Med de ord og forsøg på at gengive noget af det, som også kan
være lidt teknisk, skal jeg sige, at Socialdemokratiet støtter lovfor‐
slaget.

Fredag den 7. maj 2021 (L 223)

Kl. 12:30

Første næstformand (Karen Ellemann):
Tak til den socialdemokratiske ordfører. Der er ikke nogen korte be‐
mærkninger til ordføreren. Den næste ordfører kommer fra Venstre,
og det er fru Anne Honoré Østergaard.
Kl. 12:30

(Ordfører)
Anne Honoré Østergaard (V):
Tak for ordet. Med dette lovforslag skal vi tage stilling til en række
ændringer i købelovens regler. I Venstre ønsker vi, at det skal være
sikkert at være forbruger i Danmark, samtidig med at vi giver er‐
hvervslivet nogle ordentlige rammevilkår. Med det fremsatte lovfor‐
slag mener vi, at der er fundet en fin balance mellem de to hensyn.
Lovforslaget har til formål at gennemføre varedirektivet og direk‐
tivet om digitalt indhold i dansk ret. Med lovforslaget foreslås det
overordnet, at reglerne om forbrugerkøb i købeloven og om handels‐
mæssige garantier i markedsføringsloven ændres, således at reglerne
kommer til at stemme overens med reglerne i de to direktiver.
Det foreslås bl.a. at udvide anvendelsesområdet for reglerne om
forbrugerkøb i købeloven, således at reglerne udtrykkeligt kommer
til at gælde for køb af digitalt indhold og digitale tjenester. Det
betyder, at der i store træk vil komme til at gælde de samme regler,
uanset om forbrugeren køber en vare eller digitalt indhold eller
digitale tjenester.
Desuden forlænges formodningsperioden i en række tilfælde fra
6 måneder til 1 år. Der har været nedsat et udvalg, som har været
bredt sammensat af en kreds af interessenter, som har set på, hvor‐
dan man bedst kunne gennemføre de to direktiver i dansk ret. Dette
lovforslag svarer med enkelte ændringer til udvalgets lovudkast.
Venstre mener, at lovforslaget er et udtryk for en fornuftig balan‐
ce mellem hensynet til forbrugere og erhvervsinteresser. Utilstræk‐
kelig forbrugerbeskyttelse giver brodne kar mulighed for at snyde
forbrugerne uden sanktioner, og det går også ud over de redelige
virksomheder. Omvendt vil overbeskyttelse i forbrugerbeskyttelses‐
reglerne medføre højere omkostninger for virksomhederne, og det
vil i sidste ende føre til høje priser for forbrugerne.
Venstre stemmer for lovforslaget.
Kl. 12:32

Første næstformand (Karen Ellemann):
Tak til Venstres ordfører. Der er ikke ønske om korte bemærkninger
til ordføreren. Og tak for at gøre klar til næste ordfører, som kommer
fra Dansk Folkeparti, og det er hr. Morten Messerschmidt.
Kl. 12:32

(Ordfører)
Morten Messerschmidt (DF):
Tak, formand. Endnu en gang står vi her og skal implementere et
EU-direktiv – denne gang på forbrugerretsområdet. Selv om jeg har
brugt det meste af min tilværelse på at holde taler imod EU, og
hvad der udgår af dårligdomme fra Bruxelles, så må selv sådan en
knarvorn type som mig indrømme, at når man har et indre marked,
giver det mening, at man også har nogle fælles regler for de varer,
der handles på det indre marked. Det er jo netop det, der er tale
om her. Vi har en købelov i Danmark, men den skulle meget gerne
lige så vel som markedsføringsloven minde nogenlunde om det,
der gælder i de andre lande, som vi handler meget med, og hvis
produkter vi jo altså derfor køber. Derfor er vi heller ikke sådan i
Dansk Folkeparti automatisk imod, når der kommer et direktiv som
det, vi har med at gøre i dag, men vi ser derimod på indholdet.
Indholdet handler jo bl.a. om, at i den nye verden – kan man vel
stadig væk godt sige – hvor man kan handle på digitale platforme
uden at skulle betale noget, nemlig ved at give et firma adgang til

23

sine data, har der været et spørgsmål til, om det kan betragtes som
et forbrugerhandelsforhold. Det bliver slået fast med den her lov,
at det er der tale om. Altså, accepterer man at få en ydelse, f.eks.
på Facebook, eller hvad det nu måtte være for en digital platform,
mod, at modparten så får adgang til at følge en på telefonen, eller
hvor det måtte være, ja, så er der tale om et handelsforhold, et
debitor-kreditor-forhold. Det gør, at forbrugerne så selvfølgelig også,
og det er det, der har været uklarheden, får nogle rettigheder, og det
er vi sådan set godt tilfredse med at man nu får præciseret. Så den
del af lovforslaget kommer regeringen ikke til at få problemer med
os i Dansk Folkeparti med.
Derimod er der et område, som man kan sige er i en helt anden
boldgade. Altså, det er nærmest det fjerneste fra det digitale, man
kan forestille sig. Det handler nemlig om forbrugersalg af levende
heste. Det var lidt en overraskelse for mig, at de to ting er omfattet af
samme lovforslag, må jeg indrømme, men det kan der jo selvfølgelig
være nogle praktiske årsager til. Jeg kan simpelt ikke gennemskue,
hvad det betyder for familier, der måske gerne vil have en hest for,
at deres børn kan have glæden af at lære at ride osv., at den handel
ikke længere skal betragtes som et forbrugeranliggende med alle de
præceptive beskyttelsesregler, der jo ligger i købelovgivningen for
forbrugeren, på trods af at det jo i mange tilfælde rent faktisk vil
være folk, der handler uden for deres vante erhvervsområdet.
Jeg kan også konstatere, at Den Danske Dyrlægeforening har
været bekymret for, hvad det her så kommer til at betyde både for
forbrugerbeskyttelsen, men jo også for dyrevelfærden, og derfor er
det et område, hvor vi måske ikke helt med samme begejstring siger,
at det er noget, vi kan bakke op om. Vi kommer i hvert fald til
at stille en række spørgsmål i udvalgsbehandlingen og måske også
stille et par ændringsforslag til andenbehandlingen.
Så har jeg noteret mig, at autobranchen – der er mange brancher
i spil i det her lovforslag – har gjort sig nogle betragtninger, også i
forhold til reklamationsperioden, hvor et mindretal i underudvalget,
der jo har lavet dataene forud for det her lovforslag, har fremsat tan‐
ker om, at man skal have en reklamationsperiode på helt op til 6 år.
Det ved jeg godt regeringen ikke følger op på, men vil bare sige, at
man skal huske på, at hvis man ønsker at lave en reklamationsperio‐
de, der er så lang, så bliver beviset jo meget, meget vanskeligt. Hvis
man er helt ude der, hvor man har købt en vare, og i det her tilfælde
jo så nok en bil, som jeg tænker autobranchen primært er optaget
af, og efter 6 år skal bevise en mangel, som altså ikke er slitage
efter sådan, hvad der almindeligvis må forventes på det tidspunkt,
men er noget, som kan henføres til en mangel ved produktet på
købstidspunktet, så bliver det meget, meget bureaukratisk og meget,
meget vanskeligt, tror jeg. Derfor er vi egentlig tilfredse med, at man
ikke er gået ned ad den vej fra regeringens side, og det vil jeg bare
lige flage her.
Så alt i alt er det positive ord i forhold til at forbedre forbruger‐
sikkerheden, bekymrende ord i forhold til, at handel med levende
heste ikke længere skal betragtes som et forbrugeranliggende, selv
om man handler uden for sit vante erhvervsområde, men det glæder
vi os til at dykke ned i. Tak, formand.
Kl. 12:37

Første næstformand (Karen Ellemann):
Tak til hr. Morten Messerschmidt, Dansk Folkeparti. Der er ikke
korte bemærkninger til ordføreren. Den næste ordfører er fra Sociali‐
stisk Folkeparti, og det er fru Ina Strøjer-Schmidt. Velkommen.
Kl. 12:38

(Ordfører)
Ina Strøjer-Schmidt (SF):
Tak for ordet. I SF synes vi i modsætning hertil, at det er ærgerligt,
at man ikke har valgt at forlænge reklamationsretten, for det er
urimeligt, at man som forbruger betaler flere tusind kroner for et

24

Fredag den 7. maj 2021 (L 223)

produkt, som så kort efter de 2 års reklamationsret går i stykker, og
hvor der så ikke er nogen hjælp at hente. Forbrugere i Danmark er
dårligere stillet end forbruger i mange andre europæiske lande. Nor‐
ge, Island, Finland, Holland, Irland, England, Skotland og Sverige
har en længere reklamationsret end Danmark.
Ud over at det ikke er rimeligt set fra et forbrugerperspektiv,
ville en forlængelse af reklamationsretten sandsynligvis have en ind‐
direkte positiv effekt på klimaet og miljøet, fordi forhandlere får et
incitament til at droppe produkter, der har en kort levetid, når de
i længere tid skal hæfte for de produkter, som de sælger. Presset
på procenterne med hensyn til at producere produkter, der holder
længere, vil desuden stige, hvis flere lande indfører en forlænget
reklamationsret. Lovforslaget forbedrer forbrugerens retsstillingen
på nogle områder, og det er vi selvfølgelig glade for, men vi synes,
det er ærgerligt, at man ikke har benyttet lejligheden til at forbedre
forbrugerens retsstilling i længere tid, når de oplever mangler ved
deres produkter.
Kl. 12:39

Første næstformand (Karen Ellemann):
Tak til SF's ordfører. Der er ikke ønske om korte bemærkninger til
ordføreren. Den næste ordfører er fra Det Radikale Venstre, og det er
hr. Kristian Hegaard.
Kl. 12:40

(Ordfører)
Kristian Hegaard (RV):
Tak for ordet. Det er en fornøjelse at komme på kort efter en i hvert
fald efter de standarder EU-begejstret festtale fra Dansk Folkepartis
Morten Messerschmidt. Så tak for at præge og sætte lidt kulør på
den her debat, hvor der ikke har været de store diskussioner og den
store spørgelyst sådan ellers i øvrigt.
Da jeg læste det her lovforslag, dukkede et lyksaligt minde om
første år på jurastudiet op . Da jeg startede på studiet, kan jeg huske,
der var et fag, der hed Formueret 1, og i det fag skulle man bl.a. læse
en hel del om købeloven, og der var det meget vigtigt, at man kunne
sondre mellem de tre køb: Handelskøb , civilkøb og forbrugerkøb.
Og jeg tænkte på det tidspunkt: Hvornår i alverden får jeg behov for
at sondre mellem de tre former for køb? Men nu har jeg fundet ud
af, hvorfor det var vigtigt at lære det på studiet, så det var dejligt at
blive fuldstændig bekræftet i det.
Derudover synes jeg, det er vigtigt at takke det bredt sammensat‐
te udvalg, der er kommet med et lovudkast, som jo i vid udstrækning
danner grundlag for det lovforslag, der er her, og som har få ændrin‐
ger. Jeg vil i den her tale undlade at gøre nærmere rede for Radikale
Venstres holdning til, hvor placeringen af køb af levende heste skal
være. Det er ikke noget, der står i vores politiske holdningsprogram,
kan jeg afsløre, men jeg synes, det er vigtigt, fordi det er meget
vigtigt for nogen, at vi ligesom alligevel får behandlet det grundigt
i det forum, hvor det gøres, så det vil vi tage nærmere stilling til i
Retsudvalgets behandling af sagen. Det er en implementering af to
direktiver, som jo er ret vigtige i forhold til den digitale udvikling,
vi oplever, og derfor er de nye definitionsbestemmelser ret væsentli‐
ge, ligesom udvidelsen af anvendelsesområdet for forbrugerkøb er
det, som gør det meget, meget klart, at det også gælder aftaler om
levering af digitalt indhold og digitale tjenester. Det er jo godt at få
slået det fast i hvert fald i de tilfælde, hvor forbrugeren afgiver sine
personoplysninger.
Så med de ord vil jeg sige tak til dem, der har gjort forarbejdet til
det her omfattende lovforslag og til implementeringen af det. Jeg har
bidt mærke i de mange høringssvar, der også er kommet ind, og dem
ser jeg frem til grundigt at behandle med den respekt, de fortjener, i
Retsudvalget.

Kl. 12:42

Første næstformand (Karen Ellemann):
Tak til hr. Kristian Hegaard og Radikale Venstre. Der er ingen korte
bemærkninger til ordføreren.
Den næste ordfører kommer fra Enhedslisten, og det er fru Victo‐
ria Velasquez. Velkommen.
Kl. 12:43

(Ordfører)
Victoria Velasquez (EL):
Tak for ordet, formand. Jeg vil gøre det kort. Jeg synes, at der er
kommet nogle gode pointer i forhold til noget af det, som der skal
ses på i udvalgsbehandlingen. Hvis jeg skal prioritere én ting, som
jeg gerne vil lægge vægt på, som er vigtig for os i Enhedslisten,
og som jeg også hører er vigtig for flere andre, så er det at gribe
muligheden i forhold til at se på reklamationsretten. Og noget af
det, som jeg hører regeringen sige som et argument mod at forlæn‐
ge reklamationsretten, er de negative konsekvenser, som det skulle
have for erhvervslivet, og de negative konsekvenser, det kan have i
forhold til at sætte sig i priserne, så de kommer til at stige. Men når
vi ser på de andre lande, som har grebet muligheden for at forlænge
reklamationsretten, så er det faktisk ikke det, vi ser, og derfor synes
jeg egentlig, at vi skal tage det op til genovervejelse. Det håber jeg
også i regeringen vil gøre.
Det her kunne faktisk i Enhedslistens optik være en rigtig god
mulighed for at kombinere det røde og det grønne; det grønne,
fordi vi i højere grad gør op med køb nyt og smid ud-kulturen og
forbrugskulturen i forhold til ikke bare at smide tingene ud, når de er
gået i stykker, men faktisk i højere grad at få dem repareret, og også
fordi det vil være med til at skabe nogle bæredygtige arbejdspladser,
fordi det tager tid at reparere, og det ville jo også betyde, at det
her kunne være et led i en grøn jobplan, som vi også har anmodet
regeringen om at fremlægge til forhandling. Så den bider vi os fast i.
Men generelt vil vi afvente udvalgsbehandlingen og så se, om vi får
delt lovforslaget op, og om vi måske kan få ændret nogle af tingene,
før vi tilkendegiver, hvad vi endeligt kommer til at stemme. Tak.
Kl. 12:45

Første næstformand (Karen Ellemann):
Tak til Enhedslistens ordfører. Der er en kort bemærkning til ordfø‐
reren, og det er fra fru Anne Honoré Østergaard fra Venstre. Værsgo.
Kl. 12:45

Anne Honoré Østergaard (V):
Tak for talen. Nu lagde jeg jo mærke til, at ordføreren var inde på
problematikken med længere reklamationsret. Så ville jeg egentlig
bare høre ordføreren, om ordføreren ikke mener, at det, vi skal, er, at
vi skal stille krav til producenterne, for at deres varer kommer til at
holde bedre, frem for dem, der sælger dem.
Kl. 12:45

Første næstformand (Karen Ellemann):
Ordføreren.
Kl. 12:45

Victoria Velasquez (EL):
Jeg synes, det er et rigtig godt spørgsmål, der kommer fra Venstre og
fra ordføreren. Jeg synes faktisk, vi kan gøre det mere nuanceret end
det. Lad os se på, om der ikke også er nogle specifikke ting, hvor
man kan have krav på at skulle have det repareret. Det kunne være
nogle lidt andre ting. Med tasker ser vi ofte, det kan være lynlåsen,
der er gået noget galt med, men at tasken egentlig fungerer fint.
Så jeg er egentlig, og det er Enhedslisten også, åben over for at se
på det netop i forhold til dem, der producerer varerne, men også at

Fredag den 7. maj 2021 (L 223)

kigge på de forskellige led, og hvordan vi kan sætte det sammen på
en fornuftig måde.
Kl. 12:46

Første næstformand (Karen Ellemann):
Fru Anne Honoré Østergaard.
Kl. 12:46

Anne Honoré Østergaard (V):
Grunden til, jeg lige spørger, er, at hvis vi skal stille krav til produ‐
centerne, skal vi gøre det gennem EU, og det er man faktisk i gang
med lige nu; der er man i gang med noget revision af det, der hedder
ecodesigndirektivet. I Venstre hilser vi det meget velkommen, hvor‐
for vi mener, at vi ikke skal begynde at pille ved reklamationsret, før
vi har styr på det, der sker noget i EU. Så mener ordføreren ikke, at
det kunne være en god idé, at vi kigger den vej og så får gjort noget
ved det dernede, hvor man rent faktisk kan løfte noget, frem for i
Danmark, hvor vi ikke kan gøre særlig meget ved det?
Kl. 12:47

Første næstformand (Karen Ellemann):
Ordføreren.
Kl. 12:47

Victoria Velasquez (EL):
Det er jo en kendt uenighed mellem Venstre og Enhedslisten. I En‐
hedslisten kan vi altså ikke vente på EU. Vi synes, at det er oplagt,
at Danmark går foran og er med til at vise et godt eksempel og
sætte nogle gode ting i gang. Derudover er det altså også en god
mulighed for at kunne skabe nogle arbejdspladser, at man reparerer
de forskellige produkter. Så vi vil byde det velkommen, hvis man
lykkes med at finde på noget godt i EU, men det vil vi altså ikke
vente på.
Kl. 12:47

Første næstformand (Karen Ellemann):
Tak til Enhedslistens ordfører. Så er der ikke flere korte bemærknin‐
ger til ordføreren. Den næste ordfører kommer fra Det Konservative
Folkeparti, og det er hr. Mads Andersen. Velkommen.
Kl. 12:47

(Ordfører)
Mads Andersen (KF):
Tak, formand, og tak til ministeren for lovforslaget. I Det Konser‐
vative Folkeparti synes vi sådan set, at det her lovforslag går ind
og tager hånd om nogle af de udfordringer og muligheder, som
det store internationale marked og den øgede digitalisering giver.
Vi ser med stor tilfredshed på de præciseringer, som er med til at
gøre det både bedre og mere smidigt for forbrugeren og egentlig
også for erhvervslivet. Vi er også superglade for det her udvalgs
arbejde, og vi tror egentlig også, at det har betydet rigtig meget for
kvalificeringen af det her forslag, og det ser vi selvfølgelig rigtig
positivt på. Vi har hørt fra mange forskellige interessante brancher,
som er kommet med deres høringssvar i forhold til det her, og det er
de selvfølgelig i deres gode ret til, og det har været med til at gøre
det til en rigtig smidig proces. Kunsten i det her er jo at forbedre
forbrugervilkårene uden at svække erhvervslivets arbejdsmuligheder
for at være konkurrencedygtige, og det ser vi rigtig positivt på.
I forhold til det her meget specifikke spørgsmål om heste vil jeg
sige, at vi læner os indtil videre tilbage i hestevognen og afventer
udvalgsbehandlingen. Det kan være, at der kommer nogle gode,
kloge spørgsmål og betragtninger der, vi kan tage med.
Det Konservative Folkeparti kan støtte forslaget.

25

Kl. 12:49

Første næstformand (Karen Ellemann):
Tak til den konservative ordfører. Der er ikke ønsker om korte
bemærkninger til ordføreren. Så kan jeg se, at justitsministeren er
ved at rejse sig op, og det er helt passende, for der er faktisk ikke
flere ordførere til stede i salen, som ikke allerede har fået ordet, og
dermed kan jeg give ordet til justitsministeren. Velkommen.
Kl. 12:49

Justitsministeren (Nick Hækkerup):
Tak for det, og tak for de positive bemærkninger. Lad mig vende
tilbage til nogle af tingene senere. Hvis vi starter på det helt over‐
ordnede, er det her jo et forsøg på at finde en balance mellem på
den ene side en høj forbrugerbeskyttelse og på den anden side gode
vilkår for dansk erhvervsliv. Det handler om den høje forbrugerbe‐
skyttelse, som vi alle sammen nyder glæde af, men samtidig er der
jo et ønske om ikke at stille danske virksomheder ringere end deres
europæiske konkurrenter eller risikere, at virksomhederne i for høj
grad overvælter omkostningerne på forbrugerne.
Hvor skal den balance så ligge? Ja, altså, i virkeligheden synes
jeg, at den måde, som jeg selv gjorde det på, nemlig at lægge det
over til et udvalg, hvor der sidder kompetente folk, at sige, hvor
snittet skal ligge, er den rigtige måde gøre det på. Det betyder, at vi
jo har haft et udvalg, som har haft repræsentanter, der er indstillet af
danske universiteter og af vores Dommerforening, men også Forbru‐
gerombudsmanden, Advokatrådet, Dansk Industri, Dansk Erhverv,
Foreningen for Dansk Internethandel, Forbrugerrådet Tænk og en
række ministerier har siddet og udarbejdet de her regler. Og det, som
jeg lægger op til, og som regeringen lægger op til, er, at vi følger
udvalget, og at vi der, hvor der er uenighed, følger flertallet i udval‐
get. Det er også sådan, at vi på en række punkter jo vælger at stå ret
skarpt på forbrugernes side. Vi opretholder f.eks. det brede danske
forbrugerbegreb, som er bredere end det, der ligger i direktivet.
Vi fastholder sælgerens loyale oplysningspligt, og vi anvender det
brede anvendelsesområde, som vi kender fra markedsføringsloven,
og som omfatter både varer og tjenesteydelser, hvor det, hvis vi
havde taget varedirektivet, som det er, kun ville være varerne, der
var omfattet. Så på den måde synes jeg i virkeligheden vi rammer en
balance her, og det er jo også det, jeg hører der bredt er opbakning
til.
Så er der særlig det der med, hvorfor handel med heste ikke skal
være et forbrugerkøb, og altså, der er et processuelt svar, og der er et
materielt svar. Det materielle svar er, at der gør sig særlige forhold
gældende vedrørende heste, al den stund at den type handler ofte
foregår i et specialiseret og professionelt miljø, hvorfor styrkeforhol‐
det mellem parterne er anderledes, end det typisk er i forbrugerkøb.
Det er det materielle svar. Det processuelle svar er, at jeg er blevet
løbet over ende af Venstre, Danmarks Liberale Parti, som har meget
stærke interesser i præcis hestehandel og det i et omfang, så jeg
til sidst kapitulerede og sagde: Fair nok, så tager vi hestehandel
ud. Jeg blev overbevist af de gode argumenter, som partiets mange
repræsentanter, der har interesser i det her område, præsenterede mig
for. Så det er materielt rigtigt, og det er simpelt hen også en indsats,
hvor jeg har lyttet til dem, som er klogere på hestehandel, end jeg er,
og det tror jeg stort set alle mennesker i Danmark er.
Kl. 12:52

Første næstformand (Karen Ellemann):
Tak til justitsministeren. Der er ønske om en kort bemærkning til
justitsministeren, og det er fra hr. Morten Messerschmidt, Dansk
Folkeparti. Værsgo.

26

Fredag den 7. maj 2021 (L 223)

Kl. 12:52

Kl. 12:55

Morten Messerschmidt (DF):
Jeg vil bare høre, om ikke justitsministeren kunne indvie os i nogle
af de gode argumenter, han har fået fra Venstre. Når jeg ligesom
hr. Kristian Hegaard sidder og tænker tilbage på min studietid, kan
jeg ikke erindre nogen andre forhold – måske lige fast ejendom
som en undtagelse – hvor man har sagt, at det er købsgenstanden,
der afgør købets karakter. Man ser da altid på sælger og køber og
deres forudsætninger, altså på, om de handler inden for et område,
hvor de har en viden om praksis osv., som forventes for at være en
professionel aktør, eller om man netop handler som forbruger.
Man siger, at fordi det er en hest, så er det sådan, men hvis det
er et muldyr eller et andet firbenet kreatur, måske en ged, så er der
tale om forbrugerhandel. Jeg forstår simpelt hen ikke, hvor grænsen
går, og hvorfor den går der. Hvad med en zebra? Nej, en zebra er
selvfølgelig nok et erhvervskøb. Men kan ministeren ikke indvie os i
de gode betragtninger, han har fået fra Venstre?

Anne Honoré Østergaard (V):
Jeg vil gerne takke for roserne fra ministeren. Jeg er altid glad, når
man lytter til Venstre – det bør man gøre noget mere, for så bliver
det hele rigtig godt i denne verden.
Jeg vil lige informere ministeren og måske også resten af Folke‐
tinget om, at det jo ikke kun er Venstre, der synes, at det er en god
idé, at man fritager levende dyr, heriblandt heste, især heste. Man
har jo netop lavet den undtagelse i EU, fordi man mener, at der
kan være et behov herfor. Og blandt høringssvarene er det jo lige
præcis Hestens Værn, der synes, at det er en god idé. Hestens Værn
varetager hestene. Så er der Dansk Ride Forbund, og hvem varetager
Dansk Ride Forbund? Det er netop forbrugerne – dem, der køber, og
ikke sælgerne.
Så det her er nok nærmere en bemærkning – og tak for roserne –
frem for et spørgsmål. Men ministeren er selvfølgelig velkommen til
at svare på det, der her er blevet sagt.

Kl. 12:54

Kl. 12:56

Første næstformand (Karen Ellemann):
Ministeren.

Første næstformand (Karen Ellemann):
Ministeren.
Kl. 12:54

Justitsministeren (Nick Hækkerup):
Det, jeg lod mig overbevise af, var Venstres relativt overbevisende
redegørelse for den her type situationer: at langt de fleste heste
åbenbart bliver handlet på en måde i Danmark – og det vidste jeg
ikke, så derfor refererer jeg alene – hvor det er professionelle eller
semiprofessionelle parter og der derfor ikke er den ubalance, som
man ser andre steder. Det blev præsenteret meget mere overbevisen‐
de end den måde, jeg gennemgår det på nu. Og selvfølgelig er det
mit ansvar, at det står i lovforslaget nu, men på det her som på en
række andre områder tror jeg, det er mere fair, at det er Venstre, der
forklarer Venstres politik, end at jeg skal forklare Venstres politik –
trods alt.
Kl. 12:54

Første næstformand (Karen Ellemann):
Hr. Morten Messerschmidt.
Kl. 12:54

Morten Messerschmidt (DF):
Det er helt rimeligt. Jeg vil så bare gerne bede om, at vi kan få
oversendt en oversigt over andre steder i købelovgivningen, hvis
der er det, hvor det er købsgenstanden, der definerer karakteren af
handelen. Jeg tror, at ministeren forstår, hvad jeg mener med det,
ikke? (Justitsministeren (Nick Hækkerup): Fuldstændig). Altså, jeg
mener der, hvor det ikke er parterne, men det, der handles, der afgør,
hvorvidt det er et erhvervsforhold eller et forbrugerforhold?
Kl. 12:55

Første næstformand (Karen Ellemann):
Ministeren.

Kl. 12:56

Justitsministeren (Nick Hækkerup):
Jeg synes bare, at det her bekræfter, at også i den her sammenhæng
er Venstrefolk bedre til at forklare Venstres politik, end jeg er.
Kl. 12:56

Første næstformand (Karen Ellemann):
Næste korte bemærkning er til hr. Kristian Hegaard, Radikale Venst‐
re.
Kl. 12:56

Kristian Hegaard (RV):
Jeg ser frem til – fordi jeg oprigtig synes, at det er juridisk in‐
teressant – at vi i udvalget skal kigge nærmere på det her med
spørgsmålet om køb af levende heste, og hvor det skal placeres. For
ministerens holdning til det handler om, at begge parter forudsættes
at have en specialiseret viden omkring det. Men normalt defineres
handelskøb jo mere sådan, at det er som led i ens erhverv. Så det, der
er interessant, er, om det ligesom ændrer på den definition, der ligger
i handelskøb. Og derfor vil jeg spørge, om man da vil kunne drage
en parallel til eksempelvis bilbranchen – at hvis man f.eks. køber
veteranbiler, så forudsætter man, at når man køber dem, har man en
særlig specialiseret viden om dem, men ikke i forhold til andre biler.
Eller regner ministeren med, at det her ændrer på noget, hvor det
drejer sig om forholdet mellem forbrugerkøb og handelskøb?
Kl. 12:57

Første næstformand (Karen Ellemann):
Ministeren.
Kl. 12:57

Kl. 12:55

Justitsministeren (Nick Hækkerup):
Det vil jeg med stor fornøjelse oversende.
Kl. 12:55

Første næstformand (Karen Ellemann):
Så er der endnu en kort bemærkning, og den er fra fru Anne Honoré
Østergaard, Venstre. Værsgo.

Justitsministeren (Nick Hækkerup):
Nej, det gør jeg ikke. Altså, helt grundlæggende synes jeg, at det
lovforslag, som vi står med, er stort, omfattende, vigtigt og kom‐
plekst i forhold til at regulere forholdet, når der bliver handlet, og
herunder, som der også er blevet sagt, inddrager det jo det digitale
område, som ellers har været ureguleret. Og jeg opfatter i virkelighe‐
den det her med spørgsmålet om heste som en relativt begrænset
og afgrænset problemstilling, som er båret af særlige interesser og
ønsker.

Fredag den 7. maj 2021 (B 177)

Kl. 12:58

Første næstformand (Karen Ellemann):
Så er der ikke flere korte bemærkninger til justitsministeren. Tak til
ministeren.
Der er heller ikke flere, der har bedt om ordet, og derfor er
forhandlingen nu sluttet.
Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg det som vedtaget.
Det er vedtaget.

Det næste punkt på dagsordenen er:
6) 1. behandling af beslutningsforslag nr. B 177:
Forslag til folketingsbeslutning om oprettelse af bestyrelser på
en række kunstneriske uddannelser.
Af Birgitte Bergman (KF), Kim Valentin (V) og Morten Messer‐
schmidt (DF) m.fl.
(Fremsættelse 02.03.2021).
Kl. 12:58

27

ministeriet, de studerende og i virkeligheden hele det kunstneriske
arbejdsmarked, hvor kunstnerne jo bagefter skal ud at arbejde?
Min holdning er derfor fortsat, at vi skal forsøge at få alle disse
spørgsmål ordentligt belyst og have dialogen med repræsentanter
både for uddannelsesinstitutionerne, for branchen og for kunstverde‐
nen bredt. Derfor har jeg bedt et bredt sammensat udvalg om at
komme med konkrete anbefalinger til, hvordan vi kan fremtidssikre
de kunstneriske uddannelser både med hensyn til organisering og
indhold. Jeg har bedt om, at udvalget afslutter sit arbejde den 31.
oktober 2021 med henblik på herefter at indkalde ordførerkredsen til
politiske drøftelser om det, der måtte blive udvalgets anbefalinger til
en reform af ledelsesstrukturen.
Det bliver en vigtig reform, som jeg forventer vil sætte en ny
retning for de kunstneriske uddannelser, til gavn for de studerende,
for det kunstliv, som uddannelserne er en del af og i sidste ende, ja,
for os alle sammen – alle os, der glæder os over værkerne af dygtige
kunstnere.
Så jeg ser frem til den videre debat og lader det her igangværende
arbejde være baggrunden for, at vi ikke her og nu kan stemme for
beslutningsforslaget. Tak for ordet.
Kl. 13:02

Den fg. formand (Annette Lind):
Tak til ministeren. Der er en kort bemærkning fra hr. Jan E. Jørgen‐
sen ordføreren. Værsgo.
Kl. 13:02

Forhandling
Første næstformand (Karen Ellemann):
Forhandlingen er åbnet. Og den første, der får ordet, er kulturmini‐
steren.
Kl. 12:58

Kulturministeren (Joy Mogensen):
Mange tak. I beslutningsforslag B 177 er opfordringen, at der bliver
fremsat lovforslag inden sommer om etablering af bestyrelser på en
række kunstneriske uddannelser, herunder Kunstakademiet og Film‐
skolen. Vi har jo tidligere haft en god debat netop om bestyrelser på
de kunstneriske uddannelser ved førstebehandlingen af B 109 og B
113, netop om etablering af bestyrelse på Kunstakademiet. Nu er det
så B 177, som vil danne rammen om vores debat i dag.
Jeg vil i virkeligheden bare gerne starte med at slå fast, at jeg
fortsat er fuldstændig enig i det formål, som beslutningsforslaget
her bærer frem, nemlig at etablere bestyrelser, og at det skal ske
som en styrkelse af ledelseskraften på de kunstneriske uddannelser,
der kan hindre og håndtere den slags episoder, vi har set udspillet i
offentligheden. Der har de seneste år være eksempler på simpelt hen
for meget grus i maskineriet: Krænkelsessager, chikane og senest
hærværk mod en buste af Frederik den femte, der blev smidt i hav‐
nen. Den slags sager tager fokus og gavner ikke det renommé, som
de kunstneriske uddannelser bør have, og det er vigtigt, at de rette
rammer for uddannelserne er til stede, og det skal vi selvfølgelig
sikre i lovgivningen.
Jeg er også fuldstændig enig med forslagsstillerne i, at ledestjer‐
nen for arbejdet må være at indføre bestyrelser, som er kompetente,
uafhængige og fagkyndige. Men som jeg også tidligere har fremført
fra denne talerstol, er det jo også nødvendigt at komme til bunds
i de problemer og udfordringer, der måtte være; dernæst også at
være grundige omkring at finde de helt rigtige rammer omkring
institutionernes vigtigste formål, nemlig at uddanne kunstnere.
Vi skal være sikre på, at vi løser udfordringerne på den bedste
måde, og vi må søge svar på de spørgsmål, som de nye ledelses‐
strukturer fører med sig – f.eks.: Er bestyrelser den rigtige model for
samtlige af de kunstneriske uddannelser? Eller: Hvordan kan organi‐
sationsformen sikre et optimalt samspil mellem bestyrelser, rektor,

Jan E. Jørgensen (V):
Byste.
Kl. 13:02

Den fg. formand (Annette Lind):
Jeg tror, at hr. Jan E. Jørgensen mener, at det hedder en byste i stedet
for en buste. (Kulturministeren (Joy Mogensen): Jeg tror, at det er et
spørgsmål om, hvor man kommer fra. Er mangfoldighed ikke også
i denne sammenhæng en god ting?). Der er vist ikke flere korte
bemærkninger. Tusind tak til kulturministeren. Og vi skal lige i have
sprittet af. Tak for det.
Så skal vi sige velkommen til Socialdemokratiets ordfører. Det er
hr. Kasper Sand Kjær. Værsgo
Kl. 13:03

(Ordfører)
Kasper Sand Kjær (S):
Tak for ordet. Altså, jeg har været sådan lidt i tvivl, om jeg overho‐
vedet skulle skrive en tale til i dag, i betragtning af at vi jo nu
har haft den her debat to gange i Folketingssalen vel nærmest med
enslydende forslag. Men det bliver jo så ved med at dukke op. Vi
er jo ikke engang færdig med udvalgsbehandlingen af de to forrige
beslutningsforslag, men vi tager den selvfølgelig gerne igen.
Vores position er den samme, som den har været under de øvri‐
ge beslutningsforslag, hvor vi har behandlet det her spørgsmål om
bestyrelser på de kunstneriske uddannelser, nemlig at vi er enige
i, at bestyrelser på de kunstneriske uddannelser vil være en rigtig
god idé. De seneste sager med kunstværker, der er endt i vandet, og
debatten om identitetspolitik på Filmskolen og Kunstakademiet har
jo kun understreget behovet for, at vi kigger på ledelsesstrukturen på
de kunstneriske uddannelser.
Derfor er det jo rigtig godt, at kulturministeren har nedsat et
udvalg, som med en både solid kunstfaglig, men også uddannelses‐
mæssig indsigt kan analysere de ledelsesmæssige og organisatoriske
udfordringer på de kunstneriske uddannelser, sådan at de kan kom‐
me med en række anbefalinger til en bedre styringsmodel for de
kunstneriske uddannelser, som vi jo så, tror jeg, meget bredt her i
Folketinget kommer til at kunne finde sammen om. Som jeg har

28

Fredag den 7. maj 2021 (B 177)

forstået det, har alle partier jo også under de forrige behandlinger
– det er jo spændende, om der er nogle, der har skiftet holdning
til i dag – været enige i intentionen om at oprette bestyrelser på de
kunstneriske uddannelser.
Nu er diskussionen vel så i virkeligheden sporet ind til at handle
om et par måneder, altså tidsforløbet for, hvornår vi så går i gang
med at nedsætte bestyrelser på de kunstneriske uddannelser. Og der
er det vores opfattelse, at når vi nu har sat et grundigt arbejde i gang,
så skal vi også lade det blive færdigt, før vi politisk tager stilling til
en konkret model for de kunstneriske uddannelser. Det ser jeg rigtig
meget frem til at drøfte med Folketingets partier, når det arbejde er
afsluttet i oktober.
Men konsekvensen af det her beslutningsforslag ville jo være,
at vi skulle haste tingene igennem uden at have lavet et ordentligt
forarbejde. Derfor stemmer vi nej til beslutningsforslaget. Tak for
ordet.
Kl. 13:05

Den fg. formand (Annette Lind):
Tak til hr. Kasper Sand Kjær. Der er ikke nogen korte bemærkninger.
Vi skal lige have sprittet af.
Så skal vi sige velkommen til Venstres ordfører. Værsgo, hr. Jan
E. Jørgensen.
Kl. 13:05

(Ordfører)
Jan E. Jørgensen (V):
Tak for det, og tak for ordet. Og jeg kan desværre ikke sige tak til
hverken ministeren eller Socialdemokratiets ordfører for opbaknin‐
gen til beslutningsforslaget, og det er selvfølgelig ærgerligt. Det er
en debat, som vi har haft. Vi taler om forholdene på de kunstneriske
uddannelser, og desværre sker det på et lidt ærgerligt grundlag, men
nogle gange skal det jo være skidt for at kunne blive godt. I dag
behandler vi et beslutningsforslag om oprettelse af bestyrelser på
flere kunstneriske uddannelser, herunder Filmskolen og Kunstakade‐
miet. Og det er jo efterhånden velkendt, at der har været støj på
en række af vores kunstneriske uddannelser – uro og støj, som har
taget opmærksomhed fra uddannelsernes rolle som læringssteder for
fremtidens kunstnere uden at vække opsigt for andet end deres høje
faglighed og evne til at klæde eleverne på med kunstneriske færdig‐
heder. Men ulykken En buste af Frederik V smidt i havnen, overgreb
og chikane, stress, underskriftsindsamling for rektors afgang; eksem‐
plerne taler deres eget tydelige sprog, men de er også symptomer på
noget andet og mere bekymrende, nemlig fraværet af en kompetent
ledelse, der sikrer, at der er sammenhæng mellem uddannelsens mål
og værdier og det, der så foregår i hverdagen.
Vi foreslår at styrke ledelsen på en række kunstneriske uddannel‐
ser med en bestyrelse. En bestyrelse skal sikre, at skolernes ledelse
løbende får kompetent rådgivning til skolens drift og daglige gang,
i modsætning til i dag, hvor uddannelserne kan gå til embedsværket
i Kulturministeriet for at få vejledning og sparring. Det er ikke
hensigtsmæssigt, og det er der efterhånden gode eksempler på, jeg
er glad for, at forslaget om bestyrelser er blevet taget godt imod, i
hvert fald af dem, som det drejer sig om, nemlig af dem derude på
uddannelserne. Bestyrelser er allerede noget, vi kender fra næsten
alle andre offentligt finansierede uddannelsessteder, og der bidrager
bestyrelsen i en god symbiose med ledelsen til en sund ledelsesform.
Forslaget er jo på den måde inspireret af de gode erfaringer, der
allerede er med bestyrelser i uddannelsesverdenen, i forhold til at
sikre en god og kompetent ledelse og til at imødegå de problemer,
som vi har set på f.eks. Kunstakademiet, Filmskolen og på konserva‐
torierne. Vi går i skole for at blive klogere og for at lære noget – ikke
for at blive forstyrret af identitetspolitisk ideologi, blive krænket
eller stresset eller bruge vores energi på at få rektoren til at træde
tilbage. Det håber jeg at der er opbakning til, og jeg takker for ordet.

Kl. 13:08

Den fg. formand (Annette Lind):
Tak til ordføreren. Der er ingen korte bemærkninger. Vi skal have
sprittet af, inden vi siger velkommen til hr. Morten Messerschmidt
fra Dansk Folkeparti. Værsgo.
Kl. 13:08

(Ordfører)
Morten Messerschmidt (DF):
Det var en interessant og afslørende lille udveksling af synspunkter
om det danske sprog, som jo nogle af os havde lejlighed til at være
vidne til lige før, om udtalen af ordet byste, hvor en af ordførerne i
salen gjorde sig til talsmand for, at nu måtte man endelig sørge for
at kalde det det, det ikke hedder, nemlig b-u-ste, for på den måde at
få nedbrudt ordet, få nedbrudt sproget. Og det er selvfølgelig noget
forrykt nonsens, altså, vi har jo i Danmark masser af franske låne‐
ord, som vi udtaler efter deres ophav. Jeg kender i hvert fald ikke
nogen, der går rundt og leder efter en taxacha-uf-før, men derimod
en taxachauffør. Jeg kender ikke nogen, der spiser på resta-u-rant,
men restaurant. Jeg kender ikke nogen, der spiller på g-u-itar, men
på guitar, fordi ui på fransk nu engang giver i-lyd. Og jeg kender slet
ikke nogen, der er jalo-ux, men derimod en del, der godt kan være
jaloux. Så vi bruger altså sproget med det ophav, det nu engang har.
Alligevel er der nogen, der idelologisk føler sådan en iboende
trang til at smadre det bestående, og det er det, vi vidst nok på en‐
gelsk kalder for cancel culture, jeg vil kalde det for destruktiv kultur.
Desværre breder de destruktive elementer sig jo rundtomkring og
ikke bare i Folketinget, men også på de kunstneriske uddannelser,
og derfor er der brug for, at der kommer en voksen ind i lokalet
og siger: Nok er nok! og at der er noget, der er rigtigt, og at der
er noget, der er forkert; ikke i den forstand, at man som kunstner
ikke må lave dårlig kunst – det er der jo altså flere hundrede års
rædselsfulde eksempler på – men at man i hvert fald fra statens
side skal forsøge at animere folk til at komme væk fra den dårlige
destruktive kunst og over til den smukke, den provokerende eller
den begavede kunst. Det er det, vi har de offentlige kunstneriske
uddannelser til.
Derfor er vi jo ikke bare glade for det her forslag, vi er ovenikø‐
bet så begejstrede, at vi er medforslagsstillere af det, fordi vi synes,
det er en god idé, at det ikke bare er en enkelt rektor, en enkelt
person, som skal stå imod den bølge af destruktiv tænkning, som jo
især flyder ind over kontinentet og hermed Danmark fra USA, og
som unægtelig har nem grobund i det åndløse terræn, som kulturra‐
dikalismen har skabt i store dele af det kunstneriske miljø. Og derfor
er det godt, at rektor får en rygdækning i en kvalificeret bestyrelse.
For når ikke bare studerende, men også institutledere, som vi jo har
set det, falder for fristelsen til at forveksle destruktion i kunsten med
det, der burde være opdraget, nemlig at lave smuk eller begavet eller
provokerende kunst, jamen så skal der være en bestyrelse, som giver
rektor eller de andre ansvarlige på uddannelsen mandat til at sige:
Hertil og ikke længere! Ikke flere buster i danske havne!
Tak, formand.
Kl. 13:12

Den fg. formand (Annette Lind):
Tak for det. Der er ikke nogen korte bemærkninger. Så skal vi
sige velkommen til SF's ordfører. Værsgo til fru Charlotte Broman
Mølbæk.
Kl. 13:12

(Ordfører)
Charlotte Broman Mølbæk (SF):
Tak for det, formand. Et af de ord, der kan være svære, er mit
efternavn. Det er tit, at der bliver sagt Mølbak herinde, men jeg

Fredag den 7. maj 2021 (B 177)

håber ikke, at det ændrer sig med tiden, hvis man siger det ofte nok.
Og det var ikke nogen irettesættelse af formanden. Formanden sagde
det rigtigt. Det var bare en kommentar til den lidt sjove afsporing, vi
har i dag. Det er jo trods alt også fredag.
Jeg vil også afstå fra at glide ud i alle mulige andre bemærk‐
ninger i forhold til åndeløs kunst og kultur og så i virkeligheden
forholde mig til det, som vi er for her i dag: selve forslaget. Som vi
tidligere har diskuteret her i salen i forbindelse med beslutningsfor‐
slag om Det Kongelige Danske Kunstakademi, så er der problemer
og behov for substantielle ændringer i ledelsesstrukturen på mange
af de kunstneriske uddannelser.
Præcis som forslagsstillerne her mener jeg, at der er behov for en
demokratisering af ledelsesformen på de kunstneriske uddannelser.
SF støtter en demokratisering og oprettelsen af bestyrelser på de
kunstneriske uddannelser, men som vi tidligere har diskuteret, har
ministeren allerede nedsat en arbejdsgruppe, som arbejder på at fin‐
de løsninger på, hvordan nye ledelsesstrukturer på de kunstneriske
uddannelser kan implementeres. Det arbejde bakker vi op i SF, og
vi ser frem til at kunne følge op på det, når arbejdsgruppens arbejde
er sluttet senere i år, fordi vi afventer arbejdsgruppen. Derfor kan
vi ikke stemme for det her beslutningsforslag. Vi ser det heller ikke
som værende helt vildt realistisk, at vi kan nå det i den her samling.
Tak for ordet.
Kl. 13:14

Den fg. formand (Annette Lind):
Tak til fru Charlotte Broman Mølbæk. Der kom en kort bemærkning,
og så skal ordføreren lige være klar. Værsgo, hr. Jan E. Jørgensen.
Kl. 13:14

Jan E. Jørgensen (V):
Mange tak, og undskyld, at jeg først fik trykket mig ind i absolut
allersidste sekund.
Som jeg forstår det, og som jeg hører det, er vi sådan set enige
i, at vi skal have bestyrelser på de kunstneriske uddannelser, og det,
som er den primære anstødssten hos SF, er, at man ikke forventer,
at det er realistisk, at det kan være på plads, inden denne folketings‐
samling slutter. Der må jeg nok erkende, at det godt kan gå hen at
blive svært – så skal vi i hvert fald sætte det lange ben foran. Men
hvis vi nu kunne mødes i en beretning om, at vi siger, at det skal
være inden udgangen af kalenderåret og ikke folketingsåret, kunne
vi så måske håbe på opbakning fra SF til det her beslutningsforslag?
Kl. 13:15

Den fg. formand (Annette Lind):
Ordføreren.
Kl. 13:15

Charlotte Broman Mølbæk (SF):
Som ordføreren muligvis ved, har vi allerede gang i udvalgsarbejdet
på to lignende beslutningsforslag, hvor vi allerede arbejder med en
beretning. Jeg synes faktisk, det lige præcis rammer den her del i
forhold til bestyrelser på de kunstneriske uddannelser.
Jeg mener, det giver fin mening at finde en udløbsdato, og på den
måde siger vi også, at det her ikke bare er et arbejde, der skal foregå
i uendelighed, men et arbejde, der forventes at blive afsluttet, og så
er det vores opgave at tage over og så handle på det.
Kl. 13:15

Den fg. formand (Annette Lind):
Jan E. Jørgensen.

29

Kl. 13:15

Jan E. Jørgensen (V):
Det synes jeg lyder rigtig positivt, fordi det, vi jo er bekymrede
for fra forslagsstillernes side, er, at det her går hen og bliver en
syltekrukke – for nu bare at sige det, som det er – hvor der ikke
rigtig sker noget. Behovet for bestyrelser er indlysende, og derfor
mener vi ikke, at der er behov for, at vi skal undersøge det fra
Herodes til Pilatus og bruge utrolig lang tid på det. Vi kan godt
træffe en beslutning. Grundlaget er oplyst nok.
Men ja, vi når det næppe inden folketingsårets udgang, men så
kunne vi nå det inden kalenderårets udgang. Det er gode toner fra
SF; det vil jeg gerne kvittere for. Tak.
Kl. 13:16

Den fg. formand (Annette Lind):
Ordføreren.
Kl. 13:16

Charlotte Broman Mølbæk (SF):
Vi er for så vidt i virkeligheden ret enige. SF var jo også med til
at fremsætte et beslutningsforslag, bl.a. sammen med Venstre, fordi
vi mener, at det er nødvendigt at igangsætte processen og netop
få bestyrelser på de kunstneriske uddannelser. Vi ser det som et
meget vigtigt led i forhold til demokratisering og kvalificering af
uddannelserne og ledelsen deraf. Så det er lige så vigtigt for os, og
det kan Venstre sådan set regne med også er noget, vi vil have blik
for, når vi fortsætter. Men det er bare også vigtigt for os, at vi får
en o.k. høringsproces, fordi der er mange, der skal til at omstille sig
efter det derude.
Kl. 13:17

Den fg. formand (Annette Lind):
Tak til SF's ordfører. Nu er der ikke flere korte bemærkninger. Og så
skal vi lige have sprittet af.
Så bliver det Radikale Venstres tur. Velkommen til fru Zenia
Stampe.
Kl. 13:17

(Ordfører)
Zenia Stampe (RV):
Vi bakker fuldstændig op om etableringen eller nedsættelsen af be‐
styrelser til de kunstneriske uddannelser. Det giver god mening –
parallelt med de bestyrelser, vi også ser på andre uddannelsesinstitu‐
tioner, men i virkeligheden også parallelt med de bestyrelser, vi ser
på de kulturelle, kunstneriske institutioner.
Jeg har været lidt i tvivl om, om vi skulle stemme for eller
stemme imod eller tale for en beretning, og jeg vil sådan set også
lægge det lidt åbent op i forhold til det videre forløb. Men jeg kan
sagtens forestille mig, at vi kan lande en beretning om det her.
Nogle gange kan jeg godt synes, at vi spilder hinandens tid en lil‐
lebitte smule. Når nu oppositionen og forslagsstillerne ved, at det her
er et arbejde, som ministeren bakker op om, og som ministeren har
sat et udvalgsarbejde i gang om, så kan jeg undre mig lidt over, at vi
også skal bruge tid på det her i Folketingssalen. Jeg kender godt den
der rolle; der er måske ikke ligefrem et modsætningsforhold mellem
parterne, men man har så rollen som den, der ånder regeringen i
nakken og sørger for at skabe fremdrift. Jeg kender godt den rolle,
men jeg synes godt nok, at vi har haft mange af den type forslag
her i Folketingssalen på det seneste, og jeg tror egentlig ikke, at det
bringer os så meget videre eller hurtigere i mål.
Men lad os da endelig sætte os sammen og prøve at lave en
beretning, for der skal i hvert fald ikke være nogen tvivl om, at
regeringen og det parlamentariske grundlag er enige i hensigten, i

30

Fredag den 7. maj 2021 (B 177)

formålet, som er at nedsætte bestyrelser for de kunstneriske uddan‐
nelser.
Jeg bliver så også nødt til at sige, at vi nok er det med en lidt
anden begrundelse end Dansk Folkeparti. I de seneste debatter, vi
har haft om emnet, har det egentlig været lidt svært for mig helt at
vide, hvor vi har Det Konservative Folkeparti og Venstre, for jeg kan
forstå på hr. Morten Messerschmidt fra Dansk Folkeparti, at de her
bestyrelser faktisk skal bruges til at håndhæve et bestemt kultur- og
kunstsyn og slå ned på det, som hr. Morten Messerschmidt kalder
destruktive strømninger.
Jeg vil gerne understrege, at vores formål med at udpege besty‐
relser til de her uddannelsesinstitutioner – og der er vi jo i hvert fald
enige i begrundelsen for, motivationen bag det her forslag – jo er at
skabe en armslængde til det politiske. For jeg er enig i, at en rektor
bør søge sparring med og rådgivning hos en fagligt kompetent besty‐
relse i stedet for et embedsværk, for embedsværket er jo underlagt
en minister, og så begynder det at blive for politisk; så begynder
vi at komme for tæt på i forhold til at skulle håndhæve et armslæng‐
deprincip. Det kan jo godt være, at en minister kan gøre det, fordi
der er tale om en minister, der har respekt for det armslængdeprin‐
cip, men jeg kender også Folketinget og nogle af partierne herinde
godt nok til at vide, at der er nogle partier, der ikke respekterer
armslængden, bl.a. hr. Morten Messerschmidts Dansk Folkeparti; for
dem er det jo netop formålet så at indsætte en bestyrelse, som skal
fremme et bestemt samfundssyn. Vi må så bare konstatere, at der er
vi fundamentalt uenige.
Når vi så på et tidspunkt skal blive mere konkrete i forhold
til udmøntningen af en bestyrelse, vil det også være fuldstændig
afgørende, at det er en fagligt kompetent bestyrelse, så man ikke
udpeges efter bestemte kunstsyn og ikke på den måde har en bestemt
bestilling, men har en stærkt kunstnerisk faglighed, som er den, man
skal bruge til at rådgive ledelsen på de pågældende institutioner.
Og det er så også det, der skal gøre, at de her institutioner får den
armslængde, som er så fuldstændig afgørende for åndsfriheden og
den kunstneriske frihed i Danmark.
Kl. 13:21

Den fg. formand (Annette Lind):
Tak for ordførertalen. Der er en kort bemærkning, værsgo, hr. Jan E.
Jørgensen.
Kl. 13:21

Jan E. Jørgensen (V):
Tak for det. Selvfølgelig kan man diskutere, om det, vi laver i Folke‐
tingssalen, i virkeligheden bare er spild af tid. Altså, vi kan i hvert
fald konstatere, at det ikke er lykkedes at fange kulturministerens in‐
teresse for debatten – der er andre presserende sager, som ministeren
har haft travlt med. Og det er fair nok, sådan er det.
Men vi må og skal i hvert fald forsøge at bilde os selv ind, at
det, der foregår herinde i salen, er vigtigt, og at der er folk, der hører
med derude i stuerne, nemlig dem, som det alt sammen handler
om: vælgerne, folket. Det, der foregår i forhandlingslokaler osv.,
kan man jo ikke følge med i, hvis man er politisk interesseret og
engageret, så vi må i hvert fald opretholde illusionen om, at det, der
foregår herinde i salen, er af vigtighed, og at der, når man står på
Folketingets talerstol, er nogle, der følger med og lytter. Så det var
bare til fru Zenia Stampes udfald om, om det ikke bare er spild af
tid. Det synes jeg ikke det er.
Kl. 13:22

Den fg. formand (Annette Lind):
Fru Zenia Stampe.

Kl. 13:22

Zenia Stampe (RV):
Jamen dem, der følger med, er i hvert fald blevet så meget klogere,
at de nu ved – hvis de ikke vidste det på forhånd – at ministeren er
i gang med at arbejde på det her område, og at det ved oppositionen
godt, selv om den så fremsætter forslaget. Men hvis formålet med
at fremsætte forslaget så er at gøre offentligheden bekendt med det
her arbejde, er det da fint nok. Sådan kan man jo også godt se på
Folketingets arbejde, som sådan en slags folkeoplysningsarbejde. Og
det kan jeg da også kun bakke op om.
Kl. 13:22

Den fg. formand (Annette Lind):
Hr. Jan E. Jørgensen for endnu en bemærkning. Værsgo.
Kl. 13:22

Jan E. Jørgensen (V):
Ja, folkeoplysning er da vigtigt. Altså, det er da vigtigt. Det er da
vigtigt, at folk kan følge med i, hvad vi laver herinde. Det synes
jeg – dybt seriøst. Men så lad mig spørge til noget andet, for jeg
hørte ikke, hr. Morten Messerschmidt sige, at nu skulle det være hr.
Morten Messerschmidt, der skulle sidde i alle bestyrelser og diktere
den rigtige kunst.
Altså, det, jeg hørte, var, at den symbiose – der kan foregå, når
du har en ledelse, som står til ansvar over for en bestyrelse – jo kan
sikre, at tingene ikke kører fuldstændig af sporet, hvad vi jo har set
eksempler på. Er det Radikale Venstre ikke enige i, at der har været
eksempler på, at tingene er løbet løbsk?
Kl. 13:23

Den fg. formand (Annette Lind):
Værsgo, fru Zenia Stampe.
Kl. 13:23

Zenia Stampe (RV):
Jo, der er ting, der er løbet løbsk. Jeg ved ikke, om det kunne have
været undgået, hvis man havde haft en bestyrelse. Men det, man i
hvert fald kunne have undgået, er det lange politiske efterspil og
de mange debatter, vi har haft herinde, som jo sådan set har været
interessant nok, og vi har jo også ført dem i avisernes spalter. Men
det, der er så afgørende for mig, er, at når sådan nogle ting sker på
en uddannelsesinstitution, er det uddannelsesinstitutionen, der skal
håndtere det. Og der har problemet med den manglende bestyrelse
jo været, at det har været ministeren, der skulle håndtere det. Og så
er det blev en politisk sag, og det er dybt uhensigtsmæssigt, fordi
armslængden er så vigtig.
Kl. 13:24

Den fg. formand (Annette Lind):
Der er ikke flere korte bemærkninger. Så er det Enhedslistens tur,
værsgo til hr. Søren Søndergaard.
Kl. 13:24

(Ordfører)
Søren Søndergaard (EL):
Tak. Jeg er jo meget enig med de to foregående talere. Altså, jeg må
indrømme, at jeg troede egentlig, at forslagsstillerne havde trukket
det her forslag. Hr. Jan E. Jørgensen fra Venstre snakker om respekt
for Folketinget, og det er noget med, at så kan vi diskutere, og så kan
vi fremlægge holdninger osv.
Men, hr. Jan E. Jørgensen, hvad er det, der står i Venstres forslag?
Altså, det er jo ikke noget med, at Venstre fremsætter et forslag
om, at der skal indføres bestyrelser på landets kunstneriske uddan‐
nelser. Det er ikke det forslag, der fremsættes. Det kunne vi jo have
diskuteret, og så kunne vi have haft det oppe i udvalget og taget

Fredag den 7. maj 2021 (B 177)

stilling til det og komme tilbage til en andenbehandling og stemme
for eller imod. Det er bare ikke det forslag, som Venstre er med til at
fremsætte.
Det forslag, vi behandler i dag, hedder:
» Regeringen pålægges i indeværende folketingssamling at frem‐
sætte et lovforslag, der sikrer oprettelse af kompetente, uafhængige
og fagkyndige bestyrelser på de kunstneriske uddannelser.«
Det er det, forslaget går ud på: Regeringen pålægges i indeværen‐
de folketingssamling at fremsætte et lovforslag. I dag skriver vi den
7. maj. Hvis vi, og det går jeg ud fra forslagsstillerne har gjort, bliver
indkaldt til et ekstraordinært møde i Kulturudvalget på mandag eller
måske efter det her møde, så kan vi i bedste fald lave en beretning
den 12. maj.
Så kan vi så komme tilbage ugen efter og lave en betænkning,
og så kan vi komme tilbage og stemme om forslaget ugen efter –
og så er der 2 uger tilbage af folketingssamlingen. Og i løbet af de
2 uger skal regeringen fremsætte et lovforslag. Det skal igennem
tre behandlinger, og jeg går ud fra – når vi nu snakker respekt for
Folketinget – at man også mener, at der skal være høringsfrister. Er
det realistisk?
Jo, hvis man samtidig vil sige, at man vil indkalde Folketinget
ekstraordinært i sommerferien for at diskutere det, så kan det måske
være realistisk. Men ellers er det jo ren parade. Der er jo intet i
det her, som er realistisk, og det er det, der er misbrug af Folketin‐
get. Det er ikke, at man fremsætter et forslag, fordi man vil have
noget diskuteret. Det er, fordi man fremsætter et forslag om noget,
regeringen skal gøre, og som man på forhånd ved er fuldstændig
urealistisk. Og hvis regeringen forsøgte at gøre det, ville vi alle
sammen kritisere det for at være lovsjusk og hastværk, og hvad ved
jeg.
Så kan man selvfølgelig sige, som hr. Jan E. Jørgensen, at det
her bare handler om at få debatten op at stå, og at så kan vi lave en
beretning, og så kan det komme op til efteråret. Ja, det er muligt.
Men på et møde, som en del af os deltog i, hørte vi jo den konserva‐
tive repræsentant fortælle – og det var ikke fru Britt Bager, det var
en anden repræsentant for Det Konservative Folkeparti – at grunden
til, at det skulle gå så hurtigt, var, fordi det skulle træde i kraft efter
sommerferien – skulle træde i kraft efter sommerferien!
Altså, undskyld: Det er useriøst. Og det her er ikke noget, der
hæver Folketingets værdighed, hvis man ønsker det. Det er bare
spild af vores alle sammens tid. Især da når vi enige. Vi er alle
sammen – alle sammen – enige om, at der skal være bestyrelser på
kunstneriske uddannelser. Det kan være, der viser sig nogle uenighe‐
der, når vi skal til at udmønte det konkret. Jeg er sikker på, at vi
er nogle partier, der vil tage større hensyn til, at der også er nogle
studerende, der skal have noget indflydelse, og at der sikkert er an‐
dre partier, der ikke synes, det er særlig vigtigt, at de studerende får
indflydelse. Den diskussion kan vi jo tage. Men vi er alle sammen
enige om det, der står her, nemlig at der skal være bestyrelser på de
kunstneriske uddannelser.
Nu har jeg formået at bruge næsten 5 minutter på noget, som jeg
efter min bedste mening mener forslagsstillerne burde have trukket,
før det var kommet hertil.
Kl. 13:29

Den fg. formand (Annette Lind):
Tak for ordførertalen. Der er et par korte bemærkninger. Først er det
fra fru Britt Bager fra Det Konservative Folkeparti. Værsgo.

Enhedslisten så ser det udmøntet i praksis, ud over at der skal stude‐
rende med. Hvad synes Enhedslisten om det her forslag?
Jeg synes ærlig talt, det er pinligt – pinligt – at hr. Søren Sønder‐
gaard bruger så lang tid på at tale proces, for ordføreren har været så
lang tid i Folketinget, at han udmærket godt ved, at det her kan gå
meget anderledes, end at vi sidder og stemmer det igennem efter tre
behandlinger. Vi kan gå ned i udvalget og lave en beretning. Det gør
vi jo et hav af gange. Så undskyld, hr. Søren Søndergaard: Stram op!
Kl. 13:30

Den fg. formand (Annette Lind):
Ordføreren.
Kl. 13:30

Søren Søndergaard (EL):
Jeg er fuldt bevidst om, at det er sjældent, at ordførere forholder sig
til de forslag, der stilles på Folketingets talerstol. Der plejer at være
bred mulighed for at snakke om alt muligt andet. Jeg forholder mig
til det forslag, der er fremsat: »Regeringen pålægges i indeværende
folketingssamling at fremsætte et lovforslag ...«, og mit svar på det
forslag er, at det er fuldstændig hamrende urealistisk – fuldstændig
hamrende urealistisk.
Kl. 13:30

Den fg. formand (Annette Lind):
Britt Bager.
Kl. 13:31

Britt Bager (KF):
Så vil jeg bare spørge hr. Søren Søndergaard: Er Enhedslisten så med
på at lave en beretning i udvalget, hvor vi så aftaler at nedsætte be‐
styrelser inden udløbet af år 2021? For når vi lægger pres på her, er
det jo, fordi det ligger os på sinde, at der skal nedsættes bestyrelser.
Og det er, fordi vi har oplevet så mange gange med den her regering,
og det har hr. Søren Søndergaard jo også selv, at tingene trækker
ud, at tingene ryger i syltekrukker. Undskyld mig, må jeg minde om
medieforliget, som stadig væk hænger? Så hr. Søren Søndergaard,
er Enhedslisten med på at lave en beretning, som sikrer, at vi får
bestyrelser inden udgangen af dette år?
Kl. 13:31

Den fg. formand (Annette Lind):
Søren Søndergaard.
Kl. 13:31

Søren Søndergaard (EL):
Enhedslisten har været med til at arbejde for, at der blev nedsat et
udvalg, som skulle fremkomme med en plan, som vi vil tage stilling
til. Og hvis der er nogen, der har en tvivl om, hvorvidt den plan
bliver overholdt – og vi har jo hørt ministeren gentage den her og
indskærpe, at den plan skal overholdes – så deltager vi meget gerne i
at lave en beretning om det. Selvfølgelig gør vi det.
Enhver, der har fulgt den mindste smule med, ved jo, hvad der
er Enhedslistens holdning til spørgsmålet om bestyrelser på kunstne‐
riske institutioner. Det er vi et hundrede procent for. Det er noget, vi
arbejder for, det er noget vi har arbejdet for længe. Og så kommer
der nok en diskussion om, hvordan de præcis skal sammensættes.
Den tager vi, når vi får diskussionen.
Kl. 13:32

Kl. 13:29

Britt Bager (KF):
Tak. Hr. Søren Søndergaard formåede at bruge 5 minutter på at tale
proces – ren proces – i stedet for at bruge 5 minutter på at tale
om indholdet af det her forslag, fortælle os alle sammen, hvordan

31

Den fg. formand (Annette Lind):
Tak for det. Værsgo til hr. Jan E. Jørgensen.

32

Fredag den 7. maj 2021 (B 177)

Kl. 13:35

Kl. 13:32

Jan E. Jørgensen (V):
Tak. Jeg vil godt følge op på min forgænger i mere end en forstands
vegne. Altså, det, som Enhedslistens ordfører brugte stort set hele
sin taletid på, var at harcelere over, at det her jo ikke kan nås, inden
Folketinget går på sommerferie. Det er jeg sådan set enig i. Det kan
det ikke.
Nu ved hr. Søren Søndergaard også, at der har været en corona,
som har gjort, at diverse beslutningsforslag er blevet udsat osv., og
da det her beslutningsforslag blev fremsat, havde det godt kunnet
lade sig gøre. Så der er allerede gået rigtig meget tid. Spørgsmålet er
så bare, hvor meget mere tid der skal gå, altså hvor stor tålmodighed
man har. Og vi har ikke tålmodighed til at vente på udvalg og frem
og tilbage, og »så vi må se, hvad der sker på den anden side af
sommerferien«. Vi vil godt have, at det her har den nødvendige
fremdrift, og det er derfor vi har fastholdt beslutningsforslaget, så vi
kan have en debat. Der vil vi gerne høre, om Enhedslisten vil kæmpe
sammen med os om at få de her bestyrelser på plads – lad os sige
inden årets udgang i stedet for inden folketingsårets udgang?
Kl. 13:33

Den fg. formand (Annette Lind):
Søren Søndergaard.

Den fg. formand (Annette Lind):
Værsgo, hr. Søren Søndergaard.
Kl. 13:35

Søren Søndergaard (EL):
Jeg har fuldstændig respekt for, at hr. Jan E. Jørgensen er ny kul‐
turordfører, men det lyder jo, som om vi ikke har diskuteret det
her i salen før. Vi har jo diskuteret det flere gange i den forløbne
folketingssamling. Jeg kan ikke huske præcis, hvor mange måneder
siden det er, vi sidst diskuterede det, men det er relativt kort tid
siden, vi diskuterede det sidst. Så hvis man går tilbage og læser om
det, er der ingen tvivl om, hvad holdningerne er.
Og når jeg er lidt irriteret, er det måske også, fordi jeg faktisk
konkret virkelig spurgte repræsentanter for forslagsstillerne, da vi
havde kulturudvalgsmøde, om man virkelig forestillede sig, at vi
skulle diskutere det her forslag. Det gjorde man så.
Kl. 13:35

Den fg. formand (Annette Lind):
Tak til hr. Søren Søndergaard. Der er ikke flere korte bemærkninger.
Så skal vi sige velkommen til ordføreren for forslagsstillerne. Værs‐
go, fru Britt Bager fra Det Konservative Folkeparti.

Kl. 13:33

Kl. 13:36

Søren Søndergaard (EL):
Nej, det vil vel være meget naturligt, at det er fra et kommende
undervisningsår, hvornår det så end er. Men det er jo det, vi skal
diskutere. Nu skal vi jo frem for alt se, hvor meget enighed vi kan
opnå om, hvordan bestyrelserne skal sammensættes. Men vi er da
glade for, at Venstre har tilsluttet sig Enhedslistens mangeårige kamp
for bestyrelser på de kunstneriske uddannelser. Det synes vi da er en
god ting, og derfor skal vi også udnytte det.
Men jeg bliver altså bare nødt til at sige til hr. Jan E. Jørgensen,
at det her forslag blev fremsat engang i marts, og selv dér ville jeg
sige, at det var et paradeforslag at bede regeringen om at fremsætte
et forslag inden Folketingets afslutning i juni, som skulle vedtages,
fordi det selvfølgelig skal i høring og de berørte parter skal have
mulighed til at udtale sig om det. Det er helt afgørende. Og det skal
igennem tre behandlinger. Derfor havde det været vanskeligt under
alle omstændigheder.
Jeg synes, at Venstre og Konservative og Dansk Folkeparti bare
skulle have stillet det forslag, at der skal laves de bestyrelser, og så
kunne vi have diskuteret det.

(Ordfører for forslagsstillerne)
Britt Bager (KF):
Tak for det, og tak for en på mange måder rigtig god debat. Tak til de
partier, som har tilkendegivet, at de kan tilslutte sig indholdet i det
her forslag. Jeg lytter mig faktisk til, trods den sidste debattør, at der
er en bred enighed om indholdet af de ting, som er i det her forslag
i dag, nemlig at indføre bestyrelser på de kunstneriske uddannelser.
Det er jo positivt, og derfor synes jeg ikke, at vi skal lade der gå
proces i den her sag. Jeg håber, at vi kan blive enige om at lande
en fælles beretning om at indføre bestyrelser på de kunstneriske
uddannelser inden udgangen af 2021; så har vi også rig lejlighed til
at drøfte det, udvalget kommer med fra ministerens side.
Det, der er vigtigt for os, er, at der kommer skub i den her
proces, og det er nødvendigt, for i de seneste år har der været en
del uro på en række af landets kunstneriske uddannelser, herunder
på Filmskolen og på Det Kongelige Danske Kunstakademi. De uhel‐
dige eksempler på ledelsessvigt fra Kunstakademiet og Filmskolen
skal så vidt muligt undgås fremover, og det er forslagsstillernes
partiers opfattelse, at bestyrelser på en række uddannelsesinstitutio‐
ner vil kunne sikre, at vi langt bedre sikrer løbende og kompetent
rådgivning til skolernes ledelse. Det skal ikke være embedsværket
i Kulturministeriets opgave at rådgive og vejlede en ledelse af en
uddannelsesinstitution fremover. Med al mulig respekt for embeds‐
værket er det ikke deres spidskompetence. Fordelen vil være, at hver
enkelt institution får en forhåbentlig kompetent bestyrelse at læne
sig op ad og sparre med. Det vil efter vores mening betyde, at vi ikke
ser de problemer med rektorer, der pludselig er i total modstrid med
både politiske forventninger og skolens personale og elever, og som
vi har set på Kunstakademiet og også har set med stor tydelighed
på Filmskolen. Bestyrelser vil heller ikke svække den nødvendige
politiske indflydelse. Vi vil fortsat skulle sætte rammerne, og vi vil
fortsat skulle sætte retningen for uddannelserne, på samme måde
som det sker for f.eks. Det Kongelige Teater og for Danmarks Radio.
Jeg er af den overbevisning, at det vil betyde en styrkelse af
institutionerne, hvis de har selvstændige bestyrelser, og derfor håber
jeg, at vi kan lande det her med en beretning, når vi skal i udvalget.
Jeg vil i hvert fald sige tak til de partier, der i dag har tilkendegivet,
at de støtter op omkring intentionen, og så kan vi sammen holde
regeringen op på, at der kommer til at ske noget i den her sag.

Kl. 13:34

Den fg. formand (Annette Lind):
Værsgo, hr. Jan E. Jørgensen.
Kl. 13:34

Jan E. Jørgensen (V):
Altså, jeg ved ikke, hvor meget vælgerne egentlig bliver sådan op‐
løftede af den her debat sådan på folkestyrets vegne. For Enhedsli‐
sten kunne jo have valgt at takke forslagsstillerne for et fremragende
forslag – vi er enige i, at der skal oprettes bestyrelser – og til sidst
måske en passant nævne, at det nok ikke er helt realistisk, at vi når
det, inden folketingsåret er færdigt, for solen skinner, næsten, og vi
skal snart på sommerferie, så det når vi nok ikke, men lad os finde
ud af det. I stedet for står man og harcelerer og brokker sig osv. over
en teknikalitet, nemlig om vi nå det på denne side af sommerferien
eller ej. Det er da ærlig talt lidt trist.

Fredag den 7. maj 2021 (B 254)

Kl. 13:39

Den fg. formand (Annette Lind):
Tak til fru Britt Bager. Der er ikke nogen korte bemærkninger. Grun‐
den til, at det var Britt Bager, der kom på efter Enhedslisten, var, at
der ikke umiddelbart var nogen til stede fra Nye Borgerlige, LA og
KD, så vi sprang lige et par partier over.
Men da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Kulturudvalget. Hvis ingen gør
indsigelse, betragter jeg dette som vedtaget.
Det er vedtaget.

Det sidste punkt på dagsordenen er:
7) 1. behandling af beslutningsforslag nr. B 254:
Forslag til folketingsbeslutning om bedre lokal repræsentation i
bestyrelserne for de regionale teatre, spillesteder m.v.
Af Charlotte Broman Mølbæk (SF) og Jacob Mark (SF).
(Fremsættelse 09.03.2021).
Kl. 13:40

Forhandling
Den fg. formand (Annette Lind):
Forhandlingen er åbnet. Først skal vi sige velkommen til kulturmini‐
steren. Værsgo, kulturminister.
Kl. 13:40

Kulturministeren (Joy Mogensen):
Mange tak. Jeg vil gerne starte med at slå fuldstændig fast, at jeg
er enig i intentionen i det her beslutningsforslag om, at vores teatre
og institutioner på scenekunstområdet, der har ansvar for et regionalt
område, også skal have en stærk lokal forankring. Det lokale tilhørs‐
forhold præger jo den danske scenekunst, og det er derfor også
vigtigt, at danskerne kan se sig selv i de teatre, der hvor de ligger,
der, hvor de har deres virksomhed.
Beslutningsforslaget retter sig så præcist imod de institutioner,
der har det her særlige regionale ansvar. I forhold til teatrene er
det helt præcis Randers Teater og Vendsyssel Teater, som har den
definition. For de to teatre fik jo med stemmeaftalen i marts 2019
et økonomisk løft og gik fra at være egnsteatre til at være regionale
teatre under scenekunstlovens § 5. Løftet skyldes især teatrenes evne
til at markere sig på et bredt felt og i et større geografisk område
end de kommuner, hvor teatrene var placeret, og hvorfra teatrene
modtager tilskud. I stemmeaftalen blev der dog lagt vægt på det,
som havde været med til at gøre teatrene til noget særligt, nemlig
deres lokale forankring. Så det er en helt rigtig balance, vi skal finde
i den her nye konstruktion.
Vi har allerede i stemmeaftalen gjort noget for at tilgodese den
lokale forankring. Vi besluttede f.eks., at stat og hjemstedskommune
hver udpeger to af de seks bestyrelsesmedlemmer. Kulturministeren
udpeger formanden for bestyrelsen i de tilfælde, hvor staten ydre det
største tilskud, og kommunen udpeger formanden i de tilfælde, hvor
kommunen yder det største tilskud.
For yderligere at understrege betydningen af lokal forankring
indførte Kulturministeriet også en regel i bekendtgørelsen om, at der
ved udpegningerne til de har teatre med regionalt ansvar også skal
tilstræbes lokal forankring, herunder kommunal og lokal medindfly‐
delse, når udpegningerne skal ske.

33

Jeg er dog stadig væk enig i, at det er vigtigt og kunne være godt
at sætte yderligere fokus på, at de lokale interesser er tilstrækkelig
repræsenteret, og det vil jeg gerne være med til at undersøge om vi
kan gøre mere for, end vi gør i dag. Derfor mener jeg også, at vi kan
tage en drøftelse mellem Folketingets partier for netop at sikre, at
vores teatre og andre institutioner på scenekunstområdet oplever, at
den lokale forankring er tilstrækkelig. Dermed lægger jeg altså også
op til, at regeringen gerne vil stemme for beslutningsforslaget, og jeg
vil snarest indkalde til en drøftelse med Folketingets partier, hvilket
beslutningsforslaget lægger op til. Tak.
Kl. 13:43

Den fg. formand (Annette Lind):
Tak til kulturministeren. Der er ingen korte bemærkninger. Så skal
vi lige have sprittet af. Vil ministeren spritte af? Det er godt. Så
skal vi sige velkommen til endnu en socialdemokrat. Værsgo til
Socialdemokratiets ordfører, hr. Kasper Sand Kjær.
Kl. 13:43

(Ordfører)
Kasper Sand Kjær (S):
Tak for det. Fra en bestyrelsesdebat til den næste. Her er der måske
trods alt lidt mere kød på, om ikke andet er det i hvert fald en ny
diskussion, som vi ikke allerede har haft flere gange med hinanden.
Tak for forslaget. For os er det afgørende, at kulturen og kunsten
lever i alle egne af landet. Kulturen giver os alle sammen noget
at spejle os i, giver stof til eftertanke og giver os de store fælles
oplevelser, som binder os sammen. Det skal jo være for alle, uanset
hvor i landet man bor. Derfor var den seneste ændring, vi lavede,
af scenekunstloven også rigtig god, fordi vi der fik styrket nogle
flere lokale teatre. I høringsperioden og den debat, der var om det
lovforslag, fyldte det spørgsmål, som vi behandler i dag, jo også en
del, nemlig om sammensætningen af bestyrelserne. Det er jo også
det, SF rejser med beslutningsforslaget her, og som de også i sin
tid rejste, da vi behandlede lovforslaget, altså om man har fundet
den rigtige balance. Og det spørgsmål er væsentligt, fordi den lokale
forankring af vores teatre er vigtig, og det er det også for os i
Socialdemokratiet.
Når et teater oplever at blive et § 5-teater og blive løftet op og få
flere muskler, skal vi jo finde balancen, hvor det stadig væk er lokalt
forankret. Her er bestyrelsen, og hvem der sidder i bestyrelsen, og
hvem der udpeger bestyrelsesmedlemmerne, jo et af de – et af flere
– vigtige greb til at sikre den lokale forankring for et lokalteater. Så
det handler om at finde den der balance, hvor vi på den ene side,
hvilket vi også synes er rimeligt, kan kræve, at vi har hånd i hanke
med de midler, som staten eller kommunen putter i et teater, og at
de også har repræsentanter i bestyrelsen, både i forhold til at følge,
hvad pengene går til, men også for at sikre, at der bliver skubbet
på for udvikling af teatret, og på den anden side har den lokale
forankring, og at de lokale kræfter bidrager i det lokale teater, og at
der er lokal medbestemmelse – det tror jeg er fuldstændig afgørende,
både for opbakningen til teatret, men også for at have relevante
tilbud – og at man lytter til de ønsker, der er i lokalområdet.
Efter vi alle sammen herinde vedtog lovforslaget, har det jo også
affødt noget debat i nogle af de kommuner, hvor der har været teatre,
som har været påvirkede, og derfor synes vi i Socialdemokratiet,
at det virker rigtig klogt at tage en drøftelse af, om vi har fundet
den rigtige balance, eller om der er noget, vi kan gøre for at styrke
teatrenes lokale forankring, også i forhold til sammensætningen i
bestyrelserne. Så derfor stemmer vi for beslutningsforslaget. Tak for
ordet.

34

Fredag den 7. maj 2021 (B 254)

Kl. 13:46

Den fg. formand (Annette Lind):
Tak for ordførertalen. Der er en kort bemærkning fru Charlotte Bro‐
man Mølbæk. Værsgo.
Kl. 13:46

Charlotte Broman Mølbæk (SF):
Tak for det. Jeg vil gerne sige tak for opbakningen til forslaget, og
det burde jeg i virkeligheden også have sagt til ministeren, men det
glippede lige – det beklager jeg. Men nu er det sagt.
Jeg vil godt spørge ordføreren i forhold til den del, der handler
om bestyrelserne og den sammensætning, der er. For mig blev det
her noget paradoksalt. Man gør det faktisk rigtig godt derude lokalt
og bliver anerkendt for det, og man opnår så for de to teatres
vedkommende at få 3 mio. kr. mere. Og det var jo ikke, fordi de
ikke fik tilskud før, men med de 3 mio. kr. ryger der lige pludselig
pladser væk fra personer, som var med til at bære dem frem til lige
præcis den succes. Det tænker jeg jo er et paradoks, og det kunne jeg
da godt tænke mig at høre ordførerens holdning til, og om man vil
kigge på at give mulighed for netop også den lokale repræsentation
i bestyrelserne. Jeg er med på, at vi ikke skal behandle de to lokale
teatre. Men det er i virkeligheden også en principiel diskussion for
SF.
Kl. 13:47

Den fg. formand (Annette Lind):
Ordføreren.
Kl. 13:47

Kasper Sand Kjær (S):
Jeg er enig i, at det er et paradoks, at dem, der har været med til
at skabe den succes, der gør, at man som § 5-teater bliver løftet op
og får et større tilskud, jo så i virkeligheden ender med at skulle
forlade bestyrelsen. Omvendt er det jo også sådan – ikke, at man
i øvrigt kan sidestille det, men det er bare et eksempel – at hvis
en virksomhed vækster og bliver større, vil det jo også være en
naturlig proces der, at man hiver nogle kræfter ind i virksomhedens
bestyrelse, som er vant til at lede og sætte retning for en større type
af virksomhed. Så derfor kan det jo give rigtig god mening, når man
får flere muskler, at man så også får nogle flere kompetencer eller
nogle nye kompetencer ind i bestyrelsen, som måske har nogle andre
perspektiver på, hvordan man skal drive et teater af den størrelse.
Men jeg er enig i, at det er et paradoks, og det er jo noget af det,
jeg synes vi kan drøfte, altså om man kan gøre noget dér. Det kunne
jo også være, at man kunne finde nogle løsninger, hvor der ved siden
af bestyrelsen i virkeligheden var mulighed for at etablere bredere
fora for også at have de lokale interessenter og kræfter tæt på teatret.
Kl. 13:48

Den fg. formand (Annette Lind):
Charlotte Broman Mølbæk, værsgo.
Kl. 13:48

Charlotte Broman Mølbæk (SF):
Tak. Jeg er enig i, at der skal være en balance, for det er klart, at
der også skal føres en form for tilsyn. Men for mange af de her
bestyrelsers vedkommende er der jo også kommunale repræsentan‐
ter og væsentlige kommunale tilskud, og de sidder jo ikke med et
flertal. Så på en eller anden måde handler det om balance og om
flere forskellige interesser og i virkeligheden måske også en tanke
omkring, at vi ikke skal styre og kontrollere helt så meget centralt
fra, altså at vi godt kan give det lidt fri. Det betyder jo ikke, at vi helt
skal give op i forhold til at have repræsentation og en eller anden
form for tilsyn – vi har jo rammeaftaler osv. Men det med, at staten

absolut skal have et flertal, kan være en udfordring, så det kunne jeg
godt tænke mig at høre ordførerens betragtning over.
Kl. 13:49

Den fg. formand (Annette Lind):
Kasper Sand Kjær.
Kl. 13:49

Kasper Sand Kjær (S):
Jamen jeg er enig i, at der er en balance. Og jeg synes, det er rigtig
godt, at vi nu får sat os ned og drøftet, om vi har fundet den rigtige
balance. Så er jeg principielt enig i, at vi herinde har et meget stort
ansvar for at passe på med at lave for mange regler, der binder for
meget ude i virkeligheden, og som måske nogle gange ender med
at være hindrende for den lokale drivkraft. Omvendt synes jeg også,
det er legitimt, når staten putter penge i et teater, at man også har
staten repræsenteret i bestyrelsen. Så vi må se, om vi har fundet den
rigtige balance, eller om der er noget, vi kan justere.
Kl. 13:49

Den fg. formand (Annette Lind):
Tak for det. Så er der ikke flere korte bemærkninger. Den næste
ordfører er Venstres ordfører. Værsgo til hr. Jan E. Jørgensen.
Kl. 13:49

(Ordfører)
Jan E. Jørgensen (V):
Tak for det, og tak til Socialistisk Folkeparti for at fremsætte dette
beslutningsforslag, som ikke er så socialistisk, at vi i Venstre ikke
kan se os selv i det. Det kan vi sådan set rigtig godt. Vi kunne endda
have været medforslagsstillere på forslaget, hvis det skulle være, for
vi gik jo sammen, Venstre og SF, om at påpege problematikken i
bemærkningerne til betænkningen over lovforslag nr. L 20, ændring
af lov om scenekunst. Men nu er det jo ikke ophavsrettigheder, vi
skal diskutere i dag. Jeg er som bekendt ny ordfører på området,
og måske er der sket noget i min fortid, der gør, at vi ikke er
medforslagsstillere; jeg ved det ikke, og det er også lige meget. Det
skal ikke skille os ad. Det er kun glædeligt, at vi er enige om, at
der skal være en bedre lokal repræsentation i bestyrelserne for de
regionale teatre, spillesteder m.v.
Med L 20 blev der introduceret nogle nye regler for sammensæt‐
ningen af de her § 5-teatres bestyrelser, og det er de regler, vi gerne
ser ændret, for reglerne sikrer nemlig ikke den lokale forankring,
som lovforslaget ellers lagde op til. Af de seks medlemmer, som
bestyrelserne skal bestå af, udpeges tre lokalt af kommune og med‐
arbejdere, mens de øvrige tre udpeges af kulturministeren og Statens
Kunstfond. Reglerne om sammensætningen betyder, at lokale besty‐
relsesmedlemmer, som har knoklet for at være medvirkende til, at
teatrene nu har fået status af § 5-teatre, ikke kan blive siddende i de
nye bestyrelser, medmindre kulturministeren vælger at udpege netop
dem, og det er der jo ikke nogen garanti for at ministeren gør. SF
foreslår derfor, at man f.eks. udvider bestyrelserne med to pladser.
Det er én måde at gøre det på, og det er også en model, vi
godt kan se os selv i, hvis udvidelsen gøres frivillig. For det er jo
ikke sikkert, at man i alle bestyrelser finder det nødvendigt med
en udvidelse, og vi skal ikke begynde at bruge én form for central
styring til at komme en anden form for central styring til livs. Men
altså, Venstre støtter i udgangspunktet forslaget, og vi ser frem til det
kommende udvalgsarbejde. Tak for ordet.
Kl. 13:51

Den fg. formand (Annette Lind):
Tak for ordførertalen. Der er en kort bemærkning. Værsgo, fru Char‐
lotte Broman Mølbæk.

Fredag den 7. maj 2021 (B 254)

Kl. 13:52

Charlotte Broman Mølbæk (SF):
Tak for det, og tak til ordføreren, både for talen og for opbakningen.
Det er vi naturligvis glade for i SF, og i virkeligheden var det også
noget af det, vi kom til at løfte sammen, da vi vedtog udmøntningen
af den her aftale tilbage i 2019. I virkeligheden er det her jo en
fortsættelse, og jeg må så også tilkendegive, at jeg er enig i den
betragtning, at hvis man skal udvide det med to pladser mere, skal
det være en frivillig mulighed og ikke et skal.
Det handler i virkeligheden også om at prøve generelt set at få
lidt mere tillid ind i de aftaler, vi laver med de mange forskellige
kulturinstitutioner. Nu har SF i det her beslutningsforslag som sådan
fremhævet det med teatrene, men vi ser egentlig gerne en proces,
hvor vi kan give det lidt mere fri derude. Det håber jeg også Venstre
er med på og måske også har nogle idéer til, og det vil jeg prøve at
spørge ordføreren lidt ind til, altså om man har andre betragtninger
om, hvad det er, vi konkret kan ændre på for netop at sikre den
der lokale forankring, så det ikke bare bliver spidser udpeget af
ministeren og ministeriet.
Kl. 13:53

Den fg. formand (Annette Lind):
Ordføreren.

Dansk Folkeparti sagtens se os selv i det her og stemmer derfor for
forslaget.
Kl. 13:55

Den fg. formand (Annette Lind):
Tak for ordførertalen. Der er også en kort bemærkning fra fru Char‐
lotte Broman Mølbæk. Værsgo.
Kl. 13:55

Charlotte Broman Mølbæk (SF):
Ja, tak for det, og tak til ordføreren for talen og også for opbaknin‐
gen. Det er jeg naturligvis rigtig glad for. Jeg vil godt lige understre‐
ge – og det sagde jeg også til den forrige taler – at for SF er det
vigtigt, at det her bliver en mulighed, og at det ikke bliver endnu
en central beslutning, som vi lægger ned over det. Og det er i
virkeligheden udelukkende vores første forslag til, hvordan man kan
løse det med den her lidt ærgerlige sammensætning. I virkeligheden
vil vi også gerne kigge på nogle af de andre sammensætningen af.
Altså, forslaget går jo i virkeligheden på at kigge på, hvad der i
forhold til både teatrene og spillestederne osv. er i porteføljen under
Kulturministeriet, og hvordan vi kan sætte de lokale institutioner
endnu mere fri. Og der vil jeg da selvfølgelig håbe på, at DF vil
være med på den rejse og gå konstruktivt ind i det her. Det vil jeg
selvfølgelig også lige spørge ordføreren lidt nærmere om.
Kl. 13:56

Kl. 13:53

Jan E. Jørgensen (V):
Jamen altså, det er det centrale, at det er dem, som har engageret
sig i de enkelte institutioner, som også kan være med til at sidde i
bestyrelserne, altså de her lokale ildsjæle. Det er noget, jeg synes vi
har set rigtig mange eksempler på med nogle, der virkelig kan gøre
en forskel.
Vi er meget tilhængere af frihed – det er forhåbentlig ikke en
overraskelse for nogen her i salen – og det gælder jo også på kultur‐
institutionerne. Men med frihed følger jo dog ansvar, altså frihed
under ansvar, og det er netop det – som vi også talte om under
et tidligere dagsordenspunkt – altså den vekselvirkning mellem en
bestyrelse og en ledelse, som gør, at man udvikler sig sammen, uden
at tingene løber løbsk, fordi der ikke er nogen til at få bragt tingene
på rette vej.
Kl. 13:54

Den fg. formand (Annette Lind):
Tak til ordføreren. Der er ikke flere korte bemærkninger. Vi skal lige
have sprittet af.
Så siger vi velkommen til DF's ordfører. Værsgo, hr. Morten
Messerschmidt.
Kl. 13:54

(Ordfører)
Morten Messerschmidt (DF):
Tak, formand. Også i Dansk Folkeparti deler vi ønsket om, at de
såkaldte § 5-teatre, altså de regionale teatre, kan få en stærkere
lokal forankring, ikke mindst fordi teatrene jo meget ofte er groet
ud af et lokalt engagement, hvor de, der så har været med i hele
opstartsfasen, bliver presset ud, når teatret er en realitet og man skal
sammensætte bestyrelsen, medmindre kommunen og medarbejderne
selvfølgelig vælger præcis dem, der har været med i opstartsfasen,
altså de lokale kræfter. Så det giver rigtig meget god mening. Om
det skal være et pålæg om, at man skal gøre det, eller om det skal
være en mulighed, er vi ikke fuldstændig afklaret på. Men eftersom
beslutningsforslaget i den måde, som det er formuleret på, heller
ikke tager stilling til det, men derimod kun vil have, at der skal
indkaldes til forhandlinger, for at vi kan få en drøftelse, så kan vi i

35

Den fg. formand (Annette Lind):
Ordføreren, værsgo.
Kl. 13:56

Morten Messerschmidt (DF):
Det kan vi i høj grad. Altså, at få muligheden for at få flere lokale
bestyrelsesmedlemmer synes vi er helt rigtigt. Så jeg tror ikke, at
man kan finde noget modsætningsforhold på dét område mellem os
og SF.
Kl. 13:56

Den fg. formand (Annette Lind):
Tak for det. Så er der ikke flere korte bemærkninger.
Så bliver det Radikale Venstres tur. Værsgo, fru Zenia Stampe.
Kl. 13:57

(Ordfører)
Zenia Stampe (RV):
Tak for det. Jeg synes, det var sådan en positiv overraskelse, at
regeringen sagde ja til beslutningsforslaget. Det gør vi også. Det
er jo et temmelig åbent beslutningsforslag, der ligger noget arbejde
forude, og der tror jeg egentlig også, at vi kan blive enige om en
ordentlig model på tværs af højre og venstre, fordi vi alle sammen
bakker op om en større lokal forankring. Jeg mener, det er vigtigt. Vi
så det i forbindelse med de konkrete regionale teatre, hvor jeg tror
især Randers var meget kede af at miste deres lokale repræsentanter.
Det er jo også der, fru Charlotte Broman Mølbæk – skrevet med
æ – er fra. Det er jo fordi, hr. Kåre Mølbak skrives med a, men
han er ikke så meget fremme i medierne mere, så nu er det faktisk
fru Charlotte Broman Mølbæk, det drejer sig om. Så jeg tror, at
der er større risiko for, at vi kommer til at kalde Kåre Mølbak for
Kåre Mølbæk, end for at komme til at kalde fru Charlotte Broman
Mølbæk for Charlotte Broman Mølbak. Nå, men det er jo fredag
eftermiddag, og vi har det hyggeligt i Folketinget – vil jeg sige til
dem af jer, der sidder og kigger med derude.
Men jeg synes også, at pointen egentlig er blevet understreget
efterfølgende, for det, der er sket efter den stemmeaftale og den
drøftelse, vi havde af emnet for et par år siden, er jo også, at der
er flere egnsteatre, der har udtrykt ønske om på sigt at arbejde hen

36

Fredag den 7. maj 2021 (B 254)

imod at blive regionale teatre. Og der har jeg faktisk hørt fra et af de
her teatre, at de simpelt hen opgav det, da de så, hvordan bestyrelsen
blev udpeget. For det er så vigtigt for dem at være lokalt forankret,
og de har sådan nogle gode bestyrelsesmedlemmer, som de sætter så
stor pris på. Så hvis en regional udpegning kunne føre til, at de ville
miste den bestyrelse og så skulle få udpeget en bestyrelse, som de
ikke på samme måde kunne sikre den lokale forankring af, så var det
faktisk ikke attraktivt for dem.
Så det synes jeg jo bare understreger pointen og baggrunden for
det her forslag, så hvor er det bare en god fredag. Tak til SF for at
fremsætte forslaget, og tak til regeringen for at lytte. Det sker faktisk
ikke så tit – vel? – at man fremsætter et forslag her, og at det så
faktisk ender med, at regeringen siger ja, men det gjorde den i dag,
og det er bare rigtig godt.
Kl. 13:59

Den fg. formand (Annette Lind):
Tak for ordførertalen. Der er en kort bemærkning.
Jeg vil bare sige, at der var engang, Johannes Møllehave sagde til
mig: Jeg er så bange for at komme til at sige evangelusten Licas. Og
så er man næsten lige ved at sige det; så det forvirrer næsten mere, at
man siger det modsatte af, hvad man skal sige.
Men nu er det sådan, at Charlotte Broman Mølbæk har ordet.
Værsgo.
Kl. 14:00

Charlotte Broman Mølbæk (SF):
Tak for det. Jeg er virkelig ked af, at jeg har fået rodet helt rundt
i det her. Jeg vil godt sige tusind tak til ordføreren for både talen
og opbakningen – og i virkeligheden også for opbakningen til mit
efternavn.
Men jeg synes jo faktisk, det er nogle rigtig vigtige pointer.
For det er sandt, at jeg bor i Randers og kommer fra Randers, jeg
kommer også fra Randers Byråd, og så blev det en ret stor overras‐
kelse for mig, hvor stor en styring man i virkeligheden herindefra
insisterer på at have med de relativt få midler, som man sender ud –
set i lyset af hvor mange midler de har ude i kommunerne – og at
man i øvrigt også gør det på andre måder centralt herindefra.
Selv om det naturligvis er rigtigt og naturligt, at jeg har snakket
med teateret, så handler det også mere om en principiel diskussion
af, hvor meget det i virkeligheden er, vi skal styre centralt herinde‐
fra: I hvor høj grad skal vi sætte en stopper for, at lige præcis de
lokale kræfter, der kan være med til at få teateret til at gro eller
spillestedet til at gro, kan fortsætte det arbejde, når de gør det rigtig
godt? Så den diskussion vil jeg gerne kvittere for og sige tak for.
Kl. 14:01

Den fg. formand (Annette Lind):
Værsgo, ordføreren.
Kl. 14:01

Zenia Stampe (RV):
Ja, men omvendt er det måske også meget forståeligt, at når man
får en større bevilling og bliver et regionsteater, så vil staten gerne
se lidt mere med. Men det kan man jo så gøre ved at udpege nogle
bestyrelsesmedlemmer, men jo ikke ved at sætte sig på hele bestyrel‐
sen. Det er så heller ikke tilfældet, men at sætte sig på majoriteten og
dermed på styringen, behøver man jo ikke at gøre.
Så er der noget andet, som jeg glemte at nævne i min ordførerta‐
le, men som jeg vil spørge om, og som jeg synes vi skal følge op på
i udvalgsbehandlingen, nemlig det her med de regionale spillesteder,
for det bliver nævnt i motivationen. Jeg må indrømme, at jeg ikke
har nået at sætte mig ind i, hvordan processen med at blive udpeget
til dem egentlig er, men det er jo sådan set oplagt, når vi kigger på
det her, at vi lige går på tværs af andre områder inden for kulturlivet

og ser på, om der er nogle lignende problemstillinger, for der vil
behovet for en lokal forankring jo være præcis den samme. Jeg kan
simpelt hen ikke huske, hvordan de bliver udpeget. Jeg tror ikke,
at de bliver statsligt udpeget i de der regionale spillesteder, men vi
må lige se på, om der er et lignende behov. Og der vil jeg så bare
tilkendegive, at det vil vi selvfølgelig også gerne være med til at se
på.
Kl. 14:02

Den fg. formand (Annette Lind):
Charlotte Broman Mølbæk, værsgo.
Kl. 14:02

Charlotte Broman Mølbæk (SF):
Jamen jeg ser frem til det arbejde, der skal være, også til at bruge
de radikale kræfter og input til, hvordan vi kan gøre det her bedre.
For det er rigtigt, at de regionale spillesteder har en helt anden
konstruktion, hvor der faktisk ikke er de her rammer. Det er jo i
virkeligheden interessant, hvorfor det er, at man gør det på nogle
kunstneriske institutioner, altså tildeler dem et væsentligt tilskud,
mens man ikke gør det på andre. Det vil jeg bare gerne have en
diskussion af.
Når man kigger på nogle af de andre teatre med særlige funk‐
tioner, vil man se, at der også er en massiv repræsentation, der
er udpeget af Kulturministeriet, Slots- og Kulturstyrelsen. Og jeg
synes, det kunne være interessant at få kigget på, om vi kan åbne
mere op i forhold til at få lokale kræfter ind – netop for at sikre det
der naturlige flow, der gerne skal være. Det er jo også det, der gjaldt
for egnsteatrene, inden de blev omdannet: at det primært var lokale,
der sad der.
Kl. 14:03

Den fg. formand (Annette Lind):
Ordføreren, værsgo.
Kl. 14:03

Zenia Stampe (RV):
Ja, bestyrelserne til egnsteatrene er jo, så vidt jeg husker, selvudpe‐
gede. I det hele taget er det jo vanvittig interessant at snakke om
bestyrelser. Jeg synes jo, at der var nogle år – vel for 10-20 år
siden – hvor det blev meget moderne, at man skulle have noget
management ind, at man skulle have noget jura ind. Og det kan
faktisk også være nyttigt, tror jeg, i nogle af de her bestyrelser.
Men jeg synes egentlig, det kunne være lidt interessant lige sådan
at få vendt det der igen, for noget af det, som i hvert fald også er
blevet klart for mig de seneste 10 år, er, at ligesom det er vigtigt med
den lokale repræsentation, så er det også virkelig vigtigt, at der er
en faglig tyngde i bestyrelserne. Der synes jeg måske efterhånden,
at de er blevet sådan lidt majoriseret, fordi nogle herinde har været
så optaget af – det er nok i virkeligheden fra før vores tid – at
sende alle mulige andre kompetencer ind. Så et generelt genbesøg af
diskussionen om bestyrelsesposter vil være rigtig spændende.
Kl. 14:04

Den fg. formand (Annette Lind):
Tak til den radikale ordfører. Der er ikke flere korte bemærkninger.
(Zenia Stampe (RV): Det var da ærgerligt, men nu har min søn
fødselsdag, så det passer mig sådan set fint nok). Tillykke med
det – så kommer du tidligt hjem. Værsgo, hr. Søren Søndergaard,
Enhedslistens ordfører.

Fredag den 7. maj 2021 (B 254)

Kl. 14:07

Kl. 14:04

(Ordfører)
Søren Søndergaard (EL):
Tak for det. Nu læser jeg jo forslag relativt tekstnært, og jeg kan se,
at der står her, at:
»Folketinget pålægger regeringen at indkalde Folketingets partier
til drøftelse af, hvordan der kan sikres en bedre lokal repræsentation
i bestyrelserne for de regionale teatre, spillesteder«.
Det synes vi er et godt forslag, og vi er glade for, at ministeren
allerede har accepteret det og dermed har opfyldt formålet med, at
forslaget er blevet fremsat.
Når det så er sagt, er det klart, at der kommer en diskussion
om, hvordan vi sikrer den her bedre lokale repræsentation. Og det
er ligesom for os et must og et udgangspunkt, både når vi snakker
spillesteder, og når vi snakker regionale teatre. Men det er klart,
at det står over for den der afvejning omkring faglighed – ikke nød‐
vendigvis, for folk, der er lokalt udpegede, kan være præcis lige så
faglige som folk, der ikke er det. Men vi har en opgave med at sikre,
at de bestyrelser, som er der, rent faktisk har den professionalisme,
som er nødvendig, bl.a. for at kunne stå op mod dårlige ledelser. For
det er jo også nogle gange nødvendigt at kunne sige nej – nu nævner
jeg ikke Fredericia Teater – altså at sige: Niks, den her går ikke. Det
kræver en professionalisme, og vi må jo finde en eller anden model,
hvor den professionalisme kan gå hånd i hånd med, at man har en
bedre lokal repræsentation, end man har i dag.
Så vi ser frem til diskussionen, vi kan få, når ministeren kalder.
Kl. 14:06

Den fg. formand (Annette Lind):
Tak for ordførertalen. Der er også en kort bemærkning i denne
omgang. Værsgo, fru Charlotte Broman Mølbæk.
Kl. 14:06

Charlotte Broman Mølbæk (SF):
Tak for det, og tak til ordføreren, både for talen og for opbakningen.
Det er jeg selvfølgelig rigtig glad for, og jeg vil også tilkendegive, at
jeg er meget enig med ordføreren i, at det også handler om faglige
kompetencer. Og i forhold til de faglige kompetencer kan det jo også
sagtens være, at man lokalt faktisk godt ved, hvem der har dem. Det
er der, hvor det kan blive et problem, hvis det kun er staten, der kan
finde ud af at finde de rigtig faglige kompetencer.
Så jeg tror, det er rigtig vigtigt, at vi kommer et spadestik dybere
end bare at tage mit forslag, hvor jeg siger, at man jo kunne vælge at
løse det her ved at udvide med to pladser mere, så vi faktisk også får
kigget på spørgsmålene: Hvor meget er det egentlig, vi skal gå ind
og centralstyre? Og kan vi lave nogle andre former for rammer, som
i virkeligheden også sætter en fin ramme omkring bestyrelsesdelen,
hvor man så lokalt set kan finde dem, der passer ind i lige præcis
det? For det kan være meget forskelligt, alt efter hvor man er place‐
ret. Der er meget stor forskel på et teater i en af de største byer og et
teater lidt længere ude i provinsen, også i forhold til spillesteder osv.
Kl. 14:07

Den fg. formand (Annette Lind):
Ordføreren.
Kl. 14:07

Søren Søndergaard (EL):
Den bemærkning er jeg helt enig i. Altså, vi har selv i vores arbejde
på et tidspunkt overvejet en ting som repræsentantskaber. Det er ikke
for ligesom at sige, at det er en løsning, men vi skal jo finde den
model, der sikrer, at vi kombinerer den lokale forankring, den lokale
repræsentation, og fagligheden. Og det bliver jo så den bundne opga‐
ve i det arbejde, vi skal frem til.

37

Den fg. formand (Annette Lind):
Charlotte Broman Mølbæk.
Kl. 14:07

Charlotte Broman Mølbæk (SF):
Ja, det er jeg helt enig med ordføreren i. Jeg tænker også, at noget
af det, der er vigtigt at sige i forhold til de her lokale ildsjæle –
og de kan jo have mange forskellige titler og kompetencer med sig
– er, at det typisk er nogle, der smutter andre steder hen, hvis der
ikke er pladser til dem i bestyrelserne. Så involverer de sig i noget
andet. Så derfor skal vi også anerkende, at det reelt set er vigtigt
for kulturinstitutionerne, at dem, der sidder i bestyrelserne, også er
nogle, der har en værdi for dem i det arbejde, de gør. Og så kan man
sige: Det har jo også ret stor betydning ledelsesmæssigt, også fordi
det er bestyrelsen, der hyrer og fyrer ledelsen. Så på den måde er det
jo rigtig væsentligt at få kigget på, om der er en balance.
Kl. 14:08

Den fg. formand (Annette Lind):
Søren Søndergaard.
Kl. 14:08

Søren Søndergaard (EL):
Jamen det vil jeg bare lade stå som konklusionen på vores udveks‐
ling her.
Kl. 14:08

Den fg. formand (Annette Lind):
Den sidste ordfører i den her omgang inden ordføreren for forslags‐
stillerne er fru Britt Bager fra Det Konservative Folkeparti. Værsgo.
Kl. 14:08

(Ordfører)
Britt Bager (KF):
Tak for det og tak til forslagsstillerne for at fremsætte det her sympa‐
tiske forslag om at sikre en lokal forankring for de regionale teatre
og spillesteder. Det er altid godt at styrke den lokale forankring,
og det er ofte ude i de lokale samfund, at idéerne opstår. Det er
her, ildsjælene bor, det er her, iværksætterlysten ofte lever bedst,
både fordi man ser et problem, som skal løses, men også fordi man
samarbejder langt mere og er vant til at få tingene til at ske.
Som jeg læser og forstår forslagsstillernes forslag, er det netop
kombinationen af lokal forankring og ekspertise inden for de rele‐
vante fagområder, som man ønsker kommer i fokus. Jeg synes, det er
fint, vi får en drøftelse af sammensætningen af bestyrelsesmedlem‐
mer for de regionale teatre og spillesteder. Vi skal sikre muligheden
for at indsætte lokale kræfter, og vi skal i hvert fald sikre, at de
lokale kræfter ikke bliver udelukket. Det var netop det, som var hen‐
sigten med den lovgivning, vi vedtog på det her område. Vi stiller os
positive over for en drøftelse, og Det Konservative Folkeparti bakker
op om det her forslag.
Kl. 14:10

Den fg. formand (Annette Lind):
Tak for det. Der er også en kort bemærkning. Værsgo til fru Charlot‐
te Broman Mølbæk.
Kl. 14:10

Charlotte Broman Mølbæk (SF):
Tak til ordføreren for talen og opbakningen. Det glæder mig natur‐
ligvis. Jeg vil også se frem til det arbejde, vi kommer til at have, i
forhold til netop at sikre den lokale repræsentation både i bestyrelsen
og i arbejdet lokalt set. Det er jo også sådan, at i de her bestyrelser
er det tit – i hvert fald i nogle af dem, der har de her meget stramme

38

Fredag den 7. maj 2021 (B 254)

rammer omkring sig – sådan, at det bliver politiske spidser, der
bliver valgt. Det kan man i hvert fald se nogle steder. Der vil jeg
godt høre, om Det Konservative Folkeparti har nogle overvejelser
om det, i forhold til hvad man kunne gøre, med hensyn til hvem der
skulle sidde i bestyrelserne. Og nu har vi lidt tidligere snakket om
det faglige indhold, men vi kunne i virkeligheden også tale om den
lokale repræsentation.
Kl. 14:10

Den fg. formand (Annette Lind):
Ordføreren.
Kl. 14:10

Britt Bager (KF):
Først og fremmest synes vi, at det er vigtigt, at det foregår lokalt,
for det er der, man kender til de personligheder og de styrker, der er.
Så er det klart, at der skal være en mangfoldig sammensætning af
bestyrelsen. Der har vi jo set den uhensigtsmæssighed, der er lige nu,
hvor man ofte tvinger nogle af de gode kræfter ud. Og det er i hvert
fald ikke meningen med forslaget.
Om det er den ene spids den anden spids, tror jeg ikke vi her fra
Christiansborg skal blande os i. Jeg tror rent faktisk, at vi skal sætte
nogle rammer, men vi skal også passe på, at vi ikke sætter for faste
rammer. Vi skal give frie tøjler til, at man lokalt kan sammensætte
den bestyrelse, og vi skal have tillid til, at det er lokalt, man har
fagligheden til at finde ud af, hvad der er bedst for det konkrete
spillested, hvad der er bedst for det konkrete teater. For det kan være
meget forskelligt, alt efter hvor teateret er, og alt efter om det er et
stort eller lille teater eller spillested. Så for mig at se skal vi have en
drøftelse af det her, men der skal lægges rigtig meget ud lokalt.
Kl. 14:12

Den fg. formand (Annette Lind):
Tak til den konservative ordfører. Der er ikke flere korte bemærknin‐
ger. Så skal der lige sprittes af. Det var godt. Jeg ser så heller ikke
umiddelbart i den her omgang nogen fra Nye Borgerlige eller Libe‐
ral Alliance og Kristendemokraterne, og så vi skal sige velkommen
til ordføreren for forslagsstillerne, fru Charlotte Broman Mølbæk fra
SF. Værsgo.
Kl. 14:12

(Ordfører for forslagsstillerne)
Charlotte Broman Mølbæk (SF):
Tak for det, formand, og det bliver nok næsten den sidste gang, og så
slipper du for at bøvle med det navn. Jeg vil først og fremmest sige
tak for behandlingen i dag af et forslag, som kan virke ret småt, men
som i virkeligheden også har en ret stor betydning derude lokalt. Jeg
synes, det er enormt dejligt at høre, at der er så mange partier, der er
positive over for det her.
Vi har brug for kunst og kultur – i dag mere end nogen sinde –
og heldigvis har vi rundtom i landet rigtig mange stærke kulturinsti‐
tutioner, som sikrer den regionale udbredelse af kulturtilbud, og her
tænker jeg særlig på nogle af de regionale teatre, som vi sikrede den
her status og et større ansvar og flere ressourcer for i år, og det var
en sejr, at vi sikrede flere lokalt og regionalt forankrede kulturelle
tilbud til danskerne, en udbredelse af scenekunsten. Men desværre
har den selv samme aftale medført, at nogle af de lokale kræfter og
ildsjæle, som sad i bestyrelserne på de velfungerende teatre, og som
netop var belønnet på deres drift, skulle udskiftes. Reglerne for de
regionale teatre fastslår, som vi har snakket om tidligere, at bestyrel‐
sen består af tre medlemmer valgt centralt – to fra Kulturministeriet,
en fra Statens Kunstfond – to medlemmer udpeget af kommunen og
en valgt af teatrets medarbejdere. Så er der ikke meget mere plads
til lokal repræsentation der. Jeg vil godt sige, at det er vigtigt for
SF, at vi fører tilsyn med de statslige midler. Men i vores optik

behøver det ikke være et tilsyn, der foregår igennem et flertal i en
teaterbestyrelse eller i andre bestyrelser på kulturinstitutionerne.
Sammenlignes regionsteatrenes bestyrelser med eksempelvis Fol‐
keteatrets bestyrelse, kan vi faktisk se, at der på dette teater er lavet
den her udvidelse på otte medlemmer, hvoraf kun to medlemmer er
udpeget centralt af Kulturministeriet. Og sammenlignes budgetterne
for Folketeatret med budgetterne for regionsteatre som f.eks. Vend‐
syssel og Randers Teater, kan man se, at det får noget mere i drifts‐
tilskud fra Kulturministeriet. Så man kan i hvert fald sige, at der er
et eksempel, der har en anden konstruktion, hvis vi tænker på den
del omkring tilsynet. Det skal selvfølgelig være muligt fortsat at føre
tilsyn med statslige midler og samtidig nedsætte en bredere lokalt
og repræsentativt forankret teaterbestyrelse, og det er derfor, at SF
har fremsat det her beslutningsforslag om at pålægge regeringen at
indkalde Folketingets partier til drøftelser, så vi kan sikre den bedre
lokale repræsentation, men ikke kun for teatre. Faktisk kunne vi godt
tænke os at se, at det her kunne være begyndelsen på en bevægelse
i forhold til kulturinstitutioners bestyrelser generelt set. Aftalen om
de regionale teatre er et eksempel på, hvordan vi i SF mener, at man
kan blive meget bedre til at give magten tilbage til dem, som det
handler om. Vi har fra starten ment, at de nuværende bestyrelseskon‐
struktioner var problematiske, fordi de begrænser muligheden for en
lokal forankring, som jo faktisk netop er en central del – det drøftede
vi også tidligere – af disse institutioners opgave og identitet. Så det
er et paradoks.
I SF ønsker vi faktisk, at lokale institutioner skal være lokale,
og vi mener, at det, når der med aftalen lægges op til en vægt
på det regionale og lokale tilhørsforhold, så faktisk bliver direkte
modstridende, når effektueringen af aftalen betyder, at de lokale
kræfter og ildsjæle må forlade bestyrelsesarbejdet. Og jeg vil godt
slå fast, at vi i SF har stor tiltro til en decentral styring. Vi har
tillid til, at man ude på de lokale kulturinstitutioner bedst ved, i
hvilken retning man skal gå, og det giver mening, at de beslutninger
kvalificeres lokalt. Samtidig er det netop også de her lokale kræfter,
der er med til at åbne døren for nye muligheder og partnerskaber,
og her er det vigtigt, at et blomstrende kreativt miljø kan eksistere,
og hvor der ikke er for mange begrænsende rammer, der er besluttet
centralt herinde fra Christiansborg. Der skal være en fin balance med
mulighed for lokal handlekraft og frihed, og så er der selvfølgelig
også en balance i forhold til vores tilsynsforpligtelser. Vi ønsker et
arbejde i Kulturministeriet, hvor man vil undersøge de forskellige
konstruktioner i kulturinstitutionerne og i samarbejde med branchens
aktører finde nye og bedre veje til at sikre den lokale repræsentation
og handlekraft. Og vi kan allerede nu starte med bestyrelsessammen‐
sætningen i de regionale teatre, om ikke andet så blot give mulig‐
heden for en udvidelse af en bestyrelse. Hvis lokale og regionale
kulturinstitutioner for alvor skal være lokale og regionale, som der
står, så skal vi sikre, at det afspejles i bestyrelserne.
En nærhedsreform har vi hørt en del om i den her sal – vi har
også hørt det fra regeringen – og det bør også gælde det kulturelle
område, og lige præcis her kan vi tage de første skridt. Så jeg håber
naturligvis, at vi kan blive enige, når vi når ind i drøftelserne, og
igen vil jeg sige tak herfra i forhold til den store og brede opbakning,
der har været til vores forslag i dag.
Kl. 14:17

Den fg. formand (Annette Lind):
Tak til ordføreren. Der er en kort bemærkning. Værsgo, hr. Kasper
Sand Kjær.
Kl. 14:17

Kasper Sand Kjær (S):
Tak. Tak for debatten, og tak for forslaget, og det er godt, at der er
bred enighed om, at vi nu må sætte os ned og kigge på det. Vi har
jo været inde på de her forskellige balancer, vi ligesom skal finde,

Fredag den 7. maj 2021 (FM )

og der er både noget tilsyn, og der er, som vi talte om, også kvalitet,
faglighed, og at bringe nye perspektiver ind over for det lokale. Men
så er der vel, kan man sige, også et andet element, vi er nødt til at
sikre i det arbejde, og det er, at vi ikke ender et sted, hvor det lokale
teater selv udpeger sine egne bestyrelsesmedlemmer, altså at vi også
bevarer det checks and balances, der jo også er i bestyrelsen over for
ledelsen på teateret. Er ordføreren ikke enig i det? Tak.
Kl. 14:18

Den fg. formand (Annette Lind):
Værsgo.
Kl. 14:18

Charlotte Broman Mølbæk (SF):
Jo, det er jo i virkeligheden derfor, vi synes, at forslaget om at give
mulighed for en udvidelse med to pladser er en smuk konstruktion,
for den har kombinationen af de flere dele. For jeg synes også,
det er fint, at man har nogle kriterier omkring eventuelle juridiske
kundskaber, men også i forhold til faglige kundskaber. Så det synes
jeg absolut er væsentligt. Men når det kun er det, der kommer til at
betyde noget i en bestyrelsessammenhæng, så synes vi, at balancen
bliver dårlig.
Jeg vil så også sige, når vi eksempelvis kigger på de her teatre,
der opnåede status til at være regionale teatre, at de jo så nåede et
stykke vej uden lige præcis at have de her stramme rammer nede
over sig, og det betød jo så, at de fik lidt mere i statsligt tilskud.
Men 3 mio. kr. mere er jo ikke noget, jeg synes tipper vægtskålen,
i hvert fald hvis vi tænker på den økonomiske del. Men man skal
bare huske på, at der før i tiden var langt større frihed i forhold
til udpegningerne. Jeg ved godt, at der så også er et krav om lokal
repræsentation af byrådspolitikere, når de lægger et tilskud ind.
Kl. 14:19

Den fg. formand (Annette Lind):
Tak for det. Der er ikke flere korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Kulturudvalget. Hvis ingen gør
indsigelse, betragter jeg dette som vedtaget.
Det er vedtaget.

Kl. 14:20

Meddelelser fra formanden
Den fg. formand (Annette Lind):
Der er ikke mere at foretage i dette møde.
Folketingets næste møde afholdes mandag, den 10. maj 2021, kl.
10.00.
Jeg henviser til den dagsorden, der fremgår af Folketingets hjem‐
meside. Jeg skal i øvrigt henvise til ugeplanen, der fremgår af Folke‐
tingets hjemmeside.
Mødet er hævet. (Kl. 14:20).

39

