Torsdag den 4. februar 2021 (D)

1

Beslutningsforslag nr. B 142 (Forslag til folketingsbeslutning om
afskaffelse af ydelsesregulering baseret på principperne om gensi‐
dig forsørgerpligt for kontanthjælpsmodtagere, førtidspensionister
og folkepensionister).

63. møde
Torsdag den 4. februar 2021 kl. 10.00

Morten Messerschmidt (DF) m.fl.:

Dagsorden
1) 1. behandling af lovforslag nr. L 127:
Forslag til lov om ændring af færdselsloven. (Skærpet indsats mod
vanvidskørsel).
Af transportministeren (Benny Engelbrecht).
(Fremsættelse 16.12.2020).
2) 1. behandling af beslutningsforslag nr. B 112:
Forslag til folketingsbeslutning om kortlægning af konsekvenser af
køkørsel.
Af Kristian Pihl Lorentzen (V) m.fl.
(Fremsættelse 22.12.2020).

Beslutningsforslag nr. B 143 (Forslag til folketingsbeslutning om
undersøgelse af afviklingen af dansk minkavl).
Peder Hvelplund (EL) m.fl.:
Beslutningsforslag nr. B 144 (Forslag til folketingsbeslutning om
donation af overskydende covid-19-vacciner til COVAX).
Kristian Hegaard (RV) m.fl.:
Beslutningsforslag nr. B 145 (Forslag til folketingsbeslutning om
forlængelse af den mindste forældelsesfrist for strafansvar efter mi‐
nisteransvarlighedsloven).
Hans Andersen (V) m.fl.:

Kl. 10:00

Meddelelser fra formanden
Første næstformand (Karen Ellemann):
Mødet er åbnet.

Beslutningsforslag nr. B 146 (Forslag til folketingsbeslutning om
initiativer, der sikrer, at coronaheltene ikke rammes af et skattesmæk
på 70 pct. under coronapandemien).
Titlerne på de anmeldte sager vil fremgå af www.folketingstiden‐
de.dk (jf. ovenfor).

Der er i dag følgende anmeldelser:
Klima-, energi- og forsyningsministeren (Dan Jørgensen):
Lovforslag nr. L 156 (Forslag til lov om ændring af lov om fremme
af besparelser i energiforbruget, lov om fremme af energibesparelser
i bygninger og af lov om ændring af lov om elforsyning, lov om
fremme af vedvarende energi og elsikkerhedsloven og om ophævel‐
se af lov om tilskud til fremme af vedvarende energi i virksomhe‐
ders produktionsprocesser. (Gennemførelse af dele af klimaaftalen,
bemyndigelse til sammenkædning af finansielle foranstaltninger til
energieffektive renoveringer i bygninger med planlagte eller gen‐
nemførte energibesparelser og udsættelse af frist for anmodning om
udbetaling af tilskud, hvortil tilsagn allerede er meddelt).
Karina Adsbøl (DF) m.fl.:
Beslutningsforslag nr. B 141 (Forslag til folketingsbeslutning om
lige muligheder for hjælp i krisesituationer til mænd og kvinder).
Victoria Velasquez (EL), Torsten Gejl (ALT) m.fl.:

Det første punkt på dagsordenen er:
1) 1. behandling af lovforslag nr. L 127:
Forslag til lov om ændring af færdselsloven. (Skærpet indsats
mod vanvidskørsel).
Af transportministeren (Benny Engelbrecht).
(Fremsættelse 16.12.2020).
Kl. 10:01

Forhandling
Første næstformand (Karen Ellemann):
Forhandlingen er åbnet. Den første ordfører er fra Socialdemokratiet.
Hr. Thomas Jensen. Velkommen.
Kl. 10:01

(Ordfører)
Thomas Jensen (S):
Tak, formand. Vi har alle læst de skrækkelige historier i aviser og set
gruopvækkende tv-indslag om sagesløse trafikanter, som er blevet
ofre for vanvittige bilisters hensynsløse og ofte fuldstændig fatale

2

Torsdag den 4. februar 2021 (L 127)

kørsel på vores fælles veje. Det er bløde trafikanter på fortove og cy‐
kelstier, det er motionscyklister på landevejene, bilister i almindelige
familiebiler, som bliver mast under muskelbilers brutale fremfærd.
Det skal være slut.
Mennesker, der er ligeglade med andre menneskers ve og vel,
skal vide, at vi fra politisk hold er parate til at slå knaldhamrende
hårdt ned på dem, der gør det. Deres ugerninger skal stoppes. Det
begynder vi med via forskellige lovforslag, som vi jo i de her må‐
neder behandler på forskellige ministerområder. Det nærværende
lovforslag er så en udmøntning af en række af de tiltag, som fremgår
af regeringens initiativ fra februar 2020, som hedder »Vanvidskørsel
skal stoppes«. Formålet med lovforslaget er således at skærpe indsat‐
sen mod vanvidskørsel.
Jeg tror, vi alle er enige om, at vanvidskørsel er fuldstændig uac‐
ceptabelt, og når nogle på den måde groft tilsidesætter hensynet til
andre i trafikken og skaber fare og utryghed, så skal der sættes hårdt
ind. Ved siden af mærkbare strafferetlige og frakendelsesmæssige
sanktioner er det vigtigt, at de køretøjer, ofte store muskelbiler, der
benyttes til vanvidskørsel, hurtigt og effektivt kan fjernes fra vejene.
Det er fra politiets side anført, at førerne, der kører særlig hensyns‐
løst, i flere tilfælde ikke ejer de pågældende køretøjer, idet de f.eks.
er leasede eller lånt. Dermed er der i flere tilfælde ikke mulighed for
at konfiskere køretøjerne. Samtidig oplever politiet i dag problemer
med at sætte ind over for ulovlig kap- og væddekørsel. Og ulovlig
kap- og væddekørsel er utryghedsskabende og kan føre til farlige og
alvorlige situationer.
Med lovforslaget udvides adgangen til at konfiskere køretøjer i
førstegangstilfælde til også at omfatte tilfælde af særlig hensynsløs
kørsel og kørsel med meget høje hastigheder. Det foreslås i den
forbindelse samtidig, at konfiskation i disse tilfælde samt i tilfælde
af spirituskørsel med en alkoholpromille over 2,0 i det klareste
udgangspunkt skal ske uanset ejerforhold. Det vil så også sige i
tilfælde, hvor føreren ikke selv ejer det anvendte køretøj.
Lovforslaget indeholder endvidere retningslinjer, der vil skærpe
straffen markant for kørsel med meget høje hastigheder, ulovlig
kap- og væddekørsel, kørsel i fraskillelsestiden, og hvis førerretsfra‐
kendelsen skyldes vanvidskørsel. Efter lovforslagets retningslinjer
kommer det fremover til at koste 20 dages ubetinget fængsel i førs‐
tegangstilfælde. Og lovforslaget indeholder endelige regler, der vil
indebære en markant skærpelse af frakendelsestiden for førerretsfra‐
kendelse, der skyldes kørsel med meget høje hastigheder, ulovlig
kap- og væddekørsel eller chikanøs kørsel til hinder for politiets
arbejde.
Jeg håber, at de – og det indrømmer jeg blankt – meget vidtgå‐
ende skærpelser, som lovforslaget indeholder, sammen med andre
initiativer fra regeringens vanvidskørselspakke effektivt vil kunne
nedbringe omfanget af vanvidskørsel. Hvis det håb ikke bliver ind‐
friet, bør vi i fællesskab se på yderligere og mere vidtgående tiltag.
Socialdemokratiet kan støtte lovforslaget.
Kl. 10:05

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og den er fra hr. Ole Birk Olesen, Liberal Alliance.
Kl. 10:05

Ole Birk Olesen (LA):
Den aftale, som blev indgået, om vanvidskørsel, var Liberal Alliance
ikke med i, og det var ikke, fordi vi ikke rigtig gerne ville være med
til at hæve straffene. Det lovforslag, som justitsministeren har frem‐
sat på det område, vil vi stemme for. Vi synes, at det er nogle rigtig
fornuftige strafforhøjelser for vanvidskørsel, for det er et alvorligt
problem.
Grunden til, at vi ikke kunne være med i aftalen, er det her.
Vi synes, det er et problem, at hvis man benytter sig af forskellige

delebilsordninger som privatperson, f.eks. GoMore, og man låner sin
bil ud til en anden – og det er jo faktisk godt for samfundet, for så
behøver fire familier måske kun at have én bil tilsammen, i stedet
for at alle har hver deres bil – så risikerer man jo altså, hvis man
kommer til at låne bilen ud til en, der kører alt, alt for stærkt, at
bilen med det her lovforslag ikke alene bliver beslaglagt og leveret
tilbage til ejeren, for bilen bliver simpelt hen konfiskeret og solgt.
Og ejeren, som ikke har kørt bilen, mister sin bil og altså de penge,
som vedkommende har givet for sin bil. Det vil spænde ben for
delebilsordninger og alle mulige andre ting.
Hvorfor går man så langt?
Kl. 10:06

Første næstformand (Karen Ellemann):
Ordføreren.
Kl. 10:06

Thomas Jensen (S):
Jamen jeg erkender blankt, at vi går langt, men det gør vi jo også,
fordi det er nogle meget vidtgående lovovertrædelser, der sker, på
det her område. Og det er jo også sådan med den personkreds, der
ofte kører vanvidskørsel, at det jo er folk, som vi ved – hvis vi
begynder at lave undtagelser og områder, hvor de så kan få fat i et
køretøj og køre vanvittigt – vil udnytte det. Derfor bliver vi nødt til
at være konsekvente og sikre, at de ikke kan omgå den regulering, vi
laver, og på den måde få adgang til et køretøj og skabe utryghed for
ganske almindelige mennesker. Så, ja, det er vidtgående.
Samtidig vil jeg også sige om delebilsordninger, som vi jo har
diskuteret meget i de forskellige forhandlinger, at jeg da også håber,
at man inden for delebilsbranchen begynder at tage nogle af de
instrumenter i brug med at kontrollere, hvem det er, man laver dele‐
bilsordninger med, og på den måde sørge for at holde brodne kar
uden for nogle fuldstændig fornuftige ordninger.
Kl. 10:07

Første næstformand (Karen Ellemann):
Ole Birk Olesen.
Kl. 10:07

Ole Birk Olesen (LA):
Altså, det var det forslag, som Liberal Alliance havde, nemlig at hvis
man var taget tilstrækkelig mange gange for at køre alt for hurtigt
– eller bare én gang for vanvidskørsel – så skulle man på en liste,
og så skulle udlejere og delebilsystemer osv. kunne få adgang til den
liste og på baggrund af den sige til bestemte personer, at de ikke
kunne få lov til at leje en bil hos dem, fordi de for ofte havde kørt for
stærkt eller havde kørt vanvidskørsel. Men det var jo ikke godt nok.
Jeg kan godt forstå hensigten, men midlet her vil jo gå ud over
helt almindelige mennesker, som aldrig nogen sinde kunne finde på
at køre vanvidskørsel. Jeg forstår ikke, at man er villig til at bruge så
hårde midler mod folk, der er helt uskyldige.
Kl. 10:08

Første næstformand (Karen Ellemann):
Ordføreren.
Kl. 10:08

Thomas Jensen (S):
Der bliver lavet tiltag, som sikrer, at hvis man har kørt vanvidskør‐
sel, vil det komme til at stå på ens private straffeattest. Og hvis man
inden for delebilsordningerne laver en ordning om, at man for at
deltage i en delebilsordning skal fremvise sådan en ren straffeattest,
så får vi jo på den måde holdt folk ude; og alle dem, som vil bruge
en delebilsordning på fornuftig vis, har mulighed for at gøre det
uden at løbe yderligere risiko.

Torsdag den 4. februar 2021 (L 127)

Kl. 10:08

Første næstformand (Karen Ellemann):
Tak til den socialdemokratiske ordfører. Der er ikke flere korte be‐
mærkninger til ordføreren. Og hvis ordføreren vil være venlig at
gøre klar til næste ordfører ved at tage en af de fine desinfektionsser‐
vietter og bruge den, så vil jeg holder øje med, hvordan og hvorledes
arbejdet udføres. (Munterhed). Tak. Så er der gjort klar til Venstres
ordfører, og det er hr. Kristian Pihl Lorentzen. Velkommen.
Kl. 10:09

(Ordfører)
Kristian Pihl Lorentzen (V):
Tak for det, formand. Bilen er et kæmpestort gode for vores sam‐
fund. Titusinder af danske familier er fuldkommen afhængige af
deres bil, ja, mange familier er endog nødt til at have to biler.
Men hvis man bruger bilen uansvarligt og hensynsløst, bliver den
omdannet til et dødsensfarligt våben, der kan dræbe og lemlæste
andre mennesker. Det er lige præcis det, som vanvidsbilisterne gør
sig skyldige i.
Efter Venstres opfattelse er det fuldkommen uacceptabelt, når
nogle i et anfald af vanvid groft tilsidesætter hensynet til andre i
trafikken. Det skal stoppes effektivt ved, at vi fremover sætter langt
mere effektivt ind over for dette vanvid. Vanvidsbilisterne er i min
optik potentielle drabsmænd. Og det er lige præcis, hvad L 127 her
handler om – en markant styrkelse af indsatsen mod vanvidsbilister.
I de senere år nu har vi desværre konstateret et accelererende
problem med hensynsløs og dødsensfarlig vanvidskørsel. Vanviddet
bliver mere og mere udbredt, ikke mindst i forhold til visse bande‐
miljøer, hvor der er opstået et sygt æreskodeks om, at man skal køre
råddent i biler med mange hestekræfter. Det har bragt menneskeliv
i fare, og det har ført til dybt tragiske trafikdrab, der har vagt forståe‐
lig vrede og utryghed blandt borgerne.
Jeg vil understrege, at man ikke bare uforvarende kommer til
at begå vanvidskørsel. Der er tale om ekstreme overtrædelser af
loven, herunder kørsel med alkoholpromiller på over 2,0, kørsel med
fart over 100 km/t. samtidig med mere end 100 pct.s overskridelse
af fartgrænsen, dvs. f.eks. 101 km/t i byer, eller kørsel med fart
over 200 km/t., eller uagtsomt manddrab under særligt skærpende
omstændigheder i trafikken.
Dette lovforslag indebærer, at samfundet fremover for alvor lader
forhammeren falde på vanvidsbilisterne. Lad mig nævne nogle af de
vigtige skærpelser: 20 dages ubetinget fængsel som udgangspunkt;
konfiskation af køretøjet uanset ejerforhold som udgangspunkt; hår‐
dere straf for kørsel med ekstremt høje hastigheder; ulovlig kap- og
væddekørsel; kørsel i frakendelsestiden; eller chikanøs kørsel, der
hindrer politiets eftersætning af andre køretøjer.
Det er velkendt, at en betydelig del af vanvidskørslen er knyttet
til kriminelle bander og deres egne lyssky billeasingfirmaer. Det er
vigtigt, at vi får sat en effektiv stopper for det. Samtidig er det
vigtigt for Venstre, at de mange seriøse og ordentlige leasingfirmaer
gives redskaber til at værne sig imod de tab, som en vanvittig kunde
kan påføre dem, fordi bilen bliver konfiskeret; herunder udvides
den private straffeattest med overtrædelser af færdselsloven, der har
medført ubetinget fængselsstraf, det vil sige også vanvidskørsel.
Dette værktøj kan bruges af leasingfirmaerne til at undgå leasing til
sådanne personer. Værktøjet kan også bruges til at undgå lån eller
udleje af f.eks. delebiler til dømte vanvidsbilister.
Venstre vil desuden opfordre regeringen til at fremme leasing‐
branchens konstruktive forslag om en licensordning for leasingsel‐
skaberne. Derved får vi gjort op med de useriøse og lyssky dele af
branchen.
Jeg har noteret mig, at der i en række høringssvar udtrykkes
skepsis over for tredjemandskonfiskation af biler. Og, ja, det er et
meget vidtgående våben over for vanvidskørsel. Nogle vil endda

3

sige: Hvordan kan et liberalt parti støtte et sådant tiltag? Det kan
vi, fordi vi er opsat på at få standset vanvidsbilisme. Der skal være
tryghed i et samfund; i et liberalt samfund hører tryghed til, også i
trafikken.
Men som det fremgår af den brede politiske aftale, er netop
konfiskation og fjernelse af bilen et afgørende element i hele den her
kamp, og det vil givetvis få en enorm præventiv og afskrækkende ef‐
fekt. Igen vil jeg minde om, at der er tale om ekstreme overtrædelser
af loven, altså noget, man ikke bare lige kommer til. Vi er nødt til at
bruge forhammeren.
Lovforslaget åbner dog mulighed for, at konfiskation kan udela‐
des, hvis der vil være tale om uforholdsmæssig indgribende tiltag.
Dette vil Venstre bede om at få konkretiseret i forbindelse med
udvalgsbehandlingen, så vi får udboret, hvad det konkret betyder.
Afslutningsvis vil jeg glæde mig over, at lovforslagets konse‐
kvente og markante tiltag baserer sig på en meget bred politisk afta‐
le. Dermed sender vi herfra ud til samfundet det stærkest tænkelige
signal om, at vi ikke tolererer dette vanvid. Venstre støtter lovforsla‐
get.
Kl. 10:14

Første næstformand (Karen Ellemann):
Tak til Venstres ordfører. Der er ønske om en kort bemærkning fra
hr. Ole Birk Olesen, Liberal Alliance. Værsgo.
Kl. 10:14

Ole Birk Olesen (LA):
Vi er lige så meget modstandere af vanvidskørsel som resten af
Folketinget. Hr. Kristian Pihl Lorentzen kører selv i en dejlig bil af
mærket Mercedes, som ikke hører til blandt de billigste biler i det
her samfund; så har vi ikke sagt for meget. Hvis hr. Kristian Pihl
Lorentzen på et tidspunkt bliver spurgt af naboens søn, hvis mor og
far er ude at køre i deres egen bil, om hr. Kristian Pihl Lorentzen
kunne finde på måske i al venlighed at låne denne søn sin Mercedes,
således at naboens søn kan komme til fodboldkamp i weekenden,
ville hr. Kristian Pihl Lorentzen så synes, at det er rimeligt, hvis
denne søn, som nu unge mennesker nogle gange kan finde på, især
unge mænd, når de lige har fået kørekort, kører alt for stærkt og
også kører på en måde, så det er vanvidskørsel, at det så er hr.
Kristian Pihl Lorentzen, der skal betale med konfiskation af sin bil af
over gennemsnitlig værdi, fordi hr. Kristian Pihl Lorentzen har vist
naboens søn den venlighed at låne ham bilen, så han kunne komme
til fodboldkamp?
Kl. 10:15

Første næstformand (Karen Ellemann):
Ordføreren.
Kl. 10:15

Kristian Pihl Lorentzen (V):
Ja, det er rimeligt. Vi har alle et ansvar for, hvis vi låner vores bil ud,
at lave en vurdering af den person, vi låner bilen ud til, og er jeg det
mindste i tvivl om, om naboens søn kunne finde på at køre råddent,
ville jeg overhovedet ikke låne bilen ud til ham. Det ville jeg i øvrigt
altid være påpasselig med.
Så hvis det går galt, har jeg påtaget mig en risiko, og så må jeg
bære det her tab.
Kl. 10:15

Første næstformand (Karen Ellemann):
Hr. Ole Birk Olesen.

4

Torsdag den 4. februar 2021 (L 127)

Kl. 10:15

Ole Birk Olesen (LA):
Jeg er bange for, at ude på landet, hvor både hr. Kristian Pihl Lorent‐
zen og jeg oprindelig kommer fra, er der rigtig mange unge mænd,
der på en tom landevej kan finde på at køre rigtig stærkt, fordi
de ikke tænker sig ordentligt om. Det vil sige, at det også er helt
almindelige unge mænd, der kan finde på at gøre det, og det er også
helt almindelige naboens sønner, der kan finde på at gøre det, og det
skal de straffes for. Men skal hr. Kristian Pihl Lorentzen straffes?
Jeg vil gerne høre, om hr. Kristian Pihl Lorentzen, hvis der kom‐
mer en sag i fremtiden, hvor et menneske, f.eks. i Vestjylland, hvor
hr. Kristian Pihl Lorentzen er valgt, får taget sin dyre bil, fordi
vedkommende i al venlighed har lånt den ud til naboens søn, så vil
garantere, at hr. Kristian Pihl Lorentzen ikke vil gå ud og sige, at det
sandelig også er for galt, at det ikke var meningen med loven, og at
det vil han gøre noget ved?
Kl. 10:16

Første næstformand (Karen Ellemann):
Ordføreren.
Kl. 10:16

Kristian Pihl Lorentzen (V):
Ja, det vil jeg garantere, for det står klart for enhver her, hvad
konsekvenserne er. Jeg tror, at det her lovforslag vil få den effekt,
at man tænker sig rigtig godt om, også inden man udlåner sin bil
fremover – og det skal man også. Vi er nødt til at få standset det
her vanvid, og det har førsteprioritet. Derfor står vi ved den politiske
aftale, der er indgået af en bred kreds af partier her i Folketinget.
Kl. 10:16

Første næstformand (Karen Ellemann):
Tak til hr. Kristian Pihl Lorentzen. Jeg håber, at naboens søn selv
erhverver sig en bil og lærer at køre ordentligt. Tak for at gøre
talerstolen klar til den næste ordfører, og den næste ordfører er fra
Dansk Folkeparti, og det er hr. Dennis Flydtkjær. Velkommen.
Kl. 10:17

(Ordfører)
Dennis Flydtkjær (DF):
Det skal være trygt at færdes i trafikken, og det må vi sige at det
ikke er, når man kan støde på vanvidsbilister, som enten kører med
en promille på over 2,0 og altså har drukket alt for meget eller kører
200 km/t. Der har jo været sager, hvor man har set, at folk er blevet
slået ihjel på forfærdeligste vis. Jeg synes, det er helt på sin plads,
at man siger fra over for det og får slået hårdt ned på det. For det er
ikke i orden, at man sætter andres liv på spil i trafikken. Man kunne
næsten sige, at hvis det så trods alt bare var deres eget liv, der var
på spil, så måtte de sådan set selv om det, men det er det jo ikke.
Det er jo alle andre, man sådan set også bringer i fare, og det skal
vi selvfølgelig slå hårdt ned på. For det er totalt uacceptabelt, at man
overskrider alle grænser ved at køre som en bindegal ude i trafikken.
Så vi støtter, at der bliver slået hårdt ned på det, som der bl.a.
foreslås med det her lovforslag, hvor der er lagt op til nogle initiati‐
ver, men ikke nødvendigvis alle initiativer. Jeg kunne forstå på den
socialdemokratiske ordfører, at der kommer flere ting efterfølgende,
og der er jo også indgået en politisk aftale, der indeholder initiativer.
Vi synes, det er helt naturligt, at vi bl.a. kigger på, hvilken straf
man får, hvis man kører vanvidskørsel, altså kører i høj fart eller
med en høj promille, eller hvad det kan være. Straffen for det sættes
i det her lovforslag til som udgangspunkt at være 20 dages fængsel
og en frakendelse af kørekortet i mindst 3 år. Det er det samme i for‐
bindelse med chikanekørsel, hvor man forhindrer politiets arbejde.
Det virker helt utænkeligt, at det kan ske, for det er jo vanvittigt,

men der er desværre eksempler på det, typisk i forbindelse med ban‐
dekriminelle, hvor nogle prøver at stikke af, mens andre så måske
ligger og kører chikanekørsel for at undgå, at politiet kan udføre
deres arbejde. Der slår man også som udgangspunkt ned med 20
dages fængsel og en frakendelse af kørekortet. Begge dele synes vi
da er ganske fornuftigt.
Så er der et andet element i lovforslaget, som jo, må jeg medgive,
er mere kontroversielt, og det kan man også se på høringssvarene.
Det er det her med, at man kan lave tredjepartskonfiskering. Altså,
man kan konfiskere en vanvidsbilists bil. Det kan man sådan set
også godt i dag, men nu er det sådan, at man kan konfiskere bilen,
hvis det ikke er føreren af bilen, der ejer bilen. Det kan typisk
være, hvis man har leaset en bil eller andet. Vi har desværre set
nogle problemer med, at typisk bandemedlemmer leaser en bil, for
de har fundet ud af, at så bliver den ikke konfiskeret, eller man kan
lave låneordninger med hinanden, og så undgår man, at bilen bliver
taget fra en. Det er altså ikke hensigtsmæssigt, at de på den måde
kan blive ved med at køre vanvidskørsel, og det er jo det, der er
baggrunden for, at man tager de her ret så skrappe tiltag, hvor man
allerede i førstegangstilfælde kan konfiskere bilen, hvis føreren af
bilen har kørt særlig hensynsløst, altså har kørt i høj fart eller med
en høj promille og alle de her ting, som allerede er nævnt flere gange
i lovbehandlingen. Så vi er enige i, at der er behov for, at man går
hårdt til de her tilfælde.
Jeg kan også nævne, at der er nogle undtagelsesmuligheder i lov‐
forslaget, men der er altså også nogle steder, hvor man kan forestille
sig, at man kommer i en gråzone, og vi kunne i udvalgsarbejdet
måske godt kigge på, at der bliver en vis form for vurdering af det.
For det er meget vigtigt, at vi rammer vanvidsbilisterne, men der kan
også være nogle gråzonetilfælde, hvor jeg tænker, at der godt kunne
være behov for en konkret vurdering. Man kunne forestille sig, at det
var naboen søn, der kørte på motorvejen kl. 2.00 om natten, hvor der
ingen trafik er. Der er vejarbejde – men vejarbejdet er der jo ikke
midt om natten – og derfor er hastighedsgrænsen pludselig måske
på 50 km/t., og der er man måske uopmærksom et øjeblik. Det er
selvfølgelig den enkeltes ansvar at være opmærksom, men det er
måske lidt uproportionalt, at man så beslaglægger bilen, for bilisten
har ikke været til fare for nogen.
Så der kunne måske godt være behov for, at der var en slags
kattelem, hvor man trods alt lige lavede en konkret vurdering af, om
det nu stod mål med det, man har gjort. Altså, man kører midt om
natten, hvor der ingen trafikanter eller intet vejarbejde er, og så er
man måske uopmærksom og får ikke sænket farten hurtigt nok. Det
er klart, at man skal have en straf for det, at man skal have en bøde
for det, og det kan også være, at man mister en månedsløn eller to,
som det er ifølge nogle af de regler, der i dag. Men lad os lige i
udvalgsarbejdet kigge på, om der kunne være nogle tilfælde, hvor vi
måske skulle have en slags undtagelsesbestemmelse. For det er jo de
egentlige vanvidsbilister, bander og andre ting, vi vil være efter og
måske ikke lige naboens søn, som kører midt om natten og måske
ikke er hurtig nok til at få sat farten ned.
Men vi er fuldt ud fortalere for, at vi sætter hårdt ind over
for vanvidsbilister og specielt i forbindelse med de her groteske
eksempler, vi har set i medierne og andre steder, hvor folk er blevet
slået ihjel. Det skal vi have stoppet, så derfor støtter vi det her
lovforslag.
Kl. 10:21

Første næstformand (Karen Ellemann):
Tak til hr. Dennis Flydtkjær. Der er ønske om en kort bemærkning
fra hr. Ole Birk Olesen, Liberal Alliance. Værsgo.

Torsdag den 4. februar 2021 (L 127)

5

Kl. 10:21

Kl. 10:24

Ole Birk Olesen (LA):
Hver gang jeg stiller et spørgsmål i dag, vil jeg gentage, at Liberal
Alliance er lige så meget imod vanvidsbilisme som alle andre. Det
er det her konkrete tiltag imod vanvidsbilisme, som vi sætter spørgs‐
målstegn ved.
Nogle mennesker har billige biler, andre mennesker har dyre
biler. Jeg kan forstå, at Dansk Folkeparti synes, at det er en helt
rimelig straf, at hvis man har lånt sin bil ud til naboens søn, som har
kørt alt for hurtigt, mister man sin bil for bestandig. Er det rimeligt,
at den, der låner en bil ud til 50.000 kr., får en meget mindre straf
end den, der låner en bil ud, som koster 500.000 kr.? Er det en større
forbrydelse, man har begået, fordi man låner en bil ud til 500.000 kr.
til naboens søn, som kører for hurtigt, end hvis man havde lånt bilen
ud, og den kun kostede 50.000 kr.?

Dennis Flydtkjær (DF):
Men det er vel ikke så meget anderledes, end det er ellers i vores
færdselslov. Altså, hvis man bliver taget med utrolig høj fart, med
200 km/t., hvor man må køre 80 km/t., er det i forvejen sådan, at
du kan få en straf, hvor du skal betale en månedsløn, og i nogle
tilfælde er det flere månedslønninger, du skal betale. Der rammer
det jo hårdere for dem, der har en højere løn. Men de har jo også
et højere rådighedsbeløb. Så omvendt kan man sige, at hvis de alle
sammen skulle betale den samme lave takst, ville det betyde mere
for den, der havde en lav indkomst. Så jeg synes egentlig, det ligger i
meget god forlængelse af de regler, der er der i forvejen.

Kl. 10:22

Første næstformand (Karen Ellemann):
Ordføreren.
Kl. 10:22

Dennis Flydtkjær (DF):
Der ligger jo det i det, at jeg synes, at loven skal være lige for alle, i
den forstand at har man lånt sin bil ud, er det ens personlige ansvar,
og man skal selvfølgelig, som også hr. Kristian Pihl Lorentzen sag‐
de, selv vurdere, om man tror, at den person, man låner ud til, vil
køre forsvarligt, og måske også påtale, inden man låner bilen ud,
at man trods alt forventer, at der bliver kørt ordentligt i bilen. Men
der kommer helt sikkert nogle gråzonetilfælde, og det nævnte jeg
sådan set også i min ordførertale, så man er jo nødt til også at få
en vurdering af, hvor alvorligt det er, altså om det står mål med den
forseelse, man har lavet.
Målet er at sætte ind mod vanvidsbilisterne, typisk bandekrimi‐
nelle eller andet, og det er jo i førstegangstilfælde. Jeg tror bare, man
godt kan se ind i, at man kommer til at ramme skævt i nogle tilfælde.
Det synes jeg vi skal have en ordentlig debat om i udvalgsbehandlin‐
gen, og det er sådan set også det, jeg kan høre hr. Ole Birk Olesen
efterlyser. Det synes jeg da ville være helt fornuftigt, altså at vi trods
alt får kigget på, om der skulle være nogle undtagelsesbestemmelser.
Så laver man trods alt en konkret vurdering af, om det her virkelig er
så farligt, at det retfærdiggør, at man laver den her konfiskation.
Kl. 10:23

Første næstformand (Karen Ellemann):
Hr. Ole Birk Olesen.
Kl. 10:23

Ole Birk Olesen (LA):
Men loven er jo sådan, som Dansk Folkeparti har aftalt den skal
være, og der er ingen undtagelse. Det vil sige, at der ikke er lighed
for loven her. Hvis man låner en bil til 500.000 kr. ud til naboens
søn og han kører for hurtigt, kan man miste 500.000 kr. Hvis man
i stedet havde været klog nok til at låne den gamle skrotkasse, som
man også har stående derhjemme, ud til naboens søn, mister man
kun de 20.000 kr., 30.000 kr., 40.000 kr. eller 50.000 kr., som den
koster, hvis han kører for hurtigt og bliver taget for vanvidsbilisme.
Så der er jo ikke lighed for loven. Folk, der låner en dyr bil ud, får
en meget, meget større straf for den forbrydelse, det er, at de har lånt
deres bil ud til en anden, end folk, der låner en billig bil ud.
Kl. 10:24

Første næstformand (Karen Ellemann):
Ordføreren.

Kl. 10:24

Første næstformand (Karen Ellemann):
Tak til Dansk Folkepartis ordfører. Der er ikke flere bemærkninger
til ordføreren. Må jeg bede ordføreren om at gøre klar til næste
ordfører ved lige tage en af desinfektionsservietterne? Den næste
ordfører er fra Socialistisk Folkeparti, og det er fru Karina Lorentzen
Dehnhardt.
Kl. 10:25

(Ordfører)
Karina Lorentzen Dehnhardt (SF):
Tak for ordet. Vi skal simpelt hen gøre mere i kampen mod vanvid‐
skørsel. Jeg synes, at de triste sager, vi har set i den seneste tid, hvor
mennesker er omkommet, fordi andre har kørt groft uansvarligt,
viser det.
I sidste uge behandlede vi i Retsudvalget et forslag, som skærper
straffen for vanvidskørsel, og det synes jeg er helt på sin plads, både
fordi straffene var ualmindelig lave, men også, fordi man må vide
med sig selv, at sætter man sig ind bag rattet og kører voldsomt for
stærkt – hasarderet eller chikanøst – så er der altså en stor risiko for,
at det kan gå galt. Udfaldet kan i yderste konsekvens være, at man
tager en andens liv.
Straf er jo ikke altid det, der gør, at folk holder op med en
uhensigtsmæssig handling, men lige præcis, når det handler om
færdselslovsovertrædelser, ved vi faktisk, at det virker bedre at skær‐
pe straffen end ved andre forbrydelser. Til gengæld virker det mindre
godt på unge. Derfor synes jeg, det er godt, at vi nu også øger
muligheden for at konfiskere biler. For man kan jo håbe på, at når
vi lukker det her sidste hul i forhold til at kunne tage bilen fra de
mennesker, som vælger at køre sindssygt, så løber de på et eller
andet tidspunkt tør for selskaber, som vil lease dem en bil, eller for
venner, som vil agere stråmænd.
Jeg synes, der er et stort behov for forslaget, og jeg har godt
set i høringssvarene, at der er mange organisationer, som synes, at
der er store problemer med forslaget. Jeg er ikke tonedøv, jeg er
faktisk lydhør. Og er der åbenlyse ting, som vi kan gøre, og som
ikke allerede er undersøgt, vil jeg gerne være med til at undersøge
det nærmere, men jeg vil også insistere på, at vi er nødt til at lukke
det sidste hul med konfiskation. Og der er jo med forslaget en godt
nok snæver adgang til, at man kan se bort fra at bruge muligheden
for konfiskation, hvis det udgør for stort et indgreb, og der er også
mulighed for, at det selskab, som bliver udsat for det her, kan gøre
sit krav gældende mod vanvidsbilisten. Og endelig giver vi øgede
muligheder for at undgå at lease en bil til den forkerte.
Så SF er for det her forslag, men lad os endelig tage en dybere
diskussion om, hvordan vi kan forbedre ordningen. Men ordningen
skal i vores optik bestå. Det er trods alt et snævert område, som kan
medføre konfiskation. Vi skal op i noget, der ligner meget uansvarlig
kørsel; det er ikke noget, man bare lige kommer til. Der skal med
andre ord en hel del til, før det kan ske.

6

Torsdag den 4. februar 2021 (L 127)

Til sidst vil jeg gerne sige, at vi synes, at det måske også vil
være på sin plads at evaluere den her ordning, både for at se på
effekterne af forslaget, men også for at tage bestik af de eventuelle
udfordringer, som forslaget kunne afstedkomme, så vi får et kvalifi‐
ceret grundlag at vurdere det nærmere på. Men med de ord vil jeg
meddele, at SF bakker forslaget op.
Kl. 10:28

Første næstformand (Karen Ellemann):
Tak til ordføreren. Så er der ønske om en kort bemærkning fra hr.
Ole Birk Olesen, Liberal Alliance. Værsgo.
Kl. 10:28

Ole Birk Olesen (LA):
De fleste biler bliver jo købt af folk, der kun bruger bilen f.eks. en
halv time hver dag. Derfor er der grundlag for gode forretningsmo‐
deller og deleordninger – i stedet for at alle har hver deres bil, kan
man melde sig ind i en ordning, og så kan man bruge en fælles
pulje af biler. Det vinder især udbredelse i de større byer i Danmark,
hvor folk transporterer sig i små elbiler, og hvor de beslutter, at de
ikke behøver en bil selv. Det er jo rigtig godt på alle mulige måder,
især hvis man kalder sig rød-grøn, tænker jeg. Er SF's ordfører enig
i, at det her forslag kommer til at besværliggøre og fordyre disse
ordninger? Det gør det i første omgang for de virksomheder eller
for de fællesskaber, der står bag, men i anden omgang vil den ekstra
udgift blive påført forbrugerne og dermed gøre det mindre attraktivt
at leje lånebiler igennem de her ordninger frem for at eje dem selv.
Kl. 10:29

Første næstformand (Karen Ellemann):
Ordføreren.
Kl. 10:29

Karina Lorentzen Dehnhardt (SF):
Jeg tror ikke, at man kan afvise, at det her forslag får en konsekvens
for delebilsordninger, som jo ellers er noget, vi bakker rigtig meget
op i SF. Men jeg må gentage mine ord: Jeg synes, der er behov for
det her forslag om konfiskation. Kreativiteten er bare rigtig, rigtig
stor blandt de kriminelle, som gerne vil køre råddent, og som gerne
vil blive ved med at have en adgang til de her biler. Derfor bliver vi
nødt til at gøre noget mere. Men jeg er indstillet på, og jeg har også
været i dialog med de firmaer, som har de her ordninger, at prøve at
se, om der er noget mere, vi kan gøre for at beskytte sig imod at låne
sin bil ud til de forkerte.
Kl. 10:30

Første næstformand (Karen Ellemann):
Hr. Ole Birk Olesen.

Karina Lorentzen Dehnhardt (SF):
Jeg tror, at vi skal afvente og se, hvad forslaget reelt kommer til
at betyde. Og så er vi jo, som jeg sagde tidligere, indstillet på at
foretage en evaluering af det her forslag. Jeg vil da ikke afvise, at vi
på sigt kan blive nødt til at foretage nogle justeringer, men lige nu
står vi altså med en meget stor og konkret udfordring, som handler
om, at vi skal bekæmpe vanvidsbilisme. Det er et bredt flertal enig i,
og det er vi altså også i SF.
Kl. 10:31

Første næstformand (Karen Ellemann):
Tak til SF's ordfører. Der er ikke flere korte bemærkninger til ordfø‐
reren. Og hvis ordføreren også ville være venlig at gøre talerstolen
klar til den næste ordfører, er det fint. Og den næste ordfører kom‐
mer fra Det Radikale Venstre, og det er hr. Rasmus Helveg Petersen.
Velkommen.
Kl. 10:31

(Ordfører)
Rasmus Helveg Petersen (RV):
Tak for det, og tak til de tidligere ordførere. Som flere har sagt, er
vi jo ude i at forsøge at gøre noget ved vanvidsbilisme, og vi deler
selvfølgelig præcis og akkurat det synspunkt, at det skal stoppes. Her
er heldigvis et af de områder – et af de sjældne områder, kan jeg
sige – som faktisk kan påvirkes af hårdere straf. Det er langtfra alle
de strafskærpelser, der er lavet gennem tiden, der reelt har en krimi‐
nalpræventiv effekt. Det er noget, man gør for at straffe forbrydere
hårdere, fordi man vil straffe forbrydere hårdere, men det er egentlig
ikke noget, der forebygger forbrydelser. Det kan det her lovforslag
været med til.
Politiet oplever, at de ikke i tilstrækkelig grad kan konfiskere
f.eks. leasede køretøjer, der er blevet anvendt til vanvidskørsel. Vi
vil gerne medvirke til en betydelig skærpelse af indsatsen, sådan at
det er muligt at lave det her meget stærkt kriminalpræventive tiltag
og fortælle folk, der kører dårligt, at de risikerer at miste deres bil.
Vi vil i lovbehandlingen se, om vi kan adressere de mest vidtgå‐
ende konsekvenser for såkaldt uskyldige, herunder leasingselskaber
med rent mel i posen eller delebilsordninger, så de ikke får ufor‐
holdsmæssig strenge konsekvenser af det her lovforslag. Vi vil gerne
udbore præcis, hvad de er, og hvad vi kan gøre for at mildne dem.
Det vil vi gøre i den kommende lovbehandling, og vi håber, at vi
i tilstrækkelig grad kan få taget højde for de eventuelle utilsigtede
virkninger af det her lovforslag. Under de betingelser vil vi støtte
det. Tak for det.
Kl. 10:33

Kl. 10:30

Ole Birk Olesen (LA):
Jeg synes ikke, det er godt nok, at SF's ordfører siger, at SF's ordfø‐
rer ikke vil afvise, at det kan blive mere besværligt og mere dyrt med
de ordninger. Det er ikke godt nok, når SF's ordfører ved, at det ville
føre til det. Fru Karina Lorentzen Dehnhardt ved, at det vil føre til
nogle ekstra omkostninger for de her delebilsordninger, fru Karina
Lorentzen Dehnhardt ved, at det vil føre til, at det vil blive dyrere for
forbrugerne, og fru Karina Lorentzen Dehnhardt ved, at der dermed
vil være en mindre udbredelse af de her ordninger end uden den her
lov.
Kl. 10:30

Første næstformand (Karen Ellemann):
Ordføreren.

Kl. 10:30

Første næstformand (Karen Ellemann):
Tak til ordføreren, og jeg kan se, at ordføreren venter på, at der netop
er en kort bemærkning til hr. Ole Birk Olesen, Liberal Alliance.
Værsgo.
Kl. 10:33

Ole Birk Olesen (LA):
Alt det der snak om, hvad Radikale Venstre vil gøre i lovbehandlin‐
gen, er bare for at spilde eventuelle lyttere til den her debat ind,
at der stadig vil ske noget. Radikale Venstre har aftalt, at det skal
være, sådan som der står i loven her. Aftalen er lavet. Der er ikke
nogen undtagelser fra delebilsordninger. Der er ingen undtagelser
for den, der låner bilen ud til naboens søn. Det her er det, som
Radikale Venstre har aftalt. Kan vi i det mindste ikke få en ærlighed
omkring det på bordet: at Radikale Venstre har aftalt det her uden de
undtagelser, som hr. Rasmus Helveg Petersen nu efterspørger?

Torsdag den 4. februar 2021 (L 127)

Kl. 10:34

Første næstformand (Karen Ellemann):
Ordføreren.
Kl. 10:34

Rasmus Helveg Petersen (RV):
Tak for det. Jeg har i det her forløb insisteret på, at vi i den kommen‐
de lovbehandling ser nærmere på det her. Det må jeg insisterer på
over for ordføreren.

initiativerne sigter mod hårdere straffe. For os handler det ikke om
at straffe disse mennesker for straffens skyld, men om at sikre, at
de i højere grad bliver afskåret muligheden for igen at sætte sig bag
rettet i en bil, ligesom det for Enhedslisten er vigtigt, at aftalen også
har fokus på en forstærket forebyggende indsats mod vanvidskørsel
i form af bedre muligheder for at afsløre stråmænd ved leasing og
bedre mulighed for, at leasing-, udlejnings- og delebilsselskaber kan
sikre sig mod personer, der tidligere er dømt for vanvidskørsel.
På den baggrund kan Enhedslisten støtte lovforslaget.
Kl. 10:37

Kl. 10:34

Første næstformand (Karen Ellemann):
Hr. Ole Birk Olesen.
Kl. 10:34

Ole Birk Olesen (LA):
Jeg har aldrig hørt om det her med, at først laver man en aftale og
derefter går man i Folketingssalen og siger: Vi tror på, at det kan
blive bedre, efter at der er lavet et lovforslag, som følger aftalen
fuldstændig, og som der er meget insisteren fra regeringspartiet på,
at det skal være sådan der, og at de undtagelser, som ordføreren
her i det her tilfælde efterspørger, ikke må imødekommes ifølge
regeringspartiet. Jeg har aldrig hørt om det. Så for mig at se, er det
bare Radikale Venstres ordfører, der forsøger at bilde nogle folk ind,
at han vil gøre noget, som han udmærket ved han ikke kan gøre.
Kl. 10:34

Første næstformand (Karen Ellemann):
Ordføreren.

Første næstformand (Karen Ellemann):
Tak til ordføreren. Så er der ønske om en kort bemærkning fra hr.
Ole Birk Olesen, Liberal Alliance.
Kl. 10:37

Ole Birk Olesen (LA):
Liberal Alliance er lige så meget imod vanvidsbilisme som alle
andre. Det er forfærdeligt, og det skal stoppes. Men fordi man er
imod noget, er det jo ikke er retfærdiggjort, at man bruger alle
midler, uanset hvor hårde og hvor uretfærdige de er. Nu er jeg ikke
er helt klar over, om Enhedslisten for tiden overhovedet synes, at
biler skal være tilladt i byen, men såfremt det skal være tilladt med
biler i byen, synes Enhedslisten så ikke, det er bedre med de her
delebilsordninger, hvor flere familier deler den samme bil i stedet for
at have en bil hver? Og er Enhedslisten ikke enig i, at med det her
lovforslag bliver det gjort både dyrere og mere besværligt at være
firma, der tilbyder delebilsordninger, og at være kunde, som benytter
sig af delebilsordninger?
Kl. 10:38

Kl. 10:34

Rasmus Helveg Petersen (RV):
Tak for det. Jeg har med meget stor interesse læst høringssvarene,
som jo kom efter indgåelsen af stemmeaftalen, og dem skal man
selvfølgelig tage alvorligt. De kommer ikke bare for sjov. Sådan
nogle høringssvar er en del af vores lovforberedende arbejde, og vi
vil simpelt hen have det ind i behandlingen af det her lovforslag, og
det synes jeg er helt naturligt. Og det må jeg sige ikke bare er bluf
fra min tid. Det ønsker vi fra radikal side.
Kl. 10:35

Første næstformand (Karen Ellemann):
Tak til den radikale ordfører. Der er ikke flere korte bemærkninger
til ordføreren. Den næste ordfører kommer fra Enhedslisten, og det
er hr. Rasmus Vestergaard Madsen. Velkommen.
Kl. 10:35

(Ordfører)
Rasmus Vestergaard Madsen (EL):
Når man sætter sig bag rattet i en bil, følger der et kæmpe ansvar
med, det gør der for en selv, men særlig for ens passagerer og alle
andre, der færdes i trafikken. Det er langt de fleste af os heldigvis
bevidste om. Vi er bevidste om det ansvar og overholder de regler,
vi har i trafikken. Men der er desværre også nogle få, som vælger
at tilsidesætte hensynet til alle andre. Måske overvurderer de deres
egne evner, eller måske er de slet og ret faktisk ligeglade med deres
medmennesker. Det har vi desværre set alt for mange hjerteskæren‐
de historier i medierne om, når intetanende mennesker bliver ramt
af vanvidsbilisternes hensynsløshed. Det er både uacceptabelt og
uholdbart og sætter dybe spor i både ofrene og deres pårørende.
Der er derfor brug for, at vi strammer op og reagerer. Vi må
som samfund trække en streg i sandet. Derfor er Enhedslisten også
gået med til den aftale, som indeholder en lang række initiativer, der
skal forhindre mennesker, der kører fuldstændig åndssvagt, i fortsat
at kunne sætte sig bag rettet og udsætte andre for fare. En del af

7

Første næstformand (Karen Ellemann):
Ordføreren.
Kl. 10:38

Rasmus Vestergaard Madsen (EL):
Det er fuldstændig rigtigt, at vores byer bliver fyldt med biler, som
fylder op og skaber lange køer. Derfor er vi meget positivt indstillet
over for delebilsordninger. Og det er rigtigt, som SF's ordfører også
sagde, at det her godt kan have nogle, jeg tror, ret små konsekvenser
for delebilsselskaberne. Men det vil jeg sådan set gerne acceptere for
at vi kan undgå, at vanvidsbilister kan gøre brug af delebilsordninger
til at køre rundt.
Kl. 10:38

Første næstformand (Karen Ellemann):
Hr. Ole Birk Olesen.
Kl. 10:38

Ole Birk Olesen (LA):
Jeg tror, mange mennesker har det ligesom mig: Ja, det kunne da
godt være, man skulle prøve at stille sin bil til rådighed for andre
gennem en delebilsordning. Men hvis det er sådan, at man så kan
miste den bil, fordi den person, som låner den, måske ikke tidligere
er blevet taget for vanvidskørsel og det er derfor ikke fremgår af
nogen straffeattest, at vedkommende er taget for vanvidskørsel, nu
har tænkt sig at gøre det for første gang i min bil – og det er en dejlig
bil, også at accelerere i – tror hr. Rasmus Vestergaard Madsen så, at
der er flere mennesker eller færre mennesker, som har lyst til at stille
deres bil til rådighed for en delebilsordning med det her forslag?
Kl. 10:39

Første næstformand (Karen Ellemann):
Ordføreren.

8

Torsdag den 4. februar 2021 (L 127)

Kl. 10:43

Kl. 10:39

Rasmus Vestergaard Madsen (EL):
Jeg tror ikke, det her forslag gør nogen nævneværdig forskel, i for‐
hold til om folk vil lade deres bil være en del af en delebilsordning.
Og i lovforslaget er der jo sådan set også indskrevet muligheder for,
at ejeren, hvis der er nogle uforholdsmæssigt voldsomme indgrebs‐
muligheder, kan få sin bil igen. Men jeg er åben for at se på det,
hvis – som SF's ordfører også sagde – der er behov for nogle små
justeringer i lovforslaget. Så lad os se på det i udvalgsarbejdet.
Kl. 10:40

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører er fra Det Konservative Folkepar‐
ti, og det er hr. Niels Flemming Hansen. Velkommen.
Kl. 10:40

(Ordfører)
Niels Flemming Hansen (KF):
Mange tak. Ja, nu er meget jo efterhånden sagt i denne sag i salen.
Jeg er nødt til at sige, at der ikke er nogen, der skal være i tvivl om,
at vanvidsbilister skal væk fra de danske veje. Det sikrer vi på flere
måder, eksempelvis ved at give politiet de nødvendige ressourcer til
at være dér, hvor vanvidsbilisterne er, og ved at lave den her lov om
at kunne tage de her biler, som jo er leasede. Lovforslaget er jo ikke
så meget anderledes, end loven er i dag. Når jeg kører i min privatbil
og jeg vælger at køre 220 km/t. på motorvejen, hvor jeg må køre 110
km/t., ja, så kan man tage min bil. Det er jo den risiko, der er.
Jeg er nødt til at sige, at når man har med det her at gøre, handler
det jo om, at der er nogle lømler og vandaler derude, som har det
ene formål her i livet at skade andre mennesker. Og det kan de gøre
enten ved at bruge deres biler som de dødsmaskiner, som de kan
være, hvis ikke de behandler dem ordentligt, eller de kan gøre det
ved at sælge stoffer, eller hvad ved jeg.
Det, som jeg selv sådan er en lille smule skeptisk over for i det
her lovforslag, er i virkeligheden det med den relativt høje, synes
jeg, promillegrænse, som der er i den. Ved en promille på 2,0 er man
altså, som vi siger i Jylland, godt dingel. Og så er der det her med,
når man har taget stoffer. Jeg snakkede med ministeren om det i går,
og han sagde, at ja, men det der med at tage stoffer er jo enten-eller.
Det er jo svært at graduere, hvor skæv man er, og det grinte vi så lidt
ad, og sådan er det.
Men det ændrer altså ikke ved, at når vi laver en lov som den
her, bliver den nødt til at være voldsomt restriktiv, og det bliver den
desværre nødt til, fordi de her tosser, som ligger og kører rundt i
gaderne i København og i Jylland og andre steder, jo altid vil kunne
finde smuthuller i den her leasingverden. Derfor bliver man nødt til
at være meget, meget restriktiv.
Men det er klart, at som konservativ er jeg selvfølgelig bekymret
over de konsekvenser, restriktionerne har for erhvervslivet, den her
ulighed, der lidt kan være mellem bankerne, som har finansieret
en bil og har pant i den, og leasingselskaberne. Jeg har også talt
med både leasingselskaber og biludlejningsselskaber og green mobi‐
lity-selskaber osv. i de sidste par dage, og der er jo nogle måder,
hvorpå et leasingselskab kunne skrive sig ud af det her, i forhold til
hvordan man opretter sine selskaber, hvem der kautionerer for hvem,
og hvordan man tager pant i bilerne osv. Der er et lille problem med
biludlejningsselskaberne, som jo ikke har bilerne i så voldsom lang
tid i landet, før de bliver eksporteret igen, og det må vi jo så håbe at
de kan finde løsninger på.
Men jeg glæder mig meget til at følge andenbehandlingen og se,
hvad vi kan gøre i den, og om vi kan gøre noget ved det, som hr. Ole
Birk Olesen tidligere har sagt godt kan være besværligt. Mange tak.

Første næstformand (Karen Ellemann):
Tak til den konservative ordfører. Der er ønske om en kort bemærk‐
ning til hr. Ole Birk Olesen, Liberal Alliance. Værsgo.
Kl. 10:43

Ole Birk Olesen (LA):
Er det Det Konservative Folkepartis opfattelse, at man har begået
en stor forbrydelse, som bør resultere i konfiskation af ens bil, som
måske er 300.000-400.000 kr. værd eller et eller andet i den stil,
fordi man ikke har kunnet regne ud, at naboens søn, der kom og
spurgte, om han måtte låne bilen, havde den intention at køre for
stærkt på en øde landevej i Jylland? Altså, der har man simpelt hen
begået en forbrydelse, som gør, at man har fortjent at få konfiskeret
sin bil, fordi man ikke kunne regne ud, at naboens søn havde tænkt
sig at køre for hurtigt eller måske på et tidspunkt i løbet af turen
fandt ud af, at han havde lyst til at køre hurtigt?
Kl. 10:44

Første næstformand (Karen Ellemann):
Ordføreren.
Kl. 10:44

Niels Flemming Hansen (KF):
Det er Det Konservative Folkepartis opfattelse, at hvis man kører
med dobbelt hastighed af det, man må, så er man gal i hovedet, og
hvis man er dér, bør man ikke have lov til at føre en bil – undskyld
mig. Og det ville hr. Ole Birk Olesen med garanti også sige, hvis der
dér, hvor han bor – det kunne vi se i et tv-program for nylig – kom
biler kørende med over 100 km/t. i en 50-kilometerzone. Det er ikke
anderledes. Du udsætter dig selv, men du udsætter frem for alt andre
menneskers liv for fare, og det er vanvidsbilisme.
Loven er jo ikke anderledes, end sådan som det er i dag, hr.
Ole Birk Olesen. Hvis jeg gør det i min private hybridbil – jeg har
desværre ikke en elbil endnu – altså kører dobbelt op, jamen så
bliver bilen taget. Så det her er altså spørgsmålet om at sidestille
leasingbiler med privatejede biler.
Kl. 10:45

Første næstformand (Karen Ellemann):
Hr. Ole Birk Olesen.
Kl. 10:45

Ole Birk Olesen (LA):
Jeg tænkte, at det måtte have været en fortalelse, da hr. Niels Flemm‐
ing Hansen i første omgang sagde, at loven i dag, hvor man også kan
få konfiskeret sin bil, hvis man kører for stærkt, ikke er anderledes
end den nye lov, som gør, at hr. Niels Flemming Hansen kan få
konfiskeret sin bil, eller jeg eller hr. Rasmus Helveg Petersen kan,
hvis vi har lånt bilen ud til naboens søn og naboens søn kører for
hurtigt. Jeg tænkte, at det var en fortalelse, da hr. Niels Flemming
Hansen sagde, at der ikke var forskel på situationen, hvor det er
den, der kører for hurtigt, der bliver straffet, og situationen, hvor
det er den, der har lånt sin bil ud til en, som har kørt for hurtigt,
der bliver straffet – altså at der ingen forskel er der. Men nu har hr.
Niels Flemming Hansen gentaget det. Så det er ikke en fortalelse.
Han mener vitterlig, at der ikke er nogen forskel på, om man får
konfiskeret sin egen bil, eller om man konfiskerer en andens bil.
Kl. 10:45

Første næstformand (Karen Ellemann):
Ordføreren.

Torsdag den 4. februar 2021 (L 127)

Kl. 10:45

Niels Flemming Hansen (KF):
Hvis jeg låner min bil ud til naboens søn eller for den sags skyld til
min egen søn, som lige er blevet 18 år, så er det jo mit ansvar, altså
at låne den ud til en person, som jeg har tillid til ikke vil bruge min
bil som et mordvåben.
Kl. 10:46

Første næstformand (Karen Ellemann):
Tak til den konservative ordfører. Der er ikke flere korte bemærknin‐
ger til ordføreren. Og vil ordføreren være så venlig lige at gøre klar
til den næste ordfører. Tak.
Den næste ordfører er fra Nye Borgerlige, og det er fru Mette
Thiesen. Velkommen til.
Kl. 10:46

(Ordfører)
Mette Thiesen (NB):
Tusind tak. Vi har set nogle helt forfærdelige eksempler på vanvid‐
skørsel. Vi har set eksemplet med en mand, der kørte fuldstændig
vanvittigt på Langebro og slog en politimand ihjel. Vi har senest set
et fuldstændig sindssygt og hjerteskærende eksempel på en, igen,
mand, som kørte fuldstændig sindssygt og slog en 5-årig pige ihjel.
Derfor er det helt essentielt, at vi slår meget hårdt ned på dem, som
kører vanvidskørsel.
Derfor er Nye Borgerlige selvfølgelig også med i den meget,
meget brede aftale om netop at få stoppet vanvidskørsel. Og vi har
sådan set været klare i mælet fra start af. Vi synes, det er rigtig
godt, at man sætter straffen markant op, og vi har også et dybfølt
ønske, som jeg ved at min partiformand også har bedt om bliver
adresseret særskilt til justitsministeren, om, at kriminelle udlændinge
selvfølgelig også skal udvises for den her form for kriminalitet. Det
manglede da bare.
Med hensyn til vanvidskørsel er det sådan i vores optik, at der vil
vi godt slå meget hårdt ned, for det vil vi simpelt hen ikke tolerere i
Danmark. Vi vil ikke tolerere, at der er nogle, der bruger biler som
mordvåben; vi vil ikke tolerere, at der er nogle, der er fuldstændig
bedøvende ligeglade med, om der er børn eller i det hele taget borge‐
re i Danmark, der går rundt på gader og stræder, og som kan blive
ramt af det her. Det er hensynsløst, og det er hjerteskærende igen og
igen at opleve de her frygtelige sager fra alle dele af Danmark.
Så derfor støtter Nye Borgerlige selvfølgelig også op om det her
konkrete lovforslag, som også er en del af den samlede aftale, som vi
lavede i sin tid, om vanvidskørsel. Det manglede bare.
Kl. 10:48

Første næstformand (Karen Ellemann):
Tak til Nye Borgerliges ordfører. Så er der en kort bemærkning til hr.
Ole Birk Olesen, Liberal Alliance. Værsgo.
Kl. 10:48

Ole Birk Olesen (LA):
Da Nye Borgerlige gik til de her forhandlinger om vanvidskørsel,
som vi også ville deltage i og gerne ville have været med i, hvis
der ikke havde været det her fuldstændig uacceptable forslag som en
del af det, var det da Nye Borgerliges intention, at folk skulle kunne
miste deres egen bil, hvis de lånte den ud til naboens søn, som kører
for stærkt, eller at folk, der låner deres bil ud gennem delebilsordnin‐
ger, skulle kunne miste deres bil, altså få den konfiskeret og solgt, og
miste dens værdi, hvis de lånte den ud gennem en delebilsordning til
en anden, som viste sig at køre for stærkt? Var det et ønske, som Nye
Borgerlige gik til forhandlinger med, eller var det noget, hvor Nye
Borgerlige sagde: Nå ja, okay – det vil regeringen gerne, og vi vil
også rigtig meget af det andet; vi vil godt nok ikke det her, men vi

9

vil gerne være med i aftalen alligevel, selv om det her er med, som
vi egentlig er imod? Eller kom Nye Borgerlige til forhandlingerne
med det ønske, at folk, der ikke kører for stærkt, skal have frataget
deres bil, hvis de har lånt den ud til en, som har kørt for stærkt?
Kl. 10:49

Første næstformand (Karen Ellemann):
Ordføreren.
Kl. 10:49

Mette Thiesen (NB):
Når man sidder og forhandler en aftale, f.eks. som den her aftale,
så er der jo nogle konkrete krav. Altså, vi havde eksempelvis det
med, at de kriminelle udlændinge selvfølgelig også skal udvises for
det her, netop vanvidskørsel – selvfølgelig skal man det. Og jeg
skal være fuldstændig ærlig og sige til hr. Ole Birk Olesen, som
nu har anført det her over for samtlige ordførere i salen, at det er
væsentlig vigtigere for os i Nye Borgerlige at få sikret, at der ikke er
vanvidsbilisme, end at fremme delebilsordninger.
Kl. 10:49

Første næstformand (Karen Ellemann):
Hr. Ole Birk Olesen.
Kl. 10:49

Ole Birk Olesen (LA):
Hvad med den private ejendomsret? Hvad med det, at folk har deres
ejendom, og at den straf, de eventuelt skulle have for at gøre noget
i deres ejendom, skal være knyttet til, om det er dem, der gør det?
Den skal ikke være knyttet til, at de gerne ville gøre en tjeneste
over for deres nabo eller gerne ville deltage i en delebilsordning,
som så bliver udnyttet af nogle andre, som kører for stærkt. Den
slags civilsamfund skal have lov til at eksistere, uden at man påfører
straffen med konfiskation af bilen over for den, der ikke har gjort
noget, men at man nøjes med at straffe den, som har gjort noget.
Kl. 10:50

Første næstformand (Karen Ellemann):
Ordføreren.
Kl. 10:50

Mette Thiesen (NB):
Igen: Jeg har hørt spørgeren anføre det her flere gange. Personligt
ville jeg aldrig selv udlåne min bil, heller ikke til naboens søn –
jeg tror i øvrigt, han er 12 år, så det ville heller ikke være særlig
relevant. Men det ville jeg simpelt hen ikke gøre, fordi det er mit
ansvar at sikre, at jeg ikke udlåner min bil til en, som måske kunne
køre vanvittigt. Så nej, jeg forstår simpelt hen ikke, hvad skal man
sige, hele den her problematik.
Det er selvfølgelig klart, at man eksempelvis som leasingselskab
skal være fuldstændig klar over, at man ikke udlejer de her biler
til hvem som helst. Det er dem, der låner bilen ud, der sådan set
har ansvaret. Så nej, det er ikke en problematik, som vi ser stå i
vejen for, at man laver det her i øvrigt rigtig gode tiltag til at stoppe
vanvidsbilisme.
Kl. 10:51

Første næstformand (Karen Ellemann):
Tak til fru Mette Thiesen. Der er ikke flere korte bemærkninger.
Jeg vil gerne bede ordføreren om at gøre klar til det sidste partis
ordfører, og det er ordføreren for Liberal Alliance, hr. Ole Birk
Olesen.

10

Torsdag den 4. februar 2021 (L 127)

Kl. 10:51

(Ordfører)
Ole Birk Olesen (LA):
Folk, der kører vanvittigt i trafikken, er et kæmpe problem. Det er
fuldstændig angribeligt, at man på den måde udsætter andre menne‐
sker for livsfare, fordi man selv er egoist, eller fordi man betror sine
egne køreevner for meget. Man skal ikke køre for hurtigt i det her
samfund, for der er alt for stor risiko forbundet med det.
Vanvidskørsel er den mest vanvittige form for hurtig kørsel. Der‐
for stemmer vi med glæde for det lovforslag, som justitsministeren
har fremsat – det har vi allerede meddelt – med en række effektive
strafforhøjelser for folk, der kører vanvidskørsel. Det manglede bare,
det er på sin plads, og det er nødvendigt.
Hvis det alene havde været en del af den aftale mod vanvidskør‐
sel, som er blevet indgået af Folketingets partier, ville vi også have
været med i den aftale, for vi er lige så meget imod vanvidskørsel
og vi tror lige så meget på, at højere straffe vil hjælpe her, som alle
andre. Problemet er, at den aftale også rummer det her element og
det her lovforslag, som i sin essens gør, at hvis en person har lånt
en bil af en anden person, så kan den anden person straffes med
konfiskation af bilen, hvis låneren kører vanvidskørsel.
Konfiskation af bilen er ikke det samme som beslaglæggelse.
Altså, beslaglæggelse handler om, at en person kører for hurtigt,
man tager bilen fra vedkommende, fordi man ikke vil have det, og
bilen kun bliver udleveret, mod at man lægger et eller andet beløb.
Eventuelt kan den, der i virkeligheden ejer bilen, faktisk få udleveret
bilen, fordi det jo ikke var ham, der kørte for hurtigt. Konfiskation
er, at man tager bilen og sælger den til højest bydende og stopper
pengene i statskassen.
Det vil sige, at hvis hr. Jensen gerne vil låne sin bil ud til naboens
søn, fordi naboens søn har brug for at komme til fodboldkamp i serie
3, hvor han spiller – hans forældre bruger selv bilen, og han har
behov for en bil et andet sted fra, så nu låner han altså en bil hos hr.
Jensen – kan hr. Jensen nu fremover kun gøre det med bæven. For
tænk, hvis sønnen, som er 19 år og lige har fået kørekort, synes, at
han skal udnytte, at det er en stille søndag i Vestjylland og vejen er
tom til at køre alt, alt for stærkt. Det har sønnen fortjent en straf for,
men har hr. Jensen fortjent at miste sin bil, fordi han i al venlighed
lånte den ud til naboens søn, der skulle til fodboldkamp? Det synes
jeg ikke. Jeg kan simpelt hen ikke se rimeligheden i det. Det er
fuldstændig urimeligt.
Formålet med at stoppe vanvidskørsel er et godt formål, men ik‐
ke at bruge dette middel, som gør, at folk ikke kan hjælpe hinanden
i naboskabet, og at folk ikke kan benytte sig af delebilsordninger,
hvor man stiller bilen til rådighed for andre, som ikke har bil, fordi
man jo ikke nødvendigvis kender de mennesker så godt, at man ved,
at de aldrig kunne finde på at køre så meget for stærkt, at det er
vanvidskørsel. Man kender ikke engang naboens søn så godt. Selv
om man måske har kendt ham i alle 19 år af hans liv, kan det godt
være, at han kunne finde på det her. Det ødelægger jo sammenhol‐
det i lokalsamfundet; det ødelægger jo, at man kan være sammen
om noget og stille ting til rådighed for hinanden; det ødelægger
civilsamfundet, at man på den måde pålægger den, der er venlig, en
enorm straf for den venlighed, som dem, der modtager venligheden,
kunne finde på at misbruge.
Og så er der jo ingen som helst lighed for loven i det her. Den,
der låner en bil til 50.000 kr. ud, kan maksimalt risikere at miste
50.000 kr. Hvis man er sådan en, der går lidt op i bilen og har brugt
flere penge på bilen og måske sparet lidt på boligen i stedet for,
fordi man hellere vil have en lækker bil at køre i, og har en bil til
en halv million, risikerer man at miste en halv million, hvis man
låner den ud til naboens søn. Altså, det er den samme forseelse, man
har begået, og forseelsen er den frygtelige, at man har haft tillid til
naboens søn, og at man ikke har været i stand til at vurdere, om

naboens søn kunne finde på at køre for stærkt. Forseelsen er den
samme, men den, der har en bil til 50.000 kr., får en meget mindre
straf end den, der har en bil til en halv million.
Jeg forudser, at når de første historier kommer frem, så begynder
ordførerne at falde fra. De kommer til at sige i deres lokalpresse,
hvis det er i deres lokalområde: Det her var sandelig ikke meningen
med loven, og det kunne jeg aldrig finde på at bakke op om. Nu
vil jeg gå til ministeren. Jeg vil rejse sagen for ministeren. Nu må
han gøre noget; det er ministeren, der må gøre noget. Og dem, der
hører den slags snak, skal bare vide, at alle er opmærksomme på,
at det er det, de har aftalt, og de vil ikke kunne undskylde sig, når
enkeltsagerne dukker op, hvor det er helt urimeligt, hvad den her lov
får af konsekvenser.
Kl. 10:56

Første næstformand (Karen Ellemann):
Tak til Liberal Alliances ordfører. Der er ønske om en kort bemærk‐
ning til hr. Kristian Pihl Lorentzen, Venstre. Værsgo.
Kl. 10:57

Kristian Pihl Lorentzen (V):
Tak for det. Nu er jeg jo liberal, og det tror jeg også Ole Birk
Olesen er. Vi kan jo godt lide princippet om frihed under ansvar,
og det er jo lige præcis det, det handler om – ansvar for at bruge
en bil forsvarligt. Mener hr. Ole Birk Olesen ikke, at hvis man har
det hypotetiske tilfælde, at man låner en bil ud til nabosønnen, så
har man også selv et ansvar? Man udstyrer en anden person med et
køretøj, der potentielt kan blive en dræbermaskine. Har man ikke et
ansvar selv? Og hvis hr. Ole Birk Olesen er i tvivl, kan jeg da give
det gode råd: Lad være med at låne bilen ud til naboens søn, hvis
ikke man kender hans karakter godt nok.
Kl. 10:57

Første næstformand (Karen Ellemann):
Ordføreren.
Kl. 10:57

Ole Birk Olesen (LA):
Man har et ansvar for det, man kan have et ansvar for. Hvis naboens
søn kommer til hr. Kristian Pihl Lorentzen – og han ved, at nabosøn‐
nen er en bølle og en farttosse, og at han kører ræs i weekenden i
forældrenes bil – og beder om at låne hr. Kristian Pihl Lorentzens
bil, så har hr. Kristian Pihl Lorentzen et ansvar for at bruge sin sunde
fornuft og ikke låne sin bil ud.
Men det er helt almindelig knægte i Jylland, som, når de kommer
ud på en øde landevej på et tidspunkt, hvor der ingen mennesker
er, kan finde på at køre for stærkt. Vi kender dem alle; måske har
vi endda selv gjort det, dengang vi var 18-19 år og lige havde fået
kørekort. Måske har hr. Kristian Pihl Lorentzen selv gjort det, måske
har hans egen søn gjort det.
Altså, der er mange ude på landet, der, når de ser en tom landevej
og er unge og overmodige, godt kan finde på at trykke på speederen.
Man kan ikke se det, og når man ikke kan se det, er det svært at have
det ansvar.
Kl. 10:58

Første næstformand (Karen Ellemann):
Hr. Kristian Pihl Lorentzen.
Kl. 10:58

Kristian Pihl Lorentzen (V):
Jeg synes, hr. Ole Birk Olesen bliver lidt svag i argumentationen her,
for det er, som om det der med at køre vanvidskørsel er noget, man
kan komme til. Og jeg er lidt ked af, at det sådan skulle være et
særligt jysk fænomen, for jeg tror faktisk, at det er særlig udbredt

Torsdag den 4. februar 2021 (L 127)

her i hovedstadsområdet – også i Jylland. Men der i hvert fald store
problemer med det her i hovedstadsområdet.
Så mener hr. Ole Birk Olesen virkelig, at det er noget man sådan
lige kommer til, altså at køre over 100 km/t. i en by eller over 200
km/t. på en motorvej? Det er, som om det er en bagatellisering af
begrebet vanvidsbilisme.

Kl. 11:01

Kl. 10:59

Niels Flemming Hansen (KF):
Ja, det kan hr. Ole Birk Olesen givetvis have ret i. Mener hr. Ole
Birk Olesen, at der ville være fornuft i at evaluere loven om 12
måneder og sige: Hvor har vi så ramt, og har der været ramt skævt i
det her tilfælde?

Kl. 10:59

Første næstformand (Karen Ellemann):
Ordføreren.

Første næstformand (Karen Ellemann):
Ordføreren.
Ole Birk Olesen (LA):
Det er absolut ikke en bagatellisering af begrebet vanvidsbilisme –
det kommer man ikke til, det gør man bevidst. Og det skal man lade
være med, og det kan alle fornuftige mennesker lade være med.
Men hr. Kristian Pihl Lorentzen kan ikke se på naboens søn,
om han er en, der kunne finde på at køre alt for hurtigt. Man kan
måske vide, at Kenneth dér ikke skal have bilen, for jeg ved, han
kan finde på at køre for hurtigt. Men det er ikke sikkert, man kan
se det på Peter, altså om han er en, der kunne finde på at gøre det,
når landevejen er tom og han lige har fået kørekort. Det er ikke
sikkert, at man kan se det på ham. Og i det tilfælde synes jeg ikke
det er rimeligt, at man risikerer at miste sin bil, fordi man ikke kunne
forudse, at Peter kunne finde på at køre alt, alt for stærkt.
Kl. 11:00

Første næstformand (Karen Ellemann):
Den næste korte bemærkning er til hr. Niels Flemming Hansen, Det
Konservative Folkeparti. Værsgo.
Kl. 11:00

Niels Flemming Hansen (KF):
Mange tak. Hr. Ole Birk Olesen nævnte tidligere de her delebilsord‐
ninger, og det kan jo både være GoMore-ordninger og greenmobili‐
ty-ordninger, og hvad de ellers hedder. I mine snakke med de her
selskaber har jeg fået at vide, at man kan skrive sig ud af det i de her
lejekontrakter, man jo trods alt får ud, når man laver aftaler; altså,
man kan skrive sig ud af, at man er erstatningsansvarlig osv. osv. i
forhold til bilen.
Mener hr. Ole Birk Olesen ikke, at det er nok i den her situation?
Kl. 11:00

Første næstformand (Karen Ellemann):
Ordføreren.
Kl. 11:00

Ole Birk Olesen (LA):
Der er to måder, man kan sikre sig på. Man kan jo sikre, at den, der
fører bilen, har ansvaret for at erstatte bilen – og det tror jeg måske
allerede vil ligge i lovgivningen på en eller anden måde. Men det
kan være svært at opkræve de penge.
Så kan man forsikre sig, men det vil jo fordyre selve den vare,
man leverer til kunden; altså dette, at man nu skal til at købe en
forsikring, som man skal betale for, og som man bliver nødt til at
opkræve forbrugerne de ekstra penge for. Så dermed vil det blive
dyrere for forbrugerne at benytte sig af de her delebilsordninger, og
det vil mindske udbredelsen af dem – alt andet lige.
Kl. 11:01

Første næstformand (Karen Ellemann):
Hr. Niels Flemming Hansen.

11

Kl. 11:01

Kl. 11:01

Ole Birk Olesen (LA):
Ja, det er da bedre end ingenting, men jeg synes, at man burde
lade være med at gøre det her. Det, man burde gøre, var at sige:
Hvis en person har fået tilstrækkeligt mange alvorlige domme for
overtrædelse af fartgrænserne i løbet af en periode eller én overtræ‐
delse for vanvidskørsel, kommer vedkommende på en liste, og så
kan alle, der låner biler ud – professionelle, måske også private – gå
ind på den liste og se, om den person, der gerne vil låne bilen, står på
listen, fordi vedkommende har kørt meget for stærkt eller ligefrem
vanvidskørsel.
Kl. 11:02

Første næstformand (Karen Ellemann):
Tak til hr. Ole Birk Olesen. Der er ikke flere korte bemærkninger.
Hermed har alle ordførerne fra partierne haft ordet, og nu bliver der
gjort klar til, at transportministeren kan komme til talerstolen.
Kl. 11:02

Transportministeren (Benny Engelbrecht):
Tak til ordførerne for bemærkningerne til lovforslaget.
»Betjent dræbt af vanvidsbilist på Langebro«. »Vanvidsbilist kør‐
te 124 km/t. i byzone«. »Vanvidsbilist sendte kvinde i koma og kørte
5-årig pige ihjel«. Det er desværre den virkelighed, vi lever i, hvor
overskrifter som disse er nogle, børn og voksne kan læse i medierne.
Vi lever desværre i en verden, hvor nogle opfører sig så hensyns‐
løst i trafikken, at det rammer medierne, at det rammer avisernes
forsider. Deres opførsel er så alvorlig en trussel mod vores trafiksik‐
kerhed, at vi er nødt til at lovgive imod det. Det er derfor, vi er her
i dag, fordi deres adfærd er til stor fare for os alle sammen. Det er
en trussel mod vores samfundsorden. Det er en skændsel mod den
måde, vi lever sammen på som civiliserede mennesker, og det skal
stoppes nu.
Det er egentlig ret enkelt. Vores veje skal være trygge. De skal
være et sikkert sted at færdes, og det kan vi kun opretholde, hvis
vi alle sammen overholder færdselsloven og i øvrigt har en god
opførsel over for hinanden i trafikken. Det er ikke ønsketænkning.
Det er sådan, det er. Det er sådan, det bør være, men det er ikke
alle, der er enige i det, i vores samfund. Der er nemlig et fåtal
herhjemme, som kører med speederen helt i bund og bevidst ignore‐
rer hastighedsgrænserne, bevidst ignorerer skiltning om byzoner og
bevidst ignorerer andre trafikanters tilstedeværelse på veje og stier.
De smadrer vores fælles forståelse af, hvordan vi skal opføre os over
for hinanden i trafikken.
De overtrædelser af færdselsloven, der sker, er så eftertrykkelige,
at de trækker et hjulspor af død og ulykke i kølvandet på dem. Men
vi kan ikke stoppe føreren, hvis vi ikke også stopper bilen, og vi skal
have stoppet vanvidsbilisme. Det er regeringens absolutte mål, og
det gælder også de partier, der står bag denne aftale, men vi kan ikke
stoppe vanvidskørsel, hvis vi ikke også tager skrappe midler i brug.
Vi er nødt til at sætte hårdt mod hårdt.
Jeg er sikker på, at alle herinde vil give mig ret i, at hvis man
først har kørt 120 km/t. igennem en byzone, der er skiltet til 50

12

Torsdag den 4. februar 2021 (L 127)

km/t., så er det ikke en bøde, der får føreren til at ryste i bukserne
af skræk. Det, der virker, er helt at fjerne førerens mulighed for at
foretage vanvidskørsel igen. Det er den eneste måde, vi kan være
sikre: uden bil, ingen kørsel. Det er derfor, vi foreslår som en del af
lovforslaget, at bilen bliver taget, i det sekund den er blevet anvendt
til vanvidskørsel, uanset om føreren selv ejer køretøjet, eller om
køretøjet er ejet af en tredjemand.
Der er kritikere af dette lovforslag, der siger, at det er for indgri‐
bende, at vi går for langt, og jeg er enig i, at det indgribende – det er
det – særlig hvis bilen ikke tilhører føreren selv. Det er et stort og et
alvorligt skridt at fratage nogen deres ejendom, hvis de ikke selv har
kørt bilen på den her måde, men der er ingen tvivl for mig om, at det
er det, der skal til. Det er simpelt hen nødvendigt, hvis reglerne skal
have den ønskede effekt. Derfor er jeg ikke enig i, at vi går for langt
med forslaget, for vi er nødt til at gå langt, hvis vi skal indhente og i
sidste ende stoppe de bilister, der kører vanvidskørsel.
Når vi foreslår så vidtgående krav, har vi selvfølgelig også taget
højde for de konsekvenser, det kan få for dem, som ubevidst bliver
inddraget. Det gælder f.eks., hvis føreren har lånt en bil af sin tante,
sin nabo eller sin chef og derefter brugt den til vanvidskørsel. Hvis
det sker, har ejeren mulighed for at rette et økonomisk krav imod
den, der har ført bilen. Det er vigtigt at huske, og det vil give ejeren
mulighed for at få dækket sit tab.
Kl. 11:07

Så er der måske samtidig også anledning til som transportmini‐
ster i dag at løfte en moralsk pegefinger over for alle bilejere her i
landet: I skal overveje, hvem I låner jeres bil ud til. I skal tage en al‐
vorssnak med jeres store børn, inden de låner bilen, I skal overveje,
hvem i familien eller vennekredsen I låner nøglerne ud til. Og hvis
du er chef i en transportvirksomhed, en servicevirksomhed eller et
andet sted, hvor der er chauffører ansat, så skal de selvfølgelig have
en grundig instruktion i, hvad man bruger bilen til, og især hvad man
ikke skal bruge bilen til. Det forventer jeg faktisk allerede sker rigtig
mange steder i ansvarlige virksomheder, men nu er der altså det, at
det nu kan få en endnu større konsekvens for ejeren, hvis det viser
sig, at bilen er anvendt til vanvidskørsel, uanset om man var vidende
om, at det skete, eller ej. Det er skrappe metoder, ingen tvivl om
det, men jeg ved også, at vanvidskørslen fortsætter, hvis vi ikke gør
netop dette. Det at tage bilen, skal gælde for alle vanvidsbilister. Der
må ikke være undtagelser, og der må ikke være smuthuller.
Vi ved fra politiets gennemgang i forbindelse med den aftale,
der er lavet, at der er visse leasingselskaber, der har kontakt til
bandemiljøet. De bruger selskaberne til at få adgang til dyre luksus‐
biler, selv om de ofte selv har ret beskedne indtægter, f.eks. kontant‐
hjælp. Så bruger de bilerne til at køre vanvidskørsel, og det får ikke
nogen konsekvenser for dem. Derfor, hvis vi begynder at undtage
specifikke brancher og specifikke køretøjstyper – det kunne være
delebilbranchen, det kunne være korttidsudlejning, det kunne være
mindre biler, det kunne være lån af biler i familieforhold osv. – så får
vi smuthuller, og jo flere smuthuller, jo større sandsynlighed er der
for, at de bliver udnyttet af f.eks. bandemedlemmer og andre bilister,
der har en tilsvarende mangel på respekt for lov og orden og hensyn
til andre, og det hænger jo ikke sammen.
Jeg er overbevist om, at disse brodne kar hurtigt vil kunne gem‐
me sig bag forskellige konstruktioner med delebilsordninger, virk‐
somhedskonstruktioner, erhvervstransport og udlånsmodeller, hvor
bilen angiveligt tilhører et familiemedlem og derefter er udlånt til
vanvidsbilisten. Den mulighed må vi ikke give dem, den mulighed
vil jeg og regeringen ikke give dem.
Derfor er jeg også uenig med dem, der har kritiseret forslaget for
ikke at have de her særlige undtagelser. Det er vores ansvar at sikre,
at vi ikke får sat flere menneskeliv på spil, når de her vanvidsbilister
ikke selv kan finde ud af det, og derfor er vi nødt til at tage bilen fra
dem.

Jeg vil lige komme med en kort bemærkning til hr. Dennis Fly‐
dtkjærs bemærkninger om vejarbejde. Jeg skal her minde om, at
hovedudgangspunktet på motorveje er, at man skilter ned til 80 km/t.
Medmindre man decideret krydser over et vejarbejde, hvor der så
typisk vil være meget markant skiltning, så er den typiske nedskil‐
tede hastighed på motorveje 80 km/t. Det vil altså sige, at hvis
man, om jeg så må sige, uforvarende skulle komme til at overskride
hastighedsgrænserne meget markant, er det, fordi man i forvejen
kører mere end 160 km/t., altså alt for hurtigt, uanset om det er
en motorvej med en fartbegrænsning på 130 km/t. eller 110 km/t.
Derfor mener jeg heller ikke, at man kan antage, at folk på den måde
uforvarende kommer i den her situation.
Det er klart, at jeg ser frem til den videre behandling her i Folke‐
tinget, og de spørgsmål, der måtte være, stiller vi os naturligvis til
rådighed for at besvare i den forbindelse. Tak for ordet.
Kl. 11:11

Første næstformand (Karen Ellemann):
Tak til transportministeren. Der er ønske om en kort bemærkning fra
hr. Ole Birk Olesen, Liberal Alliance. Værsgo.
Kl. 11:12

Ole Birk Olesen (LA):
Jeg har jo over for Folketingets ordførere her fremført en række
situationer, hvor jeg synes, at den her lov er uretfærdig og uhensigts‐
mæssig, og jeg tror, at der var tre af ordførerne, der svarede –
ordføreren fra DF, ordføreren fra SF og ordføreren fra Det Radikale
Venstre: Jo, jo, men nu går vi i gang med udvalgsarbejdet, og der
vil vi sikkert lave nogle ting om, sådan at der kommer nogle undta‐
gelser, som gør, at loven ikke er så uhensigtsmæssig som påpeget af
dig, Ole Birk Olesen.
Er det noget, som regeringen er åben over for: at der skal være
nogle undtagelser? Eller har regeringen over for de ordførere givet
indtryk af, at der ville komme nogle undtagelser? Eller hvad bygger
de udsagn fra Folketingets talerstol mon på?
Kl. 11:12

Første næstformand (Karen Ellemann):
Ministeren.
Kl. 11:12

Transportministeren (Benny Engelbrecht):
Det forslag, der ligger, er det, som vi forventer også bliver vedtaget.
Jeg har noteret mig, at der har været en opmærksomhed om spørgs‐
målet om pant i biler. Det er jo sådan, at hvis man har tinglyst pant i
en bil, så vil f.eks. den bank, der har pant i bilen – efter at bilen først
er blevet beslaglagt af politiet, efterfølgende i en retssag er blevet
konfiskeret gennem retsvæsenet, for det kan politiet jo ikke gøre
selv, da det skal ske via en dommer – når bilen bliver sat på auktion,
kunne få andel i de midler, som kommer ind via auktionen. Og det
er klart, at det er der så nogle i leasingbranchen der har opfattet som
en skævhed, men det er sådan, at man i leasingbranchen jo også kan
vælge at pantsætte sin bil, hvis man har en konstruktion, hvor man
benytter sig af det her. Så jeg tror, at noget af det handler om bl.a.
disse elementer omkring, hvordan man gør det.
Så er det klart, at man jo ikke skal tage fejl af, at den privatretlige
indretning af udlejningskontrakter også er ganske afgørende, og det
uddyber vi også meget gerne, altså hvordan man fra leasingselska‐
bernes side kan indrette sine kontrakter, så man tager flest mulige
forsikringer i forhold til de ting, der er, og derudover anvender de
metoder, som nu sikres igennem f.eks. indsigt i straffe – altså, man
kan få en privatretlig straffeattest og også gøre brug af de mulighe‐
der, der er, for at få indblik i en persons skatteforhold.

Torsdag den 4. februar 2021 (B 112)

Kl. 11:14

Første næstformand (Karen Ellemann):
Hr. Ole Birk Olesen.
Kl. 11:14

Ole Birk Olesen (LA):
Det var en lang snak om nogle finansieringstekniske forhold, som
ikke har været drøftet i salen i dag. Det, der har været drøftet, er
nogle forhold omkring delebilsordninger og private, der låner ud,
osv. Hr. Dennis Flydtkjær har nævnt en, der kører på motorvejen om
natten – et sted, hvor der om dagen er vejarbejde, hvilket der altså
ikke er om natten, men der er stadig væk en hastighedsbegrænsning.
Er der i de tilfælde, som har været nævnt i debatten i dag, nogen
udsigt til, at regeringen synes, at der skal laves nogle undtagelser fra
den her lovgivning i løbet af lovbehandlingen i udvalget?
Kl. 11:15

Første næstformand (Karen Ellemann):
Ministeren.
Kl. 11:15

Transportministeren (Benny Engelbrecht):
Jeg synes, der er gode svar på alt, herunder også spørgsmålet om
hastighed på motorveje, og det vil vi selvfølgelig også meget gerne
gøre klart opmærksom på i de svar, der måtte være. De svar, der
kommer, kan man jo også vælge at få optrykt i betænkningen, så det
fremgår klart og tydeligt.
Jeg vil også bare understrege, at når det handler om evaluering,
så kommer jeg naturligvis til meget nøje at følge den udvikling, der
er på området. Vi lægger ikke op til at lave en egentlig evaluering
af det her på kort sigt, for det giver ikke mening. Hvis vi gjorde det
allerede efter et år, ville vi næppe kunne se en konsekvens af det her.
Men vi kommer naturligvis til at følge den konkrete udvikling, der er
på det her område – og det tror jeg alle vil være interesserede i at vi
følger med i løbende.
Kl. 11:16

Første næstformand (Karen Ellemann):
Tak til transportministeren. Der er ikke flere korte bemærkninger til
ministeren. Og mange tak for at gøre klar til den næste, der skal på
talerstolen. (Transportministeren (Benny Engelbrecht): Det tror jeg
selv jeg skal). Ja, det er da fuldstændig korrekt!
Hvad angår denne førstebehandling, er der ikke flere, som har
bedt om ordet, og derfor er forhandlingen sluttet.
Jeg foreslår, at lovforslaget henvises til Transportudvalget. Hvis in‐
gen gør indsigelse, betragter jeg det som vedtaget.
Det er vedtaget.

13

Det sidste punkt på dagsordenen er:
2) 1. behandling af beslutningsforslag nr. B 112:
Forslag til folketingsbeslutning om kortlægning af konsekvenser
af køkørsel.
Af Kristian Pihl Lorentzen (V) m.fl.
(Fremsættelse 22.12.2020).
Kl. 11:16

Forhandling
Første næstformand (Karen Ellemann):
Forhandlingen er åbnet. Den første, der får ordet, er transportmini‐
steren.
Kl. 11:16

Transportministeren (Benny Engelbrecht):
Jeg er relativt tryg ved, at her er sprittet grundigt af. Tak for ordet. Vi
behandler i dag beslutningsforslag B 112, som pålægger regeringen
at igangsætte en kortlægning af konsekvenser af køkørsel i Danmark
for erhvervsliv, mobilitet, bosætning og arbejdsudbud samt køkør‐
sels effekter på klimaet og luftforureningen. Beslutningsforslag B
112 pålægger Transport- og Boligministeriet at foranledige, at en
uafhængig og ekstern rådgiver udarbejder kortlægningen, og det skal
ske inden den 1. juli 2021, altså i år. B 112 lægger op til, at der
afsættes 2 mio. kr. til at gennemføre denne kortlægning.
Det er særdeles relevant at få et bedre vidensgrundlag om konse‐
kvenserne af køkørsel, og det indgår også som en del af beslutnings‐
grundlaget for fremtidige infrastruktur- og transportprojekter. Det er
efter min mening særlig relevant at få belyst de klimamæssige kon‐
sekvenser, da det er sådan, at CO2-udledningen afhænger af fart. Og
udslippet stiger, både når hastigheden er høj, og når der er trængsel
og man dermed kører i kø. Så det er helt relevant.
Derfor har regeringen også allerede igangsat et internt foranaly‐
searbejde af de klimamæssige konsekvenser ved køkørsel og stop
and go-kørsel. Det projekt er forankret i Vejdirektoratet. Regeringen
mener, at en større afdækning af konsekvenserne ved køkørsel og
trængsel, herunder et overblik over de specifikke konsekvenser for
erhvervslivet, vil være et fint supplement at medtage i det nuværen‐
de projekt, der altså er forankret hos Vejdirektoratet. Det er regerin‐
gens politik, at en sådan opgave først og fremmest skal søges løst i
embedsværket, og at konkurrenceudsættelse alene skal anvendes i de
situationer og til de analyser og delanalyser, hvor det er nødvendigt.
Jeg ville mene, at det er et udtryk for mistillid til Vejdirektoratet, at
vi i denne situation fører et beslutningsforslag videre, som er baseret
på en ordlyd med et entydigt krav om brug af en ekstern og uvildige
rådgiver. I regeringen har vi stor tillid til Vejdirektoratet i forhold til
de kompetencer, man har der.
Jeg skal i øvrigt lige notere mig, at jeg i beslutningsforslaget ikke
kan genfinde forslag til finansiering af udgifterne til rådgiverbistand.
Et bedre vidensgrundlag om konsekvenserne af køkørsel vil sik‐
re, at vi bruger investeringsmidler og andre politiske tiltag effektivt
både i forhold til bedre mobilitet og i forhold til reduktion af trafik‐
kens klimaaftryk. Hvor får vi mest ud af at fokusere på investeringer
i kollektiv transport; hvor giver det mest mening at investere i vej‐
udbygninger og optimering af kryds til fremtidens grønne biler; og
hvad er konsekvenserne af hastighedsændringer? Det er ekstremt
interessante og relevante spørgsmål at få svar på. Vi har ikke alle
svarene nu, men den analyse, som er sat i gang, vil forhåbentlig
kunne bidrage til et bedre beslutningsgrundlag ved fremtidige beslut‐
ninger om større transport- og infrastrukturprojekter.
Så når Vejdirektoratet er længere i arbejdet med konsekvenserne
af køkørsel, ser jeg frem til at dele og drøfte analysens resultater
og implikationer med Folketingets partier. Jeg forestiller mig, at
vi gør det ved en indkaldelse af Folketingets Transportudvalg og

14

Torsdag den 4. februar 2021 (B 112)

eventuelt andre relevante udvalg. Det kunne måske være Klimaog Energiudvalget og andre, som kunne have en interesse i at høre
nærmere om de resultater, som Vejdirektoratet når frem til, når vi når
derhen. Så med andre ord: Regeringen afviser beslutningsforslaget
med henvisning til, at det er et analysearbejde, der allerede pågår.
Kl. 11:20

Første næstformand (Karen Ellemann):
Tak til ministeren. Der er et par korte bemærkninger til ministeren.
Først er det hr. Kristian Pihl Lorentzen, Venstre. Værsgo.

det, der er afgørende i den politiske debat, også når vi ser længere
frem og på behovet for reformer og på, at vi har en økonomi til
vores velfærd i fremtiden. Så kan vi spille ind med rigtig meget på
transportområdet. Så vil ministeren medvirke til, at vi får highlightet,
at der faktisk er rigtig meget at hente på arbejdsudbuddet, hvis vi
investerer klogt i vores infrastruktur?
Kl. 11:24

Første næstformand (Karen Ellemann):
Ministeren.

Kl. 11:21

Kristian Pihl Lorentzen (V):
Tak. Jeg vil gerne kvittere for ministerens forholdsvis venlige afvis‐
ning af beslutningsforslaget. Jeg kan forstå, at det er, fordi vi er på
vej til at sparke en åben dør ind, fordi der angiveligt foregår nogle
analyser internt. Dem glæder vi os jo til at se som grundlag for de
kommende trafikforhandlinger. Når vi alligevel har valgt at fremsæt‐
te beslutningsforslaget, er det, fordi vi synes, der er behov for, at vi
generelt som samfund får fokus på, at vores mobilitet er faretruende
lav, og på, hvor meget det koster os, ikke kun økonomisk, men jo
også menneskeligt, at vi spilder så meget tid i trafikken.
Så er der nogle begreber, jeg synes der er for lidt opmærksomhed
på, specielt ovre i Finansministeriet. Et begreb som arbejdsudbud er
jo helt centralt for vores nationaløkonomi, men det har der været
for lidt fokus på med hensyn til trafikken, og det er en af de ting,
vi gerne vil have mere fokus på i fremtiden, og som vi håber vi
også får en debat om i dag. Så er der de klimamæssige effekter, som
ministeren også nævnede. Så kan ministeren godt se, at vi skal have
mere fokus på arbejdsudbud og de erhvervsmæssige effekter af de
investeringer, vi foretager i vores infrastruktur?
Kl. 11:22

Første næstformand (Karen Ellemann):
Ministeren.
Kl. 11:22

Transportministeren (Benny Engelbrecht):
Det er sådan, at i de samfundsøkonomiske beregninger af vejinve‐
steringer og investeringer i kollektiv transport indarbejdes allerede
vægtningen af arbejdsudbud. Det er jo konkret, fordi der, hvis man
har en tidsbesparelse, er en vægtning af, hvor meget af den tidsbe‐
sparelse, der sker i trafikken, man forudsætter kommer til at gå
til privat fritid, og hvor meget der kommer til at gå til, at man
arbejder mere – kort og godt. Det er der store effekter af, og der
er ingen tvivl om, at man kan finde masser af eksempler på, at der
er køkørsel i Danmark, hvor det også vil give rigtig god mening at
lave investeringer og bekæmpe trængsel – ingen som helst tvivl om
det. Det kan både ske, ved at man vejudvider, og ved at man ændrer
adfærd osv. Så det er relevant at kigge på de her ting. Som sagt
indgår arbejdsudbud allerede, men det ændrer ikke på, at regeringen
er helt enig i, at det her er noget, der skal belyses, og det ønsker vi
også at gøre. Så det er korrekt, at det er en meget venlig afvisning,
for vi er fuldstændig enige i, at det skal belyses. Det må jeg sige.
Kl. 11:23

Første næstformand (Karen Ellemann):
Hr. Kristian Pihl Lorentzen.
Kl. 11:23

Kristian Pihl Lorentzen (V):
Tak for svaret. Jeg er godt klar over, at når vi har det begreb, der
hedder den samfundsøkonomiske forrentning af et projekt, så indgår
der en lang række faktorer. Jeg tror bare, at det er vigtigt at få
highlightet lige præcis det med arbejdsudbud, for det er noget af

Kl. 11:24

Transportministeren (Benny Engelbrecht):
Jeg synes i hvert fald, det er helt relevant, at vi husker at dekompo‐
nere. Når vi taler om en samfundsøkonomisk gevinst ved et givet
projekt, uanset om det er en vej eller et stykke jernbane eller en
cykelsti for den sags skyld, så har vi en tendens til at fokusere på
tallet og ikke så meget på, hvad der er de enkelte komponenter i
tallet. Så jeg synes sådan set, det er et meget fornuftigt udsagn, der
kommer fra hr. Kristian Pihl Lorentzen. Hvordan vi kan bruge det i
praksis, vil jeg meget gerne give nogle overvejelser – helt bestemt.
Kl. 11:24

Første næstformand (Karen Ellemann):
Den næste korte bemærkning er til hr. Dennis Flydtkjær, Dansk
Folkeparti. Værsgo.
Kl. 11:24

Dennis Flydtkjær (DF):
Det er jo altid godt med viden, når man skal tage beslutninger, også
omkring, hvad konsekvenserne af kødannelse er. Men løsningen er
jo ikke nødvendigvis at få øget kortlægningen. Løsningen er jo, at
vi får investeret i vores veje, så vi kan komme af med kødannelse,
om det så er investeringer i motorveje, udvidelse af hovedveje eller
nye veje – der er jo masser af muligheder. Så jeg vil egentlig bare
stilfærdigt spørge transportministeren, hvornår han indkalder til de
her infrastrukturforhandlinger. For jeg kan forstå på medier rundtom‐
kring lokalt i landet, men at der er mange socialdemokrater, der så
siger, at det bliver i februar måned. Så jeg vil egentlig bare høre,
om ministeren kan bekræfte, at der bliver indkaldt til infrastruktur‐
forhandlinger i februar måned.
Kl. 11:25

Første næstformand (Karen Ellemann):
Ministeren.
Kl. 11:25

Transportministeren (Benny Engelbrecht):
Der er ikke helt sat en dato på, hvornår invitationen lander i hr.
Dennis Flydtkjærs inbox. Men det skal vi nok vende tilbage til,
når jeg kan sige noget mere specifikt om det. Jeg giver i øvrigt hr.
Dennis Flydtkjær fuldstændig ret i, at viden netop er vigtigt. Og
derfor vil vi selvfølgelig også sørge for, at disse analyser i videst
muligt omfang kan indgå i det videre arbejde.
Så er det også klart, at vi helt aktuelt er i gang med en række
tekniske gennemgange af forskellige opdaterede vvm-analyser, for‐
analyser og forskelligt andet, som vi gennemgår med Transportud‐
valget, og som jo selvfølgelig også er yderst relevant. Og derfor
håber jeg selvfølgelig, at man også dér vil kigge ned i den ret fyldige
viden, som vi faktisk har til rådighed, og som netop i de her uger er
ved at blive opdateret for en række projekters vedkommende.
Kl. 11:26

Første næstformand (Karen Ellemann):
Hr. Dennis Flydtkjær.

Torsdag den 4. februar 2021 (B 112)

Kl. 11:26

Dennis Flydtkjær (DF):
Grunden til, at jeg spørger, er jo, at det fremgår af det gode beslut‐
ningsforslag fra Venstre, at danskernes spilder 83 millioner timer i
deres biler hvert år. Det svarer til et samfundsøkonomisk tab på ca.
26 mia. kr. om året. Og derfor kunne det jo være godt at komme i
gang med det. Det er jo ikke 26 mia. kr., som vi nødvendigvis skal
bruge, men der er jo virkelig også nogle penge at komme efter. Og
det betyder noget for folk, der sidder og spilder deres tid – folk, der
skal på arbejde og bruge tiden dér, og måske også folk, der kunne
være blevet hjemme med deres familier. Og nu er der trods alt gået
noget tid siden valget, hvor man aflyste den gamle transportaftale.
Så jeg undrer mig lidt over, hvorfor man ikke bare får indkaldt til
forhandlingerne, altså om vi ikke bare burde komme i gang.
Kl. 11:26

Første næstformand (Karen Ellemann):
Ministeren.
Kl. 11:27

Transportministeren (Benny Engelbrecht):
Blandt de ting, som vi jo skal bl.a. skal sikre, er, at der også bliver
sikret en mulighed for, at de grønne biler, som skal køre på fremti‐
dens veje, f.eks. også kan lades op. Eldrupkommissionen står for
at lave to delrapporter. Den første delrapport handlede om, hvordan
beskatningen skulle indrettes. Det blev en del af aftalen om grøn
omstilling af vejtransport, desværre en meget smal aftale – jeg havde
gerne set, at det var blevet en meget bred politisk aftale. Jeg håber, at
aftalen om en grøn mobilitetsplan, som handler om infrastrukturen,
bliver bred. Og noget af det, vi skal kigge på, er bl.a. også, hvordan
vi sikrer, at der er mulighed for at køre med fremtidens grønne biler.
Derfor opfatter jeg det også som naturligt, at Eldrupkommissionen
kommer med deres afrapportering af anden del, så vi også kan lade
den del indgå i arbejdet med den grønne mobilitetsplan.
Kl. 11:27

Første næstformand (Karen Ellemann):
Tak til transportministeren. Der er ikke flere korte bemærkninger til
transportministeren. Den næste ordfører er fra Socialdemokratiet, og
det er hr. Thomas Jensen.
Kl. 11:28

(Ordfører)
Thomas Jensen (S):
Det er et godt og relevant beslutningsforslag, som sætter fokus på
et stort transportpolitisk problem, nemlig trængsel og manglende
mobilitet på de danske veje. Som Vejdirektoratet sidste år fastslog,
koster det det danske samfund 26 mia. kr. om året, og det skal vi
selvfølgelig blive klogere på ved at analysere trængslen grundigt og
sætte ind med fælles løsninger, så vi afhjælper flest mulige trængsel‐
sproblemer. Samtidig skal vi også fjerne mange af de negative effek‐
ter, som køkørsel jo har på klima, miljø, bosætningsmuligheder for
danske lønmodtagere og virksomheders muligheder for at rekruttere
kvalificeret arbejdskraft, og den barriere, der er for et blomstrende
erhvervsliv i hele landet, skal vi kunne sætte ind over for.
Det er en bunden opgave for os transportpolitikere at blive klo‐
gere på det og finde fælles løsninger, og som transportministeren
allerede har redegjort for, er der jo glædeligvis allerede et projekt i
gang i Vejdirektoratet. De er ved at forberede en grundig analyse,
og inden for et lille års tid kan de have analysens resultater parat til
os, så vi kan tage dem med i fremtidige beslutninger på transportom‐
rådet. Med det her forslag kan man sige, og det har ordføreren for
forslagsstillerne jo faktisk også udtrykt nede fra salen her i dag, at
forslagsstillerne sparker en åben dør ind. Det er glædeligt, at vi er

15

mange, der er interesserede i at få lavet de samme analyser, men alt‐
så, vi venter på det analysearbejde, der kommer fra Vejdirektoratet,
og på den baggrund kan Socialdemokratiet ikke støtte det konkrete
beslutningsforslag. Og jeg skal hilse fra Det Radikale Venstres ord‐
fører og sige, at ordføreren, hr. Rasmus Helveg Petersen, lige blev
optaget af nogle forpligtigelser på et andet ordførerområde, og at Det
Radikale Venstre, ligesom Socialdemokratiet, heller ikke kan støtte
beslutningsforslaget.
Kl. 11:30

Fjerde næstformand (Trine Torp):
Der er en kort bemærkning fra hr. Kristian Pihl Lorentzen
Kl. 11:30

Kristian Pihl Lorentzen (V):
Tak for det, tak til hr. Thomas Jensen for den venlige afvisning. Jeg
kan godt høre, at vi er på vej til at sparke en åben dør ind, men vi
vil gerne sikre os, at døren står på vid gab, så vi virkelig får fremmet
vores mobilitet. Derfor vil jeg spørge hr. Thomas Jensen, om han
ikke kan se idéen i, at vi kommer et spadestik dybere og længere
ned end de tal, vi har, med 26 mia. kr. osv. – det er jo i sig selv
rystende – så vi kommer ned i materien. Vil det ikke bidrage til, at
vores gode venner ovre i Finansministeriet, lige her ved siden af,
letter låget lidt på statskassen og sikrer, at vi investerer det fornødne
i vores infrastruktur? Det er jo egentlig det, det handler om.
Vi er jo i konkurrence med alverdens andre gode politikområder,
men hvis vi grundlæggende ikke investerer nok i vores infrastruktur,
bliver vi jo et fattigere land. Det kan vi jo se på de her tal. Så kan
hr. Thomas Jensen ikke se idéen i, at vi kommer lidt dybere ned i
det her? Og kunne man forestille sig, at vi kunne lande det her med
en beretning i udvalget, hvori vi prøver at samle os forud for de
kommende forhandlinger?
Kl. 11:31

Fjerde næstformand (Trine Torp):
Ordføreren.
Kl. 11:31

Thomas Jensen (S):
Jeg er fuldstændig enig med hr. Kristian Pihl Lorentzen i, at vi
skal blive klogere på det her. Det er jo også det, som jeg forstår
at det arbejde, som Vejdirektoratet sætter i gang med yderligere
dybdegående analyser, kan give os en større viden om, altså om,
hvor problemerne kommer fra, og hvor vi kan sætte ind for at løse de
problemer. Så på den måde tror jeg på, at vi får et godt beslutnings‐
grundlag for vores fremtidige forhandlinger – altså på baggrund af
det arbejde, som Vejdirektoratet laver.
Jeg vil også sige, at når det er dokumenteret her, at det er 26
mia. kr. om året, er det et stort samfundsproblem. Derfor er jeg også
sikker på, at man også i den røde bygning, Finansministeriet, vil
være glade for, at vi kommer med velunderbyggede argumenter, når
vi siger, at der er behov for at sætte ind på de her områder.
Så til processpørgsmålet, om der skal laves en beretning i Trans‐
portudvalget: Lad os se på det, jeg er ikke hundrede procent afvisen‐
de, for hvis vi er enige, er det da altid godt, at vi kan få det ned på
skrift. Men lad os se på i udvalget, hvad der er af forslag til tekster.
Kl. 11:32

Fjerde næstformand (Trine Torp):
Hr. Kristian Pihl Lorentzen.
Kl. 11:32

Kristian Pihl Lorentzen (V):
Tak for det sidste. Det synes jeg er konstruktivt. Vi er jo ikke ude
på at bide regeringen i haserne på det her punkt, selv om de egentlig

16

Torsdag den 4. februar 2021 (B 112)

fortjener det. Vi har ventet længe på de her forhandlinger. Men vi
er ude på, at der kommer til at ske noget, som også hr. Dennis
Flydtkjær var inde på. Det tror jeg at mange danskere er. Derfor vil
jeg bare forsøge at formulere en beretning, som ikke er en slå nogen
i hovedet-beretning, men en beretning, der er konstruktiv og leder
frem mod de fælles ting, jeg tror vi faktisk kan enes om. Så gør vi
et forsøg, og jeg hører, at ordføreren er villig til at se konstruktivt på
det.
Kl. 11:32

Fjerde næstformand (Trine Torp):
Ordføreren.
Kl. 11:32

Thomas Jensen (S):
Vi skal nemlig ikke skrive os væk fra hinanden, og jeg synes også,
det er rigtig glædeligt, at det er Venstres ordfører, der siger det. For
man kan sige, at den her pukkel med 26 mia. kr. i tabt fortjeneste i
det danske samfund hvert år, er efter en lang årrække med borgerlige
regeringer og efter en lang årrække med en investeringsplan, som
blev vedtaget under en borgerlig regering. Der kan man sige, at vi
ikke er kommet dybt nok ned og har løst de problemer. Derfor er det
rigtig glædeligt, hvis vi fremadrettet kan være klogere i fællesskab
og i fællesskab træffe gode beslutninger, der får nedbragt det her
samfundstab.

ved jeg også at forslagsstillerne er enige i. Vi havde jo sådan set en
god infrastrukturplan fra før valget. Den er der så ikke flertal for nu,
og sådan er demokratiet. Men vi mangler så, at der bliver indkaldt til
en ny forhandling.
Så i stedet for at støtte det her forslag vil jeg egentlig foreslå, at
vi i stedet for laver en fælles beretning, hvor vi pålægger regeringen
at indkalde til forhandlinger. Det kunne jo være inden udgangen af
februar. Vi kender jo alle sammen vejprojekterne. Vi ved godt, hvor
der er problemer med køkørsel, og hvor der er brug for, at der bliver
investeret. Så den udfordring, vi har, er jo ikke at få flere rapporter
om køkørslen. Udfordringen er, at vi skal have regeringen til at
indkalde til de her forhandlinger, så vi kan komme i gang.
Så jeg vil egentlig prøve at foreslå, at vi afsøger i udvalgsarbej‐
det, om vi kan få lavet en fælles beretning, hvor vi pålægger regerin‐
gen at få indkaldt til de her forhandlinger, eventuelt inden udgangen
af februar, det kunne også være marts, det er ikke afgørende for mig,
men at vi kommer i gang synes jeg da er helt afgørende.
Så det skal være mine ord herfra: At vi skal prøve at få lavet en
infrastrukturplan og få gang i nogle investeringer i stedet for at lave
flere rapporter.
Kl. 11:36

Fjerde næstformand (Trine Torp):
Tak. Der er en kort bemærkning fra hr. Kristian Pihl Lorentzen.
Kl. 11:36

Kl. 11:33

Fjerde næstformand (Trine Torp):
Tak for det, der er ikke flere korte bemærkninger. Tak til Socialde‐
mokratiets ordfører. Så er det ordføreren for Dansk Folkeparti, når vi
lige har fået gjort klar til det. Værsgo, hr. Dennis Flydtkjær.
Kl. 11:33

(Ordfører)
Dennis Flydtkjær (DF):
Tak. Som før nævnt, også af de to foregående ordførere og af
ministeren, så handler det her om køkørsel og om kortlægning af
konsekvenserne af det. Og de er der, og jeg sidder og tænker: Kender
vi ikke allerede konsekvenserne af, at man sidder meget i kø? For
det fremgår jo egentlig meget godt af beslutningsforslaget, hvor der
henvises til en rapport fra Vejdirektoratet, som bl.a. siger, at der er
forsinkelser og køkørsel på vejene for det, der svarer til 360.000
timer hver dag. Det svarer til 83 millioner tabte køretøjstimer om
året. Og som det også er fremgået af debatten, så har det et sam‐
fundsøkonomisk tab på 26 mia. kr. om året. Så vi ved sådan set godt,
hvad konsekvenserne er, og det er en skidt ting for vores samfund.
Både økonomisk, men sådan set også for folks tid, i forhold til at
de i princippet bare sidder og kigger ud i luften, hvor de jo lige så
godt kunne have været på arbejde eller have været hjemme ved deres
familier, eller i hvert fald selv have prioriteret tiden.
Det fremgår jo sådan set også af mange af de undersøgelser, som
jeg er bekendt med, og som man laver, når man skal udvide en
vej, altså vvm-undersøgelserne, hvor der er sådan en beregning på
den samfundsøkonomiske forrentning, og man kigger også på, hvor
meget tid man eventuelt kan spare som bilist, når man transporterer
sig fra a til b.
Så jeg medgiver fuldt ud, at der er store problemer med køkørsel
rundtomkring i vores land, men jeg ser nu altså ikke, at en løsning
er en ekstern undersøgelse med mere skrivebordsarbejde, hvor man
får kortlagt tingene. Altså, løsningen er jo, at vi får besluttet, hvor
vejene skal gå henne. Hvor skal de udvides? Hvor skal de eventuel
nyetableres? Hvor skal der ligge nye motorveje? Det er en løsning
på køkørslen, ikke mere skrivebordsarbejde.
Derfor synes jeg egentlig også, at løsningen på det er, at vi får
regeringen til at indkalde til de her infrastrukturforhandlinger. Det

Kristian Pihl Lorentzen (V):
Jeg vil gerne takke Dansk Folkeparti for den meget venlige tale. Det
er lige præcis det, jeg gerne vil frem til: At vi prøver at lande en
beretning, hvor vi prøver at samle os om det her. Ikke at der nu skal
iværksættes en masse skrivebordsarbejde, lad os blive fri for det, det
er ikke det, jeg lægger op til her. Men det er for at lægge op til at få
highlightet, bl.a. over for det pæne røde hus her lige ved siden af, at
der faktisk er meget på spil; ikke kun det her nøgletal på 26 mia. kr.
og de samfundsøkonomiske tal for hvert projekt. For dem har vi.
Men vi skal et spadestik dybere, og jeg ved, der ligger noget
arbejde. Der er nogle, der har gjort gode forsøg på at få highlightet
arbejdsudbuddet, men vi skal også have de klimamæssige effekter
med ud fra den forudsætning, at det er grønne biler. For der er nogle,
der kommer til at sige: Vi må sandelig ikke investere i veje, for de
er sorte. Og sandheden er jo, at det skal være grønt fremover, så det
er de ting der, jeg godt lige vil et spadestik dybere ned i, og det skal
ikke være et langt skrivebordsarbejde. Jeg forestiller mig, at det højst
må tage 1 måned, for vi skal i gang med at forhandle.
Kl. 11:37

Fjerde næstformand (Trine Torp):
Ordføreren.
Kl. 11:37

Dennis Flydtkjær (DF):
Som vi også var inde på i debatten, er det godt, at vi har viden om
de projekter, vi sætter i gang, både i forhold til klimaet og i forhold
til arbejdsudbuddet. Eller at man vælger at bruge det som fritid. Det
tror jeg også mange vil gøre, fordi man ikke spilder tiden på vejene,
og det synes jeg kun er godt; altså at minimere den tid.
Men jeg synes bare, at vi har viden. Altså, det fremgår af de vvmundersøgelser, som er forberedende i forhold til, at vi kan tage nogle
gode beslutninger om, hvilke vejprojekter der skal laves. Og der står
der jo, hvad man kan spare af tid. Altså, vi kender jo begge to det
lokale projekt i Vestjylland, projektet fra Herning til Ringkøbing, og
der står jo helt konkret, hvad man kan spare i tid, hvis man kører fra
Herning til Ringkøbing, hvis der kommer 2+1-vej. Så jeg føler mig
altså godt dækket ind i forhold til viden. Jeg mangler tværtimod, at
vi får handling, og at vi får sat nogle projekter i gang

Torsdag den 4. februar 2021 (B 112)

Kl. 11:38

Fjerde næstformand (Trine Torp):
Hr. Kristian Pihl Lorentzen.
Kl. 11:38

Kristian Pihl Lorentzen (V):
Jamen jeg føler mig også godt dækket ind med hensyn til enkelte
projekter. Jeg kan stort set listen fra hele Danmark i søvne. Men det,
der er idéen her, er jo netop at få fokus opadtil – over vores niveau
som transportordførere – på, at her er der faktisk rigtig meget at
hente, hvis vi investerer klogt i det. Og det er de tal, jeg gerne vil
have frem. De enkelte projekter er velbelyst, og vi ved godt, hvad
for nogle vi burde have bygget for længe siden.
Kl. 11:38

17

Enhedslisten kan altså ikke støtte forslaget, men ser frem til en
videre dialog om, hvordan vi får mindre trængsel på vejene ved at
give danskerne reelle og grønne alternativer til bil. Derudover skal
jeg også hilse fra SF og sige, at de ikke kan støtte beslutningsforsla‐
get.
Kl. 11:41

Fjerde næstformand (Trine Torp):
Tak. Der er en kort bemærkning fra hr. Kristian Pihl Lorentzen.
Kl. 11:41

Kristian Pihl Lorentzen (V):
Tak til Enhedslistens ordfører, som kom til at tale om reelle grønne
alternativer til bilen. Anerkender Enhedslisten ikke, at biler vil være
grønne i fremtiden?
Kl. 11:41

Fjerde næstformand (Trine Torp):
Ordføreren.
Kl. 11:38

Dennis Flydtkjær (DF):
Det vil jeg gerne anerkende. Jeg har også været skatteordfører, hvor
man jo tit snakkede om arbejdsudbuddet, hvis man sænker skatten.
Men man er også nødt til at tænke på, hvad det har af betydning for
arbejdsudbuddet, hvis man faktisk kan bruge tiden på at arbejde i
stedet for at ligge i køkørsel. Og det glemmer man jo tit, altså at der
er andre ting, der påvirker folks lyst til at arbejde.
Altså, også bare i forhold til mobilitet: Vil man tage et arbejde
100 km. væk, hvis man skal bruge 3 timer på det? Det vil man ikke,
men er der en motorvej, hvor man måske kan nøjes med 50 minutter,
ja, så vil man måske godt.
Så der er nogle gevinster i samfundet, der skal være en del af den
her debat, og jeg anerkender fuldt ud, at det også er det, man gerne
vil med det her beslutningsforslag.
Kl. 11:39

Fjerde næstformand (Trine Torp):
Tak for det. Der er ikke flere korte bemærkninger. Tak til Dansk
Folkepartis ordfører. Og den næste ordfører, jeg kan se er til stede
i salen, er Enhedslistens ordfører, hr. Rasmus Vestergaard Madsen.
Værsgo.
Kl. 11:39

(Ordfører)
Rasmus Vestergaard Madsen (EL):
Køkørsel er et problem, ligesom i alle andre tilfælde, hvor der bliver
kørt for meget i bil. Men at Venstre vil bruge 2 mio. kr. på at belyse
et problem, som vi allerede i dag har detaljeret viden om, finder vi
i unødvendigt. Der er allerede lavet adskillige analyser, som viser
konsekvenserne af køkørsel, og ærlig talt tror jeg ikke, vi kommer en
løsning på problemet nærmere ved endnu en analyse. De 2 mio. kr.
skulle hellere bruges på at se på, hvad vi faktisk kunne gøre ved de
problemer, vi oplever derude.
Her tænker jeg selvfølgelig ikke på mere asfalt, hvilket efter
Enhedslistens opfattelser er en blindgyde, som blot fører til mere
trafik på vejene og igen flere biler. Vi skal en anden vej, og her vil
jeg måske lidt overraskende for nogen pege på en analyse lavet af
Dansk Industri.
Her blev det konkluderet, at hvis vi bare får 10 pct. flere op
på cyklen, vil det have en positiv effekt på trængslen på vejene,
antallet af sygedage og samfundsøkonomien i det hele taget. Antallet
af trængselstimer vil alene i hovedstadsområdet falde med 6 pct., og
antallet af sygedage vil falde med 266.000, hvoraf 112.000 vil være
arbejdsdage, og samfundsøkonomisk vil der være tale om en gevinst
på 1½ mia. kr. om året.

Fjerde næstformand (Trine Torp):
Ordføreren.
Kl. 11:41

Rasmus Vestergaard Madsen (EL):
Selvfølgelig kommer vi i fremtiden til at få grønne biler, men det
betyder jo ikke, at biler går fuldstændig i nul. Men udfordringen
er, at hvis vi blot propper grønne biler ind på vejene, så vil det
jo ikke ændre på de problemer, der er i forhold til kødannelse, og
det vil heller ikke ændre på, at hvis man eksempelvis bygger en
hærvejsmotorvej eller påbegynder andre store motorvejsprojekter,
vil det give store problemer for den natur, der er.
Kl. 11:41

Fjerde næstformand (Trine Torp):
Hr. Kristian Pihl Lorentzen
Kl. 11:41

Kristian Pihl Lorentzen (V):
Jo jo, og det skal vi selvfølgelig tage højde for og kompensere
for, men det er mere, at jeg i debatten hører, at man ligesom ikke
anerkender, at bilen bliver et grønt transportmiddel. Fremtidens tog
kommer forhåbentlig også til at køre på grønne drivmidler, men
der vil stadig væk skulle bruges noget energi til at få toget til at
accelerere. Så vil Enhedslisten anerkende, at når vi ser 15-20 år
frem i tiden, vil bilparken være grøn, og at vejene dermed vil være
grønne?
Kl. 11:42

Fjerde næstformand (Trine Torp):
Ordføreren.
Kl. 11:42

Rasmus Vestergaard Madsen (EL):
Ja, men der går desværre et par år, før vi er der, hvor alle bilerne
er grønne – det har vi presset på for rigtig længe. Men essensen af
det er jo også, at det ikke løser problemerne med trængsel, for så
kommer vi bare alle sammen til at holde i kø i grønne biler i stedet
for, og det vil ikke have den samfundsøkonomiske gevinst, som det
burde have. Så derfor vil vi langt hellere kigge på, hvordan vi faktisk
kan lave en kollektiv trafik i verdensklasse, og hvordan vi faktisk
kan lave et finmasket cykelstisystem, så alle dem, der kører korte
ture, kan tage cyklen i stedet for.
Kl. 11:42

Fjerde næstformand (Trine Torp):
Tak. Så er der en kort bemærkning fra hr. Dennis Flydtkjær.

18

Torsdag den 4. februar 2021 (B 112)

Kl. 11:42

Dennis Flydtkjær (DF):
Jeg medgiver fuldt ud, at kollektiv trafik kan være en del af løsnin‐
gen på den her udfordring med køkørsel, men nok ikke hele løsnin‐
gen, for det er ikke alle, der bor tæt på en S-togsstation eller andre
ting. Så det er nok en kombination af begge dele, og jeg tror egentlig
også, at Enhedslisten godt ved, at det kan være det.
Men jeg vil egentlig bare spørge, om Enhedslisten vil være med
på at lave en beretning, hvor vi pålægger regeringen, at man den
får indkaldt til de her forhandlinger, for det kræver jo trods alt, at
vi handler for at få Enhedslistens ønsker om mere kollektiv trafik
opfyldt. Og så længe vi ikke bliver indkaldt til forhandlinger, kan vi
jo ikke handle. Så selv om vi kan have forskellige prioriteter, tænker
jeg, at vi kunne mødes om at få gang i de her forhandlinger, som vi
jo sådan set alle sammen ønsker.
Kl. 11:43

Fjerde næstformand (Trine Torp):
Ordføreren.
Kl. 11:43

Rasmus Vestergaard Madsen (EL):
Vi har efterhånden ligesom ordføreren for Dansk Folkeparti ventet
længe på, at de her forhandlinger skal starte. Som jeg kan forstå på
ministeren, er man jo i gang med det store forberedende arbejde,
og det synes jeg er værd at vente på. Vi har brug for et kvalificeret
grundlag for at kunne lave de store infrastrukturprojekter, som der
skal ligge for de næste 10 år.
Kl. 11:43

Fjerde næstformand (Trine Torp):
Værsgo.
Kl. 11:43

Dennis Flydtkjær (DF):
Der er jo ingen, der forventer, at vi skal være uforberedte, og at vi
ikke skal gøre os klar til forhandlingerne. Men i forbindelse med
mange af de her projekter er der vvm-undersøgelser, der ligger klar,
og det har de jo gjort i årevis. Det er lige før, problemet er, at de
bliver forældet, og at vi skal have ny viden. Så handler det ikke
mere om, at vi faktisk bare kommer i gang med det? Og så kan det
godt være, at det tager tid at blive færdig med det; men så længe vi
egentlig bare går og venter – og nu har vi et beslutningsforslag om
at lave rapporter og andre ting – så kommer der i hvert fald ikke til
at ske noget, lige meget om det så er veje eller det er kollektiv trafik,
man ønsker.
Kl. 11:44

Fjerde næstformand (Trine Torp):
Ordføreren.
Kl. 11:44

Rasmus Vestergaard Madsen (EL):
Som jeg forstår ministeren, skal vi i gang inden for de nærmeste par
måneder, og jeg tænker ikke, at det er det, der kommer til at gøre den
helt store forskel. Så jeg har en smule tålmodighed endnu at bruge
af.
Kl. 11:44

Fjerde næstformand (Trine Torp):
Tak. Der er ikke flere korte bemærkninger til Enhedslistens ordfører.
Så er det hr. Niels Flemming Hansen fra Det Konservative Folkepar‐
ti.

Kl. 11:44

(Ordfører)
Niels Flemming Hansen (KF):
Mange tak, og mange tak til Venstre for at have stillet det her
forslag. Det anerkender jeg meget. Der er jo flere ting i det her, der
er vigtigt. Der er arbejdsudbuddet, som betyder rigtig, rigtig meget.
Jeg kommer jo selv fra en del af landet, hvor vi også har store
yderområder, men yderområder, hvor der ligger rigtig, rigtig mange
virksomheder, som eksporterer rigtig, rigtig mange varer. Derfor
betyder det også rigtig meget, at vi får kigget på en bedre infrastruk‐
tur i yderområderne. Det være sig i Sydjylland, hvor jeg kommer
fra, men egentlig over hele landet. Det være sig på Lolland, hvor
man kigger på et fremskudt færgeleje, således at man kan komme
hurtigere til og fra Langeland med en elfærge og derfor kan få noget
mobilitet på tværs dernede. Det kan sådan set være over hele landet,
og det betyder rigtig, rigtig meget for den sammenhængskraft, der
skal være i vores land.
26.000 mio. kr. holder vi i kø for om året. Det er voldsomt,
voldsomt meget; 26 mia. kr. er virkelig mange penge. Det er klart,
at det bør der kigges på, og jeg vil egentlig godt stille mig op og
støtte Venstres forslag. Jeg synes, det er et godt forslag. Der er
lidt omkring datoen med den 1. juli 2021, som måske er lidt langt
fremme, i forhold til hvornår vi i hvert fald påbegynder de her
forhandlinger, som vi forhåbentlig og formentlig gør en gang i løbet
af marts måned, men jeg er glad for at høre ordføreren fortælle, at
det maks. måtte tage en måned. Det betrygger mig en del.
Det kommer nok som en kæmpestor overraskelse for de mange
begavede mennesker, der sidder i salen i dag, men jeg kan jo rigtig
godt lide tal, og derfor er jeg i stand til at tælle til 90. Og så kan
jeg jo godt se, at det her kommer hr. Kristian Pihl Lorentzen ikke
igennem med, men jeg glæder mig rigtig, rigtig meget over, at der
bliver lavet en beretning over det her. Det kan jeg fornemme at der
gør, så det stiller jeg mig rigtig positiv over for. Mange tak.
Kl. 11:46

Fjerde næstformand (Trine Torp):
Tak for det. Der er ikke nogen korte bemærkninger. Tak til Det
Konservative Folkepartis ordfører. Så er det fru Mette Thiesen fra
Nye Borgerlige. Værsgo.
Kl. 11:47

(Ordfører)
Mette Thiesen (NB):
Jeg synes jo, at det er positivt, at vi igen drøfter infrastrukturinveste‐
ringer. Jeg spurgte selv ministeren om det i spørgetiden i går. Vi
sidder nogle stykker og tripper rigtig meget, for det haster.
Jeg er egentlig rimelig godt klædt på, synes jeg, til at gå til de her
infrastrukturforhandlinger. Vi har et rimelig godt overblik over, hvor
det er, der mangler udvidelse af vejnettet, og hvad det er for nogle
prioriteringer der er med hensyn til brugerbetaling eller trafikal lige‐
stilling osv. Jeg synes faktisk, at vi har et rigtig godt overblik.
Så jeg vil egentlig lægge mig lidt i slipstrømmen af det, som
Dansk Folkepartis ordfører sagde tidligere. Jeg synes jo godt, at vi
kan lave en beretning, hvor vi siger, at nu vil vi altså gerne indkaldes
til de her forhandlinger, for det haster. Altså, vi har jo motorvejs‐
strækninger, hvor der sker dødsulykker, og vi har jo motorvejsstræk‐
ninger, hvor der er massiv køkørsel. Og som de tidligere ordførere
også har nævnt, mister vi både arbejdstid og i øvrigt desværre også
menneskeliv på, at det her bliver trukket i langdrag. Så lad os nu
komme i gang.
Så vi bakker op om, at vi laver en beretning, hvor vi simpelt
hen sætter stor, fed streg under, at der skal indkaldes til de her
forhandlinger, så vi kan komme i gang. Det vil være indstillingen
herfra.

Torsdag den 4. februar 2021 (FM )

Kl. 11:48

Fjerde næstformand (Trine Torp):
Mange tak for det. Og der ikke nogen korte bemærkninger, så nu er
vi igennem ordførerrækken at dem, der er til stede.
Den sidste, der får ordet, er ordføreren for forslagsstillerne, hr.
Kristian Pihl Lorentzen fra Venstre. Værsgo.
Kl. 11:48

(Ordfører for forslagsstillerne)
Kristian Pihl Lorentzen (V):
Tak for det, formand. Jeg vil gerne takke ministeren og mine ordfø‐
rerkollegaer for den forholdsvis positive modtagelse af forslaget og
for den debat, som ligger i det. Og det er vel egentlig debatten,
som det også er vigtigt at holde gang i. For vi, der holder af trans‐
portpolitik – og det gør vi transportordførere og ministeren jo som
udgangspunkt – har en pligt til at holde det her på dagsordenen.
Der skrives rigtig meget i aviserne om alverdens politikområder,
og det er udmærket, men vi er også nødt til at holde det her på
dagsordenen, for der er jo ingen tvivl om, at Danmarks mobilitet er
afgørende for vores vækst og vores velstand, og dermed for vores
velfærd på længere sigt, og det er vi sat i verden for at pege på. Og
derfor synes jeg, det er rigtig godt, vi har haft en runde omkring det
her som opvarmning til de kommende forhandlinger. Og vi kan jo
høre, at vi ikke står langt fra hinanden. Altså, det kan godt være, at
der er forskel på, hvad vi vil lægge på, og hvilke løsninger vi vil
have. Man vi er jo enige om, at det ikke er et enten-eller. Det er
jo kombinationsløsninger; det er både-og; det er sammenhængende
transportkæder osv. Vi har erhvervstransport, som vi skal tilgodese.
Vi har en persontransport, hvor den individuelle transport står stærkt
ud i landområderne, men hvor den kollektive transport er knusende
stærk i de tæt befolkede områder. Så der er jo vidt forskellige vilkår
og formål rundtomkring i landet, og det er alt det, vi skal have snøret
sammen i en god aftale. Så det er udmærket.
Men tilbage står – og det er jo dagens hovedtema – at vores
mobilitet er faretruende lav. Altså, det kan vi se. Når vi taber så
mange milliarder om året, så er det jo penge, der fosser ud af
statskassen, bogstavelig talt, eller i hvert fald ud af samfundskagen,
som vi kunne have brugt bedre på noget andet. Men det er jo også
livstid; det handler også om folks livstid. De sidder alt for lang tid
i trafikken, hvor de kunne komme tidligere hjem til deres børn eller
bruge en lille smule mere tid på arbejde, hvis der var brug for det. Så
derfor skal vi have gjort noget ved det, og det er jeg glad for at vi er
enige om.
Jeg tror, at vi enige om, at det er utrolig vigtigt at fokusere på et
sammenhængende Danmark i bedre balance. Og der er infrastruktur
jo netop velegnet til det. Der var jo den navnkundige Venstrehøvding
Christen Berg dengang, da man tilbage i 1980'erne talte om en mulig
jernbane til Skagen, altså mellem Frederikshavn og Skagen. Det fik
man så analyseret, man fik lavet nogle beregninger, og så viste de
her tal jo, at det ikke var en særlig god idé rent økonomisk; der var
faktisk en dårlig forrentning. Og så var det, at Christen Berg sagde
de navnkundige ord: Da jeg bedre kan lide skagboer end national‐
økonomiske beregninger, så skal vi have den jernbane. Og den kom
så. Så det var et eksempel, hvor man i hvert fald investerede med
det for øje, at Danmark skal hænge sammen, og banen til Skagen,
der i dag er en blomstrende havneby med et stort erhvervsliv, har jo
faktisk været en succes. Så vi skal nogle gange også investere, for at
vores land hænger bedre sammen.
Men det, jeg får ud af debatten her, ud over at vi har fået fokus
på det, er, at vi er enige om, at vi ud over de nøgne økonomiske tal
i forhold til forrentninger på hvert enkelt projekt skal have frem i ly‐
set, hvad der er at hente i forhold til arbejdsudbuddet ved at foretage
nogle investeringer. Vi skal have frem, hvilke klimamæssige effekter
der er, ved at vi har køkørsel, for det koster selvfølgelig på klimaet,

19

når bilerne står og brænder drivmidler af uden at køre fremad. Og
så vil jeg gøre et forsøg på at lave en ordentlig beretning, som kan
snøre det her sammen i forhold til nogle mål og nogle holdninger
omkring det her, og som også udadtil kan være med til at signalere,
at vi faktisk på tværs af partier er enige om, at Danmarks mobilitet
betyder rigtig meget, og at vi fremover satser på grøn mobilitet, og at
vi fremover satser på at binde Danmark bedre sammen, så alle dele
af Danmark kan komme til at bidrage med vækst og jobskabelse, og
ikke bare i de store byer, hvor det buldrer derudad i øjeblikket. Vi
skal have alle vognene med på det danske tog.
Så jeg synes, det har været en fin debat, og nu vil jeg så prøve at
lave et udkast til en beretning, som jeg håber og forventer vil blive
positivt modtaget. Tak.
Kl. 11:52

Fjerde næstformand (Trine Torp):
Der er ikke nogen korte bemærkninger. Tak til hr. Kristian Pihl
Lorentzen.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til økonomiudvalget. Hvis in‐
gen gør indsigelse, betragter jeg dette som vedtaget.
Det er vedtaget.

Kl. 11:53

Meddelelser fra formanden
Fjerde næstformand (Trine Torp):
Der er ikke mere at foretage i dette møde.
Folketingets næste møde afholdes tirsdag den 9. februar 2021, kl.
13.00.
Jeg henviser til den dagsorden, der fremgår af Folketingets hjem‐
meside. Jeg skal i øvrigt henvise til ugeplanen, der fremgår af Folke‐
tingets hjemmeside.
Mødet er hævet.
Mødet er hævet. (Kl. 11:53).

