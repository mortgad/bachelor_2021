Fredag den 12. marts 2021 (D)

1

Kl. 10:00

80. møde
Fredag den 12. marts 2021 kl. 10.00
Dagsorden
1) 1. behandling af lovforslag nr. L 183:
Forslag til lov om kontant og skattefri udbetaling af efterlønsbidrag
og fleksydelsesbidrag i 2022.
Af beskæftigelsesministeren (Peter Hummelgaard).
(Fremsættelse 03.03.2021).
2) 1. behandling af beslutningsforslag nr. B 106:
Forslag til folketingsbeslutning om udvidelse af reglerne for kønsop‐
delt lønstatistik.
Af Astrid Carøe (SF) m.fl.
(Fremsættelse 15.12.2020).
3) 1. behandling af lovforslag nr. L 173:
Forslag til lov om ændring af lov om markedsføring. (Undtagelse
af visse forbrugslånsvirksomheders sponsorering af idrætsorganisa‐
tioner m.v. fra forbuddet mod markedsføring af forbrugslån og for‐
brugslånsvirksomheder i forbindelse med markedsføring af spil og
spiludbydere).
Af erhvervsministeren (Simon Kollerup).
(Fremsættelse 24.02.2021).
4) 1. behandling af lovforslag nr. L 184:
Forslag til lov om urimelig handelspraksis i relationer mellem virk‐
somheder i landbrugs- og fødevareforsyningskæden.
Af erhvervsministeren (Simon Kollerup).
(Fremsættelse 03.03.2021).
5) 1. behandling af beslutningsforslag nr. B 138:
Forslag til folketingsbeslutning om en god afslutning til 3. g'erne
(borgerforslag).
Af Leif Lahn Jensen (S), Peter Skaarup (DF), Andreas Steenberg
(RV), Karsten Hønge (SF), Peder Hvelplund (EL), Mai Mercado
(KF), Peter Seier Christensen (NB), Ole Birk Olesen (LA), Torsten
Gejl (ALT), Aaja Chemnitz Larsen (IA), Lars Løkke Rasmussen
(UFG) og Uffe Elbæk (UFG).
(Fremsættelse 02.02.2021).

Meddelelser fra formanden
Første næstformand (Karen Ellemann):
Mødet er åbnet.
I dag er der følgende anmeldelser:
Beskæftigelsesministeren (Peter Hummelgaard):
Lovforslag nr. L 192 (Forslag til lov om ændring af lov om syge‐
dagpenge og barselsloven. (Forlængelse af den midlertidige periode
med ret til sygedagpenge for lønmodtagere, der er i øget risiko
ved smitte med covid-19, og for lønmodtagere, der er pårørende til
personer, der er i øget risiko ved smitte med covid-19, forlængelse
af den midlertidige periode med udvidet ret for arbejdsgiver til refu‐
sion og for selvstændige til sygedagpenge som følge af covid-19,
forlængelse af den midlertidige periode med ret til dagpenge ved
pasning af børn som følge af covid-19 og indførelse af periode, der
kan ses bort fra ved vurderingen af, om beskæftigelseskravet for
selvstændige er opfyldt)).
Uffe Elbæk (UFG), Britt Bager (V), Dennis Flydtkjær (DF), Birgitte
Bergman (KF) og Jens Rohde (UFG):
Forespørgsel nr. F 50 (Hvad vil ministeren med afsæt i de åbenlyse
udfordringer, som de danske medier – store som små, gamle som
nye – står over for på grund af den teknologiske og internationale
medieudvikling, tage af initiativer for at styrke den demokratiske
samtale, den kritiske offentlighed og kvalitetsjournalistikken både
lokalt, regionalt og nationalt?).
Jacob Jensen (V) og Anne Valentina Berthelsen (SF):
Forespørgsel nr. F 51 (Vil transportministeren og indenrigs- og bo‐
ligministeren som opfølgning på høringen i Transportudvalget den
24. februar 2021 om lokalbanernes økonomi, der ligger under regi‐
onernes ansvar, redegøre for regeringens holdning til, hvordan en
mulig fremtidig finansiering af lokalbaner kan se ud, herunder for‐
holde sig til, at flere lokalbaner står foran at skulle have udskiftet
skinnerne med deraf følgende store anlægsudgifter for regionerne til
følge?).
Peder Hvelplund (EL) og Pernille Skipper (EL):
Hasteforespørgsel nr. F 52 (Vil regeringen redegøre for udfordringer
og risici forbundet med at indgå aftale om en vaccineproduktion
med Israel og Østrig og redegøre for mulighederne for at etablere
en dansk eller nordisk offentlig vaccineproduktion med henblik på at
styrke det nationale sundhedsberedskab?).

2

Fredag den 12. marts 2021 (L 183)

Titlerne på de anmeldte sager vil fremgå af www.folketingstiden‐
de.dk (jf. ovenfor).

Det første punkt på dagsordenen er:
1) 1. behandling af lovforslag nr. L 183:
Forslag til lov om kontant og skattefri udbetaling af efterlønsbi‐
drag og fleksydelsesbidrag i 2022.
Af beskæftigelsesministeren (Peter Hummelgaard).
(Fremsættelse 03.03.2021).
Kl. 10:00

Forhandling
Første næstformand (Karen Ellemann):
Forhandlingen er åbnet. Den første ordfører er fra Socialdemokrati‐
et: Hr. Henrik Møller.
Kl. 10:01

(Ordfører)
Henrik Møller (S):
Tak. Det her er jo et forslag, som udspringer af den aftale, som er
indgået om ret til tidlig pension. Det bliver nu muligt at få udbetalt
sit efterlønsbidrag eller sin flekslønsydelse skattefrit, hvis man ikke
har nået efterlønsalderen eller pensionsalderen. Jeg tror, det er rigtig
vigtigt i dag at understrege, at det her er frivillig ordning. På den
måde kan man sige, at den er meget liberal, fordi den giver større
valgfrihed til den enkelte i forhold til at træffe nogle valg. Men det
er vigtigt at understrege, at det er en ordning, som man selv kan
vælge. Der er altså ikke noget krav, der er ikke nogen forpligtigelser
til det her.
Når jeg siger det, er det jo, fordi der selvfølgelig er indbygget
nogle problemstillinger og nogle udfordringer, der kan være for den
enkelte, i forhold til, når man får udbetalt det her beløb, hvilken
status og stilling man så har efterfølgende i forhold til mulighederne
bl.a. for tidlig pension osv.
Derfor skal der også lyde en meget stor anbefaling til dem, som
det kommer til at vedrøre her, om, at man i hvert fald undersøger
meget grundigt, hvilke konsekvenser en udbetaling vil få på længere
sigt, i forhold til de muligheder, der er. Men der er som sagt ikke
noget krav om, at man skal have udbetalt det her. Man kan jo godt
vente til et senere tidspunkt og så betale de 30 pct. i skat af det
bidrag, der ligger. Så det tror jeg som sagt igen er vigtigt at under‐
strege: Det er en frivillig ordning, og når man træffer nogle valg, har
det også nogle konsekvenser. Der er det bare vigtigt, at de enkelte på
en eller anden måde er meget med på, hvilke konsekvenser et sådant
valg kan få. Men ellers synes vi fra Socialdemokratiets side, at det er
en god ordning, og vi vil anbefale lovforslaget.
Kl. 10:03

Første næstformand (Karen Ellemann):
Tak til den socialdemokratiske ordfører. Der er ingen korte bemærk‐
ninger til ordføreren. Den næste ordfører står klar, og det er Venstres
ordfører, hr. Hans Andersen. Velkommen.
Kl. 10:03

(Ordfører)
Hans Andersen (V):
Tak for det. Så fandt vi den, den berømte nål i høstakken, for selv
om vi i Venstre ikke har mange roser til hele Arnepensionen, er
vi alligevel glade for, at regeringen og partierne bag den tidlige

pension til Arne hiver et gammelt Venstreforslag op af hatten. Det
skulderklap vil jeg gerne modtage på vegne af Venstre.
Det er jo nemlig sådan, at vi flere gange tidligere har indført
perioder, hvor man kunne få udbetalt efterløns- og/eller fleksydelses‐
bidraget kontant og skattefrit. Det gjorde vi med aftalen om senere
tilbagetrækning tilbage i maj 2011 og igen i 2017 i forbindelse med
aftalen om flere år på arbejdsmarkedet. I begge tilfælde var det
med en Venstrestatsminister for bordenden. Sidstnævnte aftale var
endda med voldsom modstand fra den nuværende regering og dens
støttepartier, men alle har lov til at blive klogere, så det glæder vi os
også over at der er flere partier der er blevet i dag.
Vi så selvfølgelig gerne, at regeringen fik lidt mere fart på i for‐
hold til at præsentere initiativer, der kan øge arbejdsudbuddet, når nu
man har reduceret det så voldsom ved at indføre en ny overførsels‐
indkomst. Men det har regeringspartiet, Socialdemokratiet, jo også
forpligtet sig til, så vi ser meget frem til den proces. Og vi bidrager
gerne til det og kommer gerne med forslag, når nu regeringen er gået
om bord i at bruge og genbruge gamle Venstreforslag. Så vi støtter
selvfølgelig op omkring vores egen politik og stemmer derfor også
for lovforslaget. Tak.
Kl. 10:06

Første næstformand (Karen Ellemann):
Til Venstres ordfører. Der er ingen korte bemærkninger til ordføre‐
ren. Den næste ordfører står klar, det er Dansk Folkepartis ordfører,
og det er hr. Bent Bøgsted.
Kl. 10:06

(Ordfører)
Bent Bøgsted (DF):
Tak for det, formand. Jeg vil da starte med at sige, at jeg synes,
det er rart, at Dansk Folkeparti kan levere noget til en aftale som
den her, som Venstre kan stemme for, selv om de ikke er med i
aftalen. Da vi indleverede vores forslag til beskæftigelsesministeren
vedrørende udbetaling af efterlønsbidraget, var vi ret overbeviste
om, at Venstre ville sige: Ja, endelig! Der var alligevel noget i den
der Arnepension, som Venstre kunne støtte, og det var der så også.
Så fint med det, og tak til Venstre for, at de støtter det her.
Det her forslag om udbetaling af efterlønsbidrag er, som hr. Hen‐
rik Møller fra S sagde, nemlig et forslag, hvor man skal være meget
varsom. Man skal undersøge og kigge godt efter, hvad forhold man
har, for det betyder noget. Hvis man vil gå tidligt på pension og
stadig væk har indbetalt til efterlønnen og kører det der, er det jo en
fordel, at man så får efterlønnen udbetalt, fordi så har man samlet
et større beløb. Hvis man vælger at gå på efterløn i stedet at gå på
tidlig pension og man så har en hel del pensionsopsparing, bliver den
modregnet i efterlønnen.
Gevinsten og fordelen ligger i, at man netop undgår modregning
ved at få efterlønnen udbetalt og så gå på tidlig pension. Men der er
trods alt nogle, der har indbetalt til efterløn, der måske ikke har no‐
gen pensionsopsparing, de har måske kun ATP, de har ikke formået
at få noget arbejdsmarkedspension eller privat pensionsopsparing
eller sådan noget, ikke noget, der er noget, der skal modregnes, og så
vil det være en fordel at beholde efterlønnen frem for tidlig pension.
Det skal man bare lige være opmærksom på, og derfor skal man
ikke bare sige: Jamen nu skal vi have pengene udbetalt, hvis det er
det, man ser på. For hvis man ikke har nogen pensionsopsparing, der
skal modregnes, ville man få mere ud af det, hvis man fik den fulde
efterløn, frem for at gå tidligt på pension. Så det er en overvejelse,
man skal gøre sig.
Det bliver sådan, at man fra den 1. januar 2022 til den 30. juni
2022 kan søge om at få efterlønnen udbetalt, og hvor mange der så
vil benytte sig af det, må tiden jo vise. Jeg ved, at der er nogle, der
har ønske om at få den udbetalt, selv om de ikke tænker på at gå
tidligt på pension, men de vil egentlig gerne have den udbetalt her

Fredag den 12. marts 2021 (L 183)

og nu, fordi de aldrig kommer til at gå på efterløn. Så vil de gerne
kunne vælge, at de kan få den udbetalt, og det valg giver vi folk. Der
er ikke nogen tvang i det her, det er folks eget frie ønske, hvorvidt
de vil have efterlønnen udbetalt. Og det skal heller ikke være en
tvang, sådan at man siger: Du skal beholde din efterløn. Det er folks
eget valg, og det er det, der ligger i det her. De sidste to gange,
hvor man fik den udbetalt – det var i 2012, og det var i 2018, man
kunne få den udbetalt – var der faktisk rigtig mange, der ønskede at
få pengene udbetalt, og det er kun godt, det er som sagt folks egen
vilje.
Der har været nogle bemærkninger i høringssvarene om dem, der
er født i 1961 og 1962, for hvem man endnu ikke kunne sige, om de
kunne få tidlig pension. Det er også rigtigt nok. Der er et par årgange
her, hvor det ikke er helt klart, om de kan få tidlig pension og få
den udbetalt, men fra Dansk Folkepartis side, vil vi ikke udelukke,
at vi kan lave sådan en ordning igen. Det her er skattefri udbetaling,
men hvis man ikke får den skattefri udbetaling, kan man godt få
pengene udbetalt alligevel, blot man betaler 30 pct. Men det er tredje
gang, vi laver en ordning om frivilligt at få efterlønnen udbetalt,
og som sagt vil vi i Dansk Folkeparti ikke udelukke, at vi senere,
måske om 1, 2, 3 eller 4 år, vælger at sige, at nu laver vi en omgang
mere, hvor man kan få den udbetalt. Det kommer lidt an på, hvor
stor en succes ordningen med tidlig pension får, og det kan vi ikke
vurderer endnu. Men vælger man at gå på efterløn, og har man store
pensionsudbetalinger, der bliver modregnet af efterlønnen, så er det
en klar fordel at få de her penge udbetalt nu og her og så køre
på almindelig pensionsopsparing, gemme de her penge og måske
gå på tidlig pension, eller bare gemme pengene, man behøver ikke
engang at have ret til tidlig pension for at gå på efterløn. Det kan
godt være en fordel alligevel at få dem udbetalt, hvis man har store
pensionsudbetalinger.
Så Dansk Folkeparti støtter selvfølgelig det forslag, vi selv har
været med til at lave.
Kl. 10:11

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører er fra Socialistisk Folkeparti, og
det er fru Theresa Berg Andersen.
Kl. 10:11

(Ordfører)
Theresa Berg Andersen (SF):
Tak for ordet. For en god ordens skyld skal jeg nævne, at jeg tager
den her førstebehandling for min kollega, SF's beskæftigelsesordfø‐
rer, Karsten Hønge, så lige nu er jeg Karsten Hønge. L 183 er en del
af udmøntningen af den aftale om tidlig pension fra efteråret 2020,
hvor et flertal blev enige om, at mennesker, der havde været flest år
på arbejdsmarkedet, skulle have mulighed for at trække sig tilbage.
Det er en ny rettighed og en retfærdighed, som vi i SF er rigtig glade
for.
Med det her lovforslag bliver det muligt for dem, der har sparet
op til efterløn, at få sit efterlønsbidrag udbetalt kontant og skattefrit,
og personer i fleksydelsesordningen får en tilsvarende mulighed for
at få fleksydelsesbidraget udbetalt, også kontant og skattefrit. Kon‐
kret vil medlemmerne af efterlønsordningen, som ikke har nået en
efterlønsalder, fra den 1. januar 2022 til den 30. juni 2022 kunne
søge om udbetaling og til gengæld træde ud af ordningen. Det giver
en fleksibilitet og en valgfrihed for borgerne, og SF støtter derfor
forslaget.

3

Kl. 10:13

Første næstformand (Karen Ellemann):
Tak til SF's ordfører, og tak for at gøre klar til den næste ordfører.
Den næste ordfører kommer fra Det Radikale Venstre, og det er fru
Samira Nawa.
Kl. 10:13

(Ordfører)
Samira Nawa (RV):
Mange tak. Lovforslaget her udspringer af den berømte – for nogen
berømte, for andre berygtede – Arneaftale, og helt specifikt handler
det om udbetaling af efterlønsbidraget. Venstres ordfører var på ta‐
lerstolen for at tage credit for, at det var et gammelt Venstreforslag,
og jeg vil så gerne nævne, at det også er et gammelt Radikale
Venstre-forslag. Så jeg stiller mig op i køen af dem, der ønsker
at modtage skulderklap og anerkendelse for, at det her lovforslag
kommer igennem, og det bliver selvfølgelig med Radikale Venstres
støtte. Tak.
Kl. 10:13

Første næstformand (Karen Ellemann):
Mange tak til den radikale ordfører. Den næste ordfører er klar, og
det er Enhedslistens ordfører, og det er fru Jette Gottlieb.
Kl. 10:14

(Ordfører)
Jette Gottlieb (EL):
Se, den her lov er jo en del af den aftale, der blev indgået om
tidlig pension, og Enhedslisten stemmer selvfølgelig for den. Det
er en vigtig aftale for alle lønmodtagere, som har et langt og hårdt
arbejdsliv, og det er jo også et plaster på det sår, som regeringen
og de borgerlige gjorde dybere, da de samme dag hævede pensions‐
alderen til 69 år for 3,8 millioner borgere. I Enhedslisten har vi
ikke noget imod, at pengene, som lønmodtagerne i årevis har indbe‐
talt i efterlønsbidrag og fleksydelsesbidrag, kommer tilbage i deres
lommer, og det er jo også kun rimeligt, at det er skattefrit. Men til
gengæld vil vi gerne have en forsikring fra ministeren om, at der
faktisk ikke på nogen måde ved den udbetaling kan modregnes i
overførselsindkomster, hverken for den pågældende selv eller for en
ægtefælle eller en samlever, der er på overførselsindkomst. Sådan en
garanti vil vi gerne have i ministerens tale.
Om det så er klogt af den enkelte at indkassere sit indbetalte bi‐
drag, er jo en helt anden sag, men der noterer vi os med tilfredshed,
at der står i bemærkningerne, at a-kasserne ikke skal rådgive om,
hvad der er bedst økonomisk. Der er jo ingen, der ved, hvad fremti‐
den kan bringe af sygdom og arbejdsløshed og død og lignende. Men
med de bemærkninger kan Enhedslisten altså tilslutte sig forslaget.
Kl. 10:15

Første næstformand (Karen Ellemann):
Mange tak til Enhedslistens ordfører. Der er ikke nogen korte be‐
mærkninger til ordføreren. Den næste ordfører er fra Det Konservati‐
ve Folkeparti, og det er fru Birgitte Bergman. Velkommen.
Kl. 10:15

(Ordfører)
Birgitte Bergman (KF):
Tak for det. Som sagt er lovforslaget her en udmøntning af aftalen
om ret til tidlig pension, som regeringen har indgået med Dansk
Folkeparti, Socialistisk Folkeparti og Enhedslisten. Det Konservati‐
ve Folkeparti er, som I ved, ikke en del af aftalen. Med aftalen om
tidlig pension hiver regeringen sunde og raske mennesker ud af ar‐
bejdsmarkedet før tid. Når man ser på de økonomiske konsekvenser,
er de store; vi taler om en milliarddyr aftale, som koster næsten

4

Fredag den 12. marts 2021 (L 183)

10.000 arbejdspladser. Og det kan jo i den grad undre, når vi står
i en situation, hvor vi sammen laver hjælpepakker og aftaler om
genopretning af økonomien, mens regeringen samtidig gennemfører
en aftale som denne, der sætter økonomien i bakgear.
Når det så er sagt, har Det Konservative Folkeparti faktisk selv
foreslået en skattefri udbetaling af efterlønnen i forbindelse med vo‐
res finanslovsforslag fra 2021, hvor vi foreslår et stop for tilgangen
til efterløn fra 2024. Efterlønsordningen fjerner nemlig rutinerede
hænder fra arbejdsmarkedet, som ellers kunne bidrage i længere
tid. Vi mener ellers, at efterlønsreformen var et vigtigt skridt hen
imod et bedre arbejdsmarked. En fuld afskaffelse ville give en større
økonomisk gevinst for Danmark. Vores forslag øger beskæftigelsen
med 12.000 personer og øger velstanden for 9 mia. kr.
Når det er sagt, kan alle jo ikke fremlægge en lige så fornuftig
og fremsynet politik som Det Konservative Folkeparti. Men derfor
tager vi, hvad vi kan få, når regeringen fremlægger en politik, som
vi kan se os selv i, og selv om lovforslaget er fremsat på en ærgerlig
baggrund, så støtter Det Konservative Folkeparti regeringens forslag
om en kontant og skattefri udbetaling af efterløns- og fleksydelsesbi‐
draget.

Kl. 10:20

Første næstformand (Karen Ellemann):
Tak til ministeren. Der er ønske om en kort bemærkning til ministe‐
ren, og det er fra fru Jette Gottlieb, Enhedslisten. Værsgo.
Kl. 10:20

Jette Gottlieb (EL):
Belært af spor, der skræmmer, vil jeg lige spørge ministeren, om
han kan garantere, at der ikke under nogen omstændigheder kan
ske modregning i nogen ydelse som følge af udbetalingen af efter‐
lønsbidragene. Og det gælder selvfølgelig både den pågældende selv
og den pågældendes pårørende, som kan være på overførselsindkom‐
ster.
Mit ønske er, at ministeren kan garantere, at der ikke kan ske
modregning i den slags ydelser ved udbetalingen af efterlønsbidrag.
Kl. 10:20

Første næstformand (Karen Ellemann):
Ministeren.
Kl. 10:20

Kl. 10:17

Første næstformand (Karen Ellemann):
Tak til den konservative ordfører. Der er ingen korte bemærkninger
til ordføreren. Vil ordføreren være venlig at gøre talerstolen klar til
den næste taler? Tak.
Da jeg ikke ser nogen ordfører fra Nye Borgerlige og heller ikke
fra Liberal Alliance, er jeg klar til at give ordet til beskæftigelsesmi‐
nisteren. Velkommen.
Kl. 10:18

Beskæftigelsesministeren (Peter Hummelgaard):
Jeg vil gerne takke for behandlingen af lovforslaget i dag. Som
det fremgår af lovforslaget, gives der mulighed for, at medlemmer
af efterlønsordningen og fleksydelsesordningen, som ikke har nået
efterlønsalderen pr. 1. januar 2020, kan få tilbagebetalt deres tidlige‐
re indbetalte bidrag på skattemæssigt gunstige vilkår. Det vil være
muligt at ansøge om udbetalingen i det første halvår af 2022.
Muligheden skal give alle medlemmer af efterlønsordningen og
fleksydelsesordningen gode muligheder for at justere deres tilbage‐
trækningsbeslutning, i lyset af at der er indført en ny ret til tidlig
pension. Der er, som flere ordførere også lægger vægt på, tale om
en mulighed for frivillig framelding af efterlønsordningen, som skal
understøtte, at man kan vælge det, der passer bedst ind i ens person‐
lige og arbejdsmæssige forhold. Muligheden for skattefri udbetaling
i 2022 er tilrettelagt efter de samme principper som muligheden for
kontant og skattefri udbetaling i henholdsvis 2012 og 2018.
Det er vigtigt, at de personer, som vælger at udtræde af efter‐
lønsordningen eller fleksydelsesordningen, er klar over, hvilke kon‐
sekvenser det har for fremtiden. Arbejdsløshedskasserne og Udbeta‐
ling Danmark får derfor pligt til at informere de personer, som har
mulighed for den kontante og skattefri udbetaling, om konsekvenser‐
ne af fravalget.
Lovforslaget indeholder også en præcisering af reglerne om tidlig
pension, som under arbejdet med at implementere tidlig pension
har vist sig at være nødvendig. Det vedrører en tilføjelse til de
ydelser under aktivering, som kan medregnes til at opfylde kravet
om anciennitet for retten til tidlig pension.
Igen vil jeg gerne takke for behandlingen af lovforslaget. Det
glæder mig, at selv om en række af de partier, der har tilkendegivet
støtte til lovforslaget, ikke er med i selve aftalen, så kan de alligevel
godt se fornuften i at give folk muligheden for at få deres efterløns‐
bidrag udbetalt skattefrit, når nu man har en anden og rigtig, rigtig
god mulighed for at træde ud af arbejdsmarkedet, hvis man har haft
et langt og hårdt arbejdsliv. Tak for ordet.

Beskæftigelsesministeren (Peter Hummelgaard):
Altså, når der ses bort fra hjælp i kontanthjælpssystemet, er det
som regel kun skattepligtige udbetalinger, der medfører fradrag i de
forskellige forsørgelsesydelser. Men da efterlønsbidragene i første
halvår 2022 udbetales uden skattepligt, vil de ikke medføre fradrag
i offentlige forsørgelsesydelser. Derudover er retten til offentlige
forsørgelsesydelser – bortset fra kontanthjælp – jo ikke formueaf‐
hængige, og der vil på bekendtgørelsesniveau blive fastsat regler om,
at udbetalingen af efterløns- og fleksydelsesbidrag i 2022, samtidig
med at personen får hjælp i kontanthjælpssystemet, ikke skal medfø‐
re fradrag i kontanthjælpen.
Det håber jeg var et tilstrækkeligt svar til fru Jette Gottlieb.
Kl. 10:21

Første næstformand (Karen Ellemann):
Fru Jette Gottlieb.
Kl. 10:21

Jette Gottlieb (EL):
Det er et rigtig godt svar. Jeg vil bare lige være sikker på, at det også
gælder ægtefæller, der eventuelt måtte være på ydelser.
Kl. 10:21

Første næstformand (Karen Ellemann):
Ministeren.
Kl. 10:21

Beskæftigelsesministeren (Peter Hummelgaard):
Det er i hvert fald en problemstilling, som vi er opmærksomme på,
og som vi også kan vende tilbage til i forbindelse med bekendtgørel‐
sesudstedelsen. Jeg tør for at være helt ærlig ikke på stående fod
at udstede nogen garantier – mest af alt i lyset af de diskussioner,
vi har haft om feriemidlerne osv. Men hensigten er jo, at man ikke
skal modregnes. Så hvis fru Jette Gottlieb tillader det, vil jeg love at
vende tilbage til det spørgsmål.
Kl. 10:22

Første næstformand (Karen Ellemann):
Der er yderligere en kort bemærkning til ministeren. Den er til hr.
Bent Bøgsted, Dansk Folkeparti. Værsgo.

Fredag den 12. marts 2021 (B 106)

Kl. 10:22

Bent Bøgsted (DF):
Det er egentlig bare for at følge op på det, fru Jette Gottlieb siger. Vi
kunne jo få svar på det her op til andenbehandlingen, så det indgår
som et spørgsmål i forbindelse med lovbehandlingen. Vi kunne få et
svar, inden vi skal andenbehandle forslaget. Hvis ministeren kunne
garantere, at det svar kommer til andenbehandlingen, ville det være
fint.
Kl. 10:22

Første næstformand (Karen Ellemann):
Ministeren.
Kl. 10:22

Beskæftigelsesministeren (Peter Hummelgaard):
Det vil vi selvfølgelig sørge for bliver behandlet som et spørgsmål
frem mod andenbehandlingen.
Kl. 10:23

Første næstformand (Karen Ellemann):
Så er der ikke flere korte bemærkninger til ministeren. Da der ikke
er flere, der har bedt om ordet, er forhandlingen sluttet.
Jeg foreslår, at lovforslaget henvises til Beskæftigelsesudvalget.
Hvis ingen gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
2) 1. behandling af beslutningsforslag nr. B 106:
Forslag til folketingsbeslutning om udvidelse af reglerne for
kønsopdelt lønstatistik.
Af Astrid Carøe (SF) m.fl.
(Fremsættelse 15.12.2020).
Kl. 10:23

Forhandling
Første næstformand (Karen Ellemann):
Forhandlingen er åbnet. Den første, der får ordet, er beskæftigelses‐
ministeren.
Kl. 10:23

Beskæftigelsesministeren (Peter Hummelgaard):
Mange tak for det, og også tak til fru Astrid Carøe m.fl. for at
fremsætte det her beslutningsforslag. Med beslutningsforslaget, som
vi i dag skal behandle, ønsker SF at udvide reglerne for, hvilke virk‐
somheder der er omfattet af reglerne om kønsopdelt lønstatistik. Jeg
er enig med forslagsstillerne i, at manglende ligeløn mellem kvinder
og mænd fortsat er en udfordring. Lønforskellen mellem kvinder og
mænd er stadig væk på ca. 14 pct. på tværs af arbejdsmarkedet, og
årsagerne til det er ikke simple.
Lønforskellen hænger især sammen med, at arbejdsmarkedet er
meget kønsopdelt, både i forhold til brancher og sektorer, men også i
forhold til ledelsesposter. Her spiller uddannelse også ind, for der er
fortsat stor forskel på, hvilken uddannelsesretning kvinder og mænd
vælger. Samtidig tager kvinder mere forældreorlov og er i højere
grad på deltid. Uligeløn er ikke et simpelt problem, og det kan ikke
løses med et snuptag, men det fortjener seriøs opmærksomhed.
Derfor skal vi sætte ind på flere fronter. Regeringen er i gang på
en række områder. I forhold til uddannelse planlægger jeg i år at eta‐

5

blere en alliance med bl.a. erhvervsuddannelserne og organisationer
på arbejdsmarkedet, der skal fremme ligestilling på erhvervsuddan‐
nelserne, både blandt håndværkere og sosu'er. Og med teknologipag‐
ten arbejder regeringen, erhvervslivet og uddannelsesinstitutionerne
målrettet for at få flere unge kvinder til at vælge STEM-uddannelser‐
ne. Vi kommer også til at fremsætte et lovforslag, der skal understøt‐
te virksomheders og organisationers arbejde med at fremme en mere
ligelig kønsfordeling i bestyrelser og ledelse.
Så ønsker regeringen, at flere fædre tager mere orlov. Jeg havde
helst set, at EU ikke havde lovgivet om øremærket barsel; den slags
foretrækker vi at aftale i samarbejde med arbejdsmarkedets parter.
Men når det er sagt, går regeringen naturligvis konstruktivt ind i
at implementere orlovsdirektivet på en sådan måde, at fædre samlet
set kommer til at få og også bruge mere orlov. Vi har indført en
barselsordning for selvstændige, der skal gøre det lettere for ikke
mindst kvinder at have egen virksomhed. Den trådte i kraft her den
1. januar 2021.
Men der er også mindre greb, der kan gøre en forskel. F.eks.
er Arbejdstilsynets bekendtgørelse om skurvognes badefaciliteter
blevet ændret, så der er skabt bedre rammer for kvindelige hånd‐
værkere. En opblødning på det kønsopdelte uddannelsesvalg og
arbejdsmarked kræver en indsats fra flere aktører og ikke mindst
fra arbejdsmarkedets parter. Mange brancher arbejder allerede aktivt
med at bryde kønsopdelingen. Eksempelvis har danske rederier ud‐
arbejdet et charter, der skal få flere kvinder i shipping, også i ledel‐
seslaget. Og på transportområdet arbejder de aktivt for at tiltrække
flere kvinder til sektoren. Bygge- og anlægsbranchen har udarbejdet
en vejledning til gravide malere, der skal håndtere tunge løft, svære
arbejdsstillinger og kemikalier, og de har flere vejledninger til andre
håndværk på vej. Det er den slags initiativer, der er brug for rundtom
i brancher og erhvervsliv, hvis vi skal bryde kønsopdelingen på
arbejdsmarkedet.
Også arbejdsmarkedets parter tager et ansvar. F.eks. har Dansk
Håndværk og 3F indgået en ny overenskomst med fuld løn til kvin‐
delige håndværkere, når de går på barsel – netop for at tiltrække
flere kvinder til et traditionelt mandedomineret fag. Og på det kom‐
munale og regionale område er man igen blevet enige om at afsætte
midler til en ligelønspulje. Synlighed og information om mænds og
kvinders aflønning og en styrket ligelønsindsats på alle niveauer er
relevante greb for at fremme ligeløn.
Europa-Kommissionen har netop fremlagt sit udspil, herunder
et forslag til et nyt direktiv, der skal styrke håndhævelsen af EU's
ligelønsprincip og sikre gennemsigtighed i løndannelsen. Forslaget
er allerede af Folketinget gjort til en såkaldt prioriteret sag, og jeg
ser frem til snarest at sende et grund- og nærhedsnotat, der redegør
nærmere for forslagets indhold, dets konsekvenser og regeringens
foreløbige holdning. Førstehåndsindtrykket er, at der er tale om et
omfattende, vidtgående og ambitiøst forslag fra Kommissionen, og
det vil vi nu se nærmere på, også i samarbejde med arbejdsmarke‐
dets parter. Og jeg ser frem til at arbejde tæt sammen med Folketin‐
get i den sag.
Derudover er jeg indstillet på, at vi ser på, om vi skal stramme
de nationale regler, men også giver os tid til det for at vurdere
konsekvenserne af de foreslåede nye EU-regler. Jeg vil derfor gerne
give håndslag på at invitere Folketingets partier til en drøftelse på
baggrund af den viden, vi har om, hvad der fungerer på området.
Samtidig er der behov for, at vi nu får læst os nærmere ned i direk‐
tivforslaget og set på konsekvenserne for den danske lovgivning.
Den proces sætter vi i gang allerede nu. Jeg vil derfor indkalde til
drøftelser efter sommerferien, og på den baggrund kan regeringen
ikke for nuværende støtte vedtagelsen af det fremsatte forslag. Tak
for ordet.

6

Fredag den 12. marts 2021 (B 106)

Kl. 10:31

Kl. 10:29

Første næstformand (Karen Ellemann):
Tak til ministeren. Der er ønske om en kort bemærkning fra fru
Astrid Carøe, SF. Værsgo.
Kl. 10:29

Astrid Carøe (SF):
Tak for det, og tak for de mange tilkendegivelser om, hvordan vi
kan fremme ligestillingen på arbejdsmarkedet. Det er rigtig godt
at høre, at regeringen er ambitiøs på det her, men jeg ærgrer mig
over, at regeringen ikke kan støtte op om det her lovforslag, som
vores partier jo også tidligere har indført, men som den borgerlige
regering afskaffede det igen. Og det undrer mig faktisk også, for i
et interview i Politiken i august 2019 sagde daværende ligestillings‐
minister Mogens Jensen, at regeringen netop ville genindføre det
her med de kønsopdelte lønstatistikker til de små og mellemstore
virksomheder. Så er det stadig væk regeringens intention, og skal vi
så dermed bare vente yderligere, for så vil det sige, at der så er gået
2 år siden det her interview i Politiken, eller har man trukket den her
udtalelse om, at man ikke længere vil genindføre de her kønsopdelte
lønstatistikker, tilbage?
Kl. 10:30

Første næstformand (Karen Ellemann):
Ministeren.
Kl. 10:30

Beskæftigelsesministeren (Peter Hummelgaard):
Nej, jeg har hverken gjort op med den tidligere udtalelse fra den
tidligere ligestillingsminister eller planer om, at vi ikke skal indføre
det. Det, som vi lægger til grund for vores holdning til beslutnings‐
forslaget i dag, er, at jeg synes, det er vigtigt, at det bliver set i
sammenhæng med en eventuel både stillingtagen og potentiel imple‐
mentering af det EU-direktiv om ligeløn, hvorfor det skal tænkes
ind i ét, og mit forslag som minister til Folketingets partier er, at
vi tager en samlet drøftelse af det, når vi også har en vurdering af
direktivets rækkevidde. Det møde vil jeg indkalde til, for der regner
vi med, at vi er langt nok i processen efter sommerferien. Så fru
Astrid Carøe skal ikke betragte det som en fravigelse af det, den
tidligere ligestillingsminister har sagt.
Kl. 10:31

Første næstformand (Karen Ellemann):
Fru Astrid Carøe.
Kl. 10:31

Astrid Carøe (SF):
Det er jeg glad for at høre. Men jeg er godt nok ærgerlig over, at
der skal gå så lang tid, og jeg tænker ikke, at det her lille forslag vil
rykke vildt meget ved den implementering, vi også skal i gang med
for EU, som vi også er rigtig glade for i SF.
Jeg kunne godt tænke mig at stille et andet forslag. Ministeren
siger, at rigtig meget af uligelønnen på arbejdsmarkedet skyldes det
kønsopdelte arbejdsmarked, og det er jeg sådan set enig i, men hvis
man kontrollerer for uddannelse, branche, stillingsbetegnelse osv., er
der altså stadig væk en lønforskel tilbage på 4-7 pct., og det kan altså
ikke forklares med, at mænd har flere lederstillinger end kvinder. Så
er det ikke nødvendigt for at komme den del til livs, at vi får mere
gennemsigtighed i forhold til kønsopdelte lønstatistikker og rigtig
gerne også andre tiltag for mere gennemsigtighed for lønningerne på
arbejdsmarkedet?
Kl. 10:31

Første næstformand (Karen Ellemann):
Ministeren.

Beskæftigelsesministeren (Peter Hummelgaard):
Vi går uforbeholdent ind i diskussioner om de værktøjer, der kan
bruges for at mindske det løngab, der er mellem mænd og kvinder.
Men det, som jeg også sagde i min tale her, var, at der er en hel
del af det, som simpelt hen også skyldes den strukturelle årsag til, at
vi har kønsopdelt arbejdsmarked. Mænd og kvinder har forskellige
fag, kvinder arbejder mere deltid, en væsentlig forklaring er jo også,
at kvinder er længere tid væk af flere omgange fra arbejdsmarkedet
og derved mister lønanciennitet og for den sags skyld også pensions‐
opsparing. Så vi er ikke på forhånd ideologiske modstandere af
forskellige greb, men det skal give mening, og det er også vigtigt for
mig at sige, at det er noget, der skal gøres i meget tæt samklang med
arbejdsmarkedets parter.
Kl. 10:32

Første næstformand (Karen Ellemann):
Den næste korte bemærkning er til hr. Bent Bøgsted, Dansk Folke‐
parti. Værsgo.
Kl. 10:32

Bent Bøgsted (DF):
Tak. Det, der får mig til at spørge, er det, ministeren sagde om den
sociale søjle. Vi var inde på den sociale søjle, og der indgav vi jo en
indstilling til EU, og det var Socialdemokratiet også med til, om, at
det var i strid med nærhedsprincippet. Alligevel snakker ministeren
om, at man skal arbejde videre ud fra det EU-direktiv om den sociale
søjle, og som vi her i Folketinget egentlig har sagt nej til i den
forbindelse. Derfor skal jeg lige have helt styr på, hvad det egentlig
er, ministeren vil arbejde med, og om det er noget, hvor man, selv
om vi har sagt nej til det, fordi det strider mod nærhedsprincippet –
det blev jo stemt ned; der var ikke flertal for det – bare underlægger
sig EU og siger: Okay, så er det det, vi skal arbejde videre med, altså
det, EU kommer med.
Kl. 10:33

Første næstformand (Karen Ellemann):
Ministeren.
Kl. 10:33

Beskæftigelsesministeren (Peter Hummelgaard):
Vi har ikke endnu oversendt det, man kalder et grund- og nærheds‐
notat til Folketinget, hvor vi vurderer, om nærhedsprincippet er over‐
holdt i det nye forslag om ligeløn fra Kommissionen af. Men det er
rigtigt, som hr. Bent Bøgsted siger, at der er en række forskellige
reguleringer fra EU's side, som jo desværre, må jeg sige, og beklage‐
ligt rækker ind over de grænser, vi har, i forhold til at vi gerne vil
have, at arbejdsmarkedets parter selv skal knække nødderne, selv
skal løse udfordringerne og selv aftale sig frem til det.
Et godt eksempel på det er jo også det direktiv, der blev fremsat
omkring mindsteløn, hvor vi jo bl.a. sagde, at vi mente, at det var
tvivlsomt, hvorvidt nærhedsprincippet var iagttaget, og hvor vi også
mener, at det er tvivlsomt, hvorvidt der overhovedet er klar hjemmel
til forslaget. Det er jo en diskussion, der lige nu pågår, og det kan
sagtens være, at vi får den samme diskussion omkring det nyeste
direktivforslag, som er på ligelønsområdet.
Kl. 10:34

Første næstformand (Karen Ellemann):
Hr. Bent Bøgsted.
Kl. 10:34

Bent Bøgsted (DF):
Det er bare, fordi den sociale søjle jo omhandler 27 lande med
27 forskellige arbejdsmarkeder, hvor vi har 27 forskellige måder at

Fredag den 12. marts 2021 (B 106)

7

håndtere det på og måske også 27 forskellige måder at forhandle løn
på. Og hvis vi så siger, at EU-direktivet skal gælde for alle lande,
skal vi være underlagt de samme regler, vel vidende at det overhove‐
det aldrig nogen sinde kommer til at kunne lade sig gøre, når der er
27 forskellige arbejdsmarkeder. Så jeg håber, at ministeren vil kigge
godt på det og også komme frem til, at det her også er i strid med
nærhedsprincippet, og at det her er noget, som arbejdsmarkedets
parter i Danmark selv forhandler på plads.

lønforskel kun er 2 pct., så er lønforskellen kun 2 pct., men det
ændrer jo ikke ved de resterende 12 pct., for lønforskellen er jo
stadig væk 14 pct. i alt. De resterende 12 pct. er forklarlige og
skyldes derved strukturer, som vi kender, og som vi også over tid
kan gøre noget ved. Og ja, selvfølgelig er løn en privatsag, men når
man kan se, at der er en strukturel udfordring i, at der er meget stor
forskel på lønnen mellem mænd og kvinder af alle mulige årsager, så
mener jeg også, at vi har en pligt til at adressere det politisk.

Kl. 10:35

Kl. 10:38

Første næstformand (Karen Ellemann):
Ministeren.

Første næstformand (Karen Ellemann):
Fru Birgitte Bergman.
Kl. 10:35

Beskæftigelsesministeren (Peter Hummelgaard):
Det er jo, jeg havde nær sagt desværre, ikke mig som minister,
der har en politisk vurdering af nærhedsprincippet. Det er jo sådan
en rent juridisk vurdering. Men når det er sagt, er min politiske
holdning og vurdering, at selv om der er en række principper, er vi
altså ikke imod, at lønningerne for Europas lønmodtagere gerne må
stige, når nu de i så mange år har haltet bagefter, og vi er heller
ikke imod EU's ligelønsprincip, men vi synes, det er vigtigt, som
hr. Bent Bøgsted også siger, at vi i Danmark insisterer på, at det er
arbejdsmarkedets parter, der selv knækker nødderne og aftaler sig
frem til de forbedringer og fremskridt, som der er behov for.

Kl. 10:38

Birgitte Bergman (KF):
I forhold til det her med at have en pligt til at adressere det politisk
vil jeg sige, at jeg deler helt, at der er noget, vi kan gøre på uddan‐
nelsesområdet, både når det gælder STEM-uddannelser, og når det
gælder erhvervsuddannelser. Det deler jeg fuldstændig, og jeg tror,
det er helt dernede, vi skal starte, for at komme det her til livs. Men
hvornår er nok nok? Altså, hvad er nok for ministeren? Er det, fordi
der skal være 50 pct. af begge køn? Eller hvornår er nok nok? For
der vil jo altid, tror jeg, være en eller anden form for differens i
statistikken, fordi vi som mænd og kvinder vælger anderledes. Så jeg
spørger bare, hvornår nok er nok.

Kl. 10:36

Første næstformand (Karen Ellemann):
Den næste korte bemærkning er til fru Birgitte Bergman, Det Kon‐
servative Folkeparti. Værsgo.
Kl. 10:36

Birgitte Bergman (KF):
Tak for det, og tak for redegørelsen. Med den nuværende situation,
vi står i, og med det beslutningsforslag, der ligger fra Socialistisk
Folkeparti, anerkender ministeren så ikke, at de meget små virksom‐
heder med ti ansatte og derunder står i en meget, meget vanskelig si‐
tuation lige nu på grund af coronakrisen? Det var det ene spørgsmål,
og der er også det her med at skulle lægge ekstraordinære byrder på
vores virksomheder lige nu og her.
Det andet, jeg vil sige, handler om: Når jeg dykker ned i de reelle
tal fra VIVE-rapporten, de helt dugfriske tal, kan man se, at den
uforklarede lønforskel er 1,8 pct., som ikke umiddelbart afspejler
forskellen i forhold til branche, sektor og jobtyper. Derfor kan det i
virkeligheden undre mig, at vi skal stå og have den her diskussion
i dag. Det er så noget helt andet, men det andet, jeg vil spørge
ministeren om, er: Mener ministeren ikke, at den personlige løn og
ens egen økonomiske situation er en privatsag?
Kl. 10:37

Første næstformand (Karen Ellemann):
Ministeren.
Kl. 10:37

Beskæftigelsesministeren (Peter Hummelgaard):
Jeg vil først og fremmest sige, at jo, jeg anerkender, at mange små
virksomheder har store udfordringer. Det er jo klart, at uanset hvor‐
dan eller hvornår vi i Folketinget måtte nå til enighed om en model
for at skabe gennemsigtighed i lønstatistik, skal det være så lidt
byrdefuldt som overhovedet muligt. Heldigvis er vi jo også i forhold
til mange virksomheder så gennemdigitaliseret et samfund, at jeg
ikke umiddelbart har et indtryk af, at det vil skabe store byrder.
Så er der det andet spørgsmål, som handler om VIVE-rapporten.
Altså, jeg ved godt, der har været meget diskussion om det her, hvor
mange lægger vægt på, at fordi den konkluderer, at den uforklarede

Kl. 10:39

Første næstformand (Karen Ellemann):
Ministeren.
Kl. 10:39

Beskæftigelsesministeren (Peter Hummelgaard):
Jamen jeg tror, du har fuldstændig ret i, at mennesker vælger forskel‐
ligt. Mennesker har forskellige interesser. Mennesker har forskellige
talenter. Det, der er afgørende for mig som en socialdemokratisk
ligestillingsminister, er, at der ikke er nogen, der er begrænset i at
udleve hverken deres talent i forhold til at få den løn, som de et
eller andet sted også er værd, eller for den sags skyld udleve deres
drømme og interesser på baggrund af deres køn eller alt muligt
andet. Det er det afgørende.
Kl. 10:39

Første næstformand (Karen Ellemann):
Jeg tror, ministeren mente, at ordføreren havde ret (Beskæftigelses‐
ministeren (Peter Hummelgaard): Ja, undskyld). Det er det med den
direkte tiltale – det er noget vanskeligt noget.
Den næste, der gerne vil have ordet, er fru Samira Nawa, Radika‐
le Venstre. Værsgo.
Kl. 10:39

Samira Nawa (RV):
Tak. Ligesom SF's ordfører kan jeg også ærgre mig over, at det
her bliver sparket lidt ud i fremtiden, for regeringen har jo siddet i
snart 2 år, og det er ikke første gang, at det her forslag kommer op.
Det har været oppe de sidste par gange, der har været kvindernes
internationale kampdag. Radikale Venstre har selv sparket det ind.
Og jeg synes, at man hører den her egentlig okay modtagelse fra
regeringen, men nu bliver det så alligevel skudt en ekstra gang. Det
ærgrer mig, og jeg vil egentlig høre, hvad regeringen og ministeren
har af ambitioner i forhold til ligeløn. For man har ikke selv sat
noget i værk, men venter på, at der kommer beslutningsforslag, og
så indkalde til drøftelse på baggrund af det. Men hvad er egentlig
regeringens egne ambitioner, for jeg hører en erkendelse af, at der er
en udfordring?

8

Fredag den 12. marts 2021 (B 106)

Kl. 10:43

Kl. 10:40

Første næstformand (Karen Ellemann):
Ministeren.
Kl. 10:40

Beskæftigelsesministeren (Peter Hummelgaard):
Først må jeg sige, at jeg ikke kan genkende billedet af, at regeringen
ikke har foretaget sig noget på ligelønsområdet. Det kan jo sagtens
være, at man kan mene, at regeringen ikke er ambitiøs nok eller
ikke går hurtigt nok frem osv., men jeg synes ikke, det er rigtigt, at
regeringen ikke har foretaget sig noget. Vi har jo foretaget en lang
række forskellige greb, som alt sammen kommer til at bidrage til
at skabe bedre ligestilling på arbejdsmarkedet og derved også bedre
ligeløn. Vores barselsudligning for selvstændige er jo ét greb, og den
kommende lovgivning om øremærket barsel til mænd er et andet
greb. Et tredje greb kommer selvfølgelig til at blive, når vi også skal
se på, som vi jo har varslet, øget ligestilling i ledelseslag osv.
Når vi siger, at vi gerne vil se det her i en sammenhæng med
det ligelønsdirektiv, der nu er fremlagt, så er det jo selvfølgelig,
fordi vi skal analysere grundigt – det er meget vigtigt for os – hvor
stor rækkevidden er i det forslag, og om man respekterer parternes
autonomi og den måde, vi laver overenskomster på her, men også,
at det skal ses i sammenhæng med, om der vil være nogle elementer
der, som vi kan risikere at skulle implementere, som lapper ind over
hinanden. Og derved kan det jo sagtens potentielt nås at komme med
i næste samling, efter at vi har taget drøftelser med partierne – i
hvert fald dem, der vil være med – efter sommerferien.
Kl. 10:42

Første næstformand (Karen Ellemann):
Fru Samira Nawa.
Kl. 10:42

Samira Nawa (RV):
De drøftelser vil vi så se frem til.
Konservatives ordfører påpegede et bureaukrati, som rammer
virksomhederne, der i forvejen er ramt af corona. I den forbindelse
vil jeg høre, om ikke ministeren vil bekræfte, at virksomheder, også
ned til ti ansatte, sådan som det er i dag, indberetter løn og giver
deres information videre til Danmarks Statistik, så det bureaukrati,
som man pålægger virksomhederne, er, at de modtager et brev fra
Danmarks Statistik med deres egne data retur opdelt på køn.
Kl. 10:42

Første næstformand (Karen Ellemann):
Ministeren.
Kl. 10:42

Beskæftigelsesministeren (Peter Hummelgaard):
Det ville formentlig nok være sådan, det i praksis ville foregå. Og
det var også derfor, at min bemærkning var, at selvfølgelig skal man
altid være opmærksom på de administrative byrder, og det synes vi
også er vigtigt, men at fordi vi heldigvis er et gennemdigitaliseret
samfund, bliver den type af byrder mindre og mindre, når det alene
handler om statistik.
Kl. 10:43

Første næstformand (Karen Ellemann):
Den næste korte bemærkning er til fru Jette Gottlieb, Enhedslisten.
Værsgo.

Jette Gottlieb (EL):
Nu har jeg jo lyttet til alle de besvarelser, der er kommet, om alle de
greb, som regeringen har taget. Jeg synes, at det mest beskrivende er,
at man hele tiden skubber tingene foran sig.
Det andet, jeg vil sige, er, at det er, som om forslaget ikke er
blevet læst. Det er jo et forslag om at skaffe sig en indsigt. Det er
jo et forslag om at danne grundlaget for de forhandlinger, der skal
foregå. Nu fik vi så lige her i sidste runde at vide, at det bliver
efter sommerferien. Men det er jo et forslag om at sikre en viden,
som vi har brug for, for at kunne tage de rigtige greb, nemlig en
forbedret statistik. Det, der bliver spurgt om i forslaget, er, om vi
kan gå tilbage til, at man tager den allerstørste gruppe af danske
virksomheder, altså dem med mellem 10 og 35 ansatte, og beder
dem om at bidrage til den indsigt, vi har brug for, for at kunne lave
de rigtige greb. Jeg spørger ministeren: Er det ikke meget klogt at
støtte, at vi får den indsigt?
Kl. 10:44

Første næstformand (Karen Ellemann):
Ministeren.
Kl. 10:44

Beskæftigelsesministeren (Peter Hummelgaard):
Vi har fra regeringens side vurderet, at det er klogt at tage den
drøftelse i sammenhæng med analysen af det nye ligelønsdirektiv fra
EU. Og så må jeg jo sige til fru Jette Gottlieb, at det ikke kun er på
ligestillingsområdet, at vi har set os nødsaget til at udskyde bestemte
tiltag. Det har vi jo gjort på en lang række områder, og det skyldes
langt hen ad vejen, at ikke bare regeringen, men hele Folketinget
hele det sidste års tid har været svært optaget af håndteringen af en
global pandemi og de økonomiske følgevirkninger, den har.
Kl. 10:44

Første næstformand (Karen Ellemann):
Fru Jette Gottlieb.
Kl. 10:45

Jette Gottlieb (EL):
Det har jeg stor respekt for, og det er jeg i øvrigt enig i. Der er man‐
ge ting, vi har måttet skubbe foran os. Men det, jeg spørger om, er,
om det ikke ville være klogt at skaffe sig den indsigt, der skal danne
grundlaget for de forhandlinger og drøftelser, som vi så skal have
efter sommerferien, og den indsigt får man gennem en udvidelse af
det statistiske grundlag, for hvor får man den ellers fra? Ellers kan vi
begynde at få den på det tidspunkt, og det vil så yderligere forsinke
det et år. Det er derfor, jeg undrer mig. Jeg indrømmer, at jeg også
inddrager argumenter, som jeg hørte på samrådet i går, om, hvordan
man skal gribe tingene an. Det kan ikke nytte noget at henvise til,
at det hele drejer sig om et kønsmæssigt lige arbejdsmarked, hvor
mænd og kvinder har de samme funktioner på arbejdsmarkedet. Det
er ikke den eneste faktor, vi kan arbejde videre med.
Kl. 10:45

Første næstformand (Karen Ellemann):
Ministeren.
Kl. 10:45

Beskæftigelsesministeren (Peter Hummelgaard):
Nu refereres der til samrådet i forgårs, og det samråd handlede jo om
en meget relevant problemstilling. Men jeg synes også, at det stod
klart både på samrådet og efter samrådet, at det er en endog meget,
meget vanskelig øvelse at skulle omdirigere alt det vand, der er
løbet gennem åen siden 1969. Og når jeg nævner alle de forskellige
tiltag, er det jo selvfølgelig som eksempler på, at vi ikke sidder på

Fredag den 12. marts 2021 (B 106)

hænderne. Vi tager det alvorligt, at der er lønforskelle mellem mænd
og kvinder. Vi synes, at det rigtige i den konkrete sag er at se tingene
i sammenhæng med den analyse af udspillet fra Kommissionen.
Kl. 10:46

Første næstformand (Karen Ellemann):
Den næste korte bemærkning er til fru Fatma Øktem, Venstre. Værs‐
go.
Kl. 10:46

Fatma Øktem (V):
Mange tak. Jeg kan ikke lade være med at tage ordet, fordi jeg
har det på den måde, jeg ikke tit har det med regeringen og med
ministeren, og det er, at jeg har lyst til at rose ministeren rigtig meget
for ministerens svar og tale. Jeg var også ordfører tilbage i 2014, da
den daværende socialdemokratiske regering indførte noget lignende,
så jeg vil gerne takke ministeren for at have rykket sig og for, at
ministeren godt kan se, at det her ikke er en løsning. Det vil jeg
meget gerne takke for.
Så har jeg et enkelt spørgsmål. Ministeren siger, at vi efter som‐
merferien skal gå ind at tale mere om det her område, og at der
sker rigtig meget. Det glæder vi os rigtig meget til. Det skal lige
siges, at i Venstre er vi meget optagede af at komme så tæt på den
uforklarlige procentandel, der er, ligesom alle andre er. Det her er
et ret vigtigt område, men det er de rigtige redskaber, vi skal ind at
kigge på det med. Jeg kunne godt tænke mig at spørge ministeren
nu, hvor der skal ske så meget på området, både med EU-direktiv,
forhandlinger osv., om der stadig væk vil være plads til, at hvis jeg
gør en ekstra indsats, der skaber merværdi, så kan jeg også gå ind
at søge mere i løn end en kvindelig kollega, selv om vi har samme
arbejde, dvs. få mere end den kollega.
Kl. 10:48

Første næstformand (Karen Ellemann):
Ministeren.
Kl. 10:48

Beskæftigelsesministeren (Peter Hummelgaard):
Først og fremmest vil jeg sige tak for rosen. Jeg tager altid gerne
imod – og lapper det i mig – den ros, jeg kan få, men jeg synes også,
at det virkede som en lidt selektiv ros. Jeg er glad for rosen, men det,
jeg samtidig også fik sagt, er, at vi synes jo, det er vigtigt, at der er
løngennemsigtighed, også mellem kønnene. Vi støtter ikke det nær‐
værende beslutningsforslag, men synes, det er vigtigt, at vi arbejder
videre med det og ser det i sammenhæng med det direktivforslag,
som der er på vej nu.
Vi kommer ikke til, og det er vigtigt for mig at understrege, at gå
ind på noget tidspunkt og foreslå, at man skal diktere, hvad lønnen
skal være for hverken mænd eller kvinder noget som helst sted.
Det mener vi grundlæggende er et spørgsmål for arbejdsmarkedets
parter, men vi synes jo, at både den forklarlige såvel som den ufor‐
klarlige lønforskel mellem mænd og kvinder skal adresseres. Vi skal
selvfølgelig, som ordføreren siger, komme så tæt på som muligt for
at forstå, hvad den uforklarlige del handler om. Men den forklarlige
del ved vi jo en hel del om og kan forsøge at pille ved og skrue på,
og vi kan forsøge at ændre de strukturer, så der ikke er den store
lønforskel.

Kl. 10:49

Fatma Øktem (V):
Mange tak. Jeg kan sådan set ikke sige andet, end at jeg igen er
meget enig med ministeren. Det er en god dag i dag at kunne være så
enig med sin minister.
Jeg spurgte egentlig til, om ministeren vil anerkende, at der
godt kan være en forskellig løn, selv om stillingsbetegnelsen er den
samme. Vil den elastik være der? Jeg siger ikke, at ministeren skal
værdisætte, hvad der bliver lavet, eller lønnen, men jeg vil gerne
høre, hvad ministeren mener her: To kvinder er ansat med samme
baggrund i samme type stilling. Den ene har lidt flere ambitioner og
vil gerne lidt mere og gør også lidt mere og går ind til chefen og
forhandler en lidt højere løn, fordi vedkommende yder noget ekstra.
Vil der ikke altid være plads til det, eller vil ministeren mene, at det
er et problem? Det kunne jeg godt tænke mig at høre, for det er jo
noget af det, der sker ude i virkeligheden, som måske også kan være
en del af baggrunden for den uforklarlige del.
Kl. 10:50

Første næstformand (Karen Ellemann):
Ministeren.
Kl. 10:50

Beskæftigelsesministeren (Peter Hummelgaard):
Jeg er jo socialdemokrat, og jeg er ikke kommunist eller alt muligt
andet. Vi har ikke det grundsynspunkt, at alle skal have den samme
løn i præcis den samme stilling med samme uddannelse. Vi vil jo
gerne have, at man måske starter på samme basis, så man kan se,
hvad det her egentlig er.
Men det er jo klart, at hvis der er nogen, der så tilegner sig
nye kompetencer; nogen, der arbejder mere; nogen, der af den ene
eller anden årsag sikrer sig det i enten en privat lønforhandling, i en
lokal lønforhandling på arbejdspladsen, eller fordi der i de kollektive
overenskomster er taget højde for det, så synes vi da kun, det er
naturligt, at der kan være forskel på, hvad man får, afhængigt af
hvad det er for en indsats og et ansvar, man så har i sit job.
Kl. 10:51

Første næstformand (Karen Ellemann):
Den næste kort bemærkning er fra hr. Sikandar Siddique.
Kl. 10:51

Sikandar Siddique (UFG):
Først og fremmest tak til ministeren. Ministeren er ny på området,
i hvert fald er det nyt, at ligestillingsområdet er rykket hen under
beskæftigelsesministeren. Derfor vil jeg bare gerne på vegne af Frie
Grønne kvittere og sige, at jeg ser frem til samarbejdet for at gøre
Danmark til det er ligestillet samfund.
I Frie Grønne arbejder vi intersektionelt i forhold til ligestilling, i
forhold til diskriminering. Og derfor er det set ud fra vores perspek‐
tiv vigtigt at overveje, hvordan lønforskelle rammer på tværs af alle
de forskellige diskrimineringsgrunde, f.eks. etnicitet, køn, funktiona‐
litet.
Der vil jeg bare høre, om det også er en tilgang, som ministeren
deler. Kan vi forvente, at ministeren og regeringen også går intersek‐
tionelt til spørgsmålet om ligestilling?
Kl. 10:52

Kl. 10:49

Første næstformand (Karen Ellemann):
Fru Fatma Øktem.

9

Første næstformand (Karen Ellemann):
Ministeren.
Kl. 10:52

Beskæftigelsesministeren (Peter Hummelgaard):
Altså, det er der ikke nogen tvivl om. Vi er jo grundlæggende mod‐
standere af, at der sker nogen form for diskrimination på baggrund af

10

Fredag den 12. marts 2021 (B 106)

ens køn, etnicitet, seksualitet eller alle mulige andre årsager, uanset
om det gælder, hvilken løn man får, eller om det gælder ens adgang
til bestemte job eller uddannelse. Vi er imod diskrimination, og det
synspunkt har jeg også et indtryk af, heldigvis, at et bredt flertal i
Folketinget deler. Og der vil vi jo gerne på alle mulige måder gøre,
hvad vi kan for at komme det til livs. Altså heldigvis er vi jo et land,
hvor den form for diskrimination er mindre udbredt, end man kan se
andre steder i verden. Men jeg tror heller ikke, man skal være naiv
omkring, at den selvfølgelig eksisterer.
Kl. 10:52

Første næstformand (Karen Ellemann):
Ordføreren.
Kl. 10:53

Sikandar Siddique (UFG):
Det er jeg utrolig glad for at høre, og derfor vil jeg høre, om mini‐
steren så kunne løfte sløret for noget. Jeg hørte i ministerens tale,
at man nu senere vil indkalde Folketingets partier og drøfte de her
ligestillingsudfordringer og komme med tiltag. Kan ministeren på
nuværende tidspunkt løfte sløret den intersektionelle tilgang, altså
den holistiske tilgang, i forhold til om der nogle konkrete tiltag, som
viser, at man går intersektionelt til problemstillingen her?
Kl. 10:53

Første næstformand (Karen Ellemann):
Ministeren.
Kl. 10:53

Beskæftigelsesministeren (Peter Hummelgaard):
Altså, jeg har jeg har ikke på stående fod – og det vil jeg gerne love
at komme tilbage til hr. Sikandar Siddique omkring – nogen viden
eller forudsætning for at udtale mig om, hvorvidt der eksisterer uli‐
geløn, eksempelvis på baggrund af seksualitet. Altså, det kan sagtens
være, der er skrevet rapporter om det, men det er ikke noget, jeg på
talerstolen i dag har viden til at udtale mig om. Men som jeg sagde
før: Vi er optaget af, at der ikke sker diskrimination på baggrund af
folks køn, seksualitet, etnicitet. Og det gælder, uanset om det er i
lønspørgsmål eller ens adgang til muligheder i tilværelsen. Så det er
vi selvfølgelig altid villige til at drøfte.
Kl. 10:54

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren, og vi kan begynde ordførerrækken. Den første ordfører er fra
Socialdemokratiet, og det her hr. Lars Aslan Rasmussen.
Kl. 10:55

(Ordfører)
Lars Aslan Rasmussen (S):
Desværre har vi i dagens Danmark stadig manglede ligeløn mellem
kønnene. Regeringen er optaget af at bekæmpe lønforskellene mel‐
lem mænd og kvinder på det danske arbejdsmarked. I Socialdemo‐
kratiet mener vi, at vi fortsat har en opgave i at skabe et samfund,
hvor mænd og kvinder reelt har lige muligheder, og hvor køn ikke
spiller en afgørende rolle for løn.
Men manglende ligeløn er ikke et simpelt problem med en simpel
løsning. Vi har at gøre med en grundlæggende kompleks strukturel
udfordring, og jeg tror, at der skal skrues på mange forskellige
knapper for at komme problemet til livs.
En af hovedårsagerne til den manglende ligeløn er det kønsopdel‐
te arbejdsmarked. Det kønsopdelte arbejdsmarked kan spores tilbage
til kønsopdelte uddannelser. Mange steder ser vi stadig pigeuddan‐
nelser og drengeuddannelser. Det skal der rettes op på, og det bliver
der.

En anden afgørende barriere for ligeløn er den skæve fordeling af
barsel, hvor mødrene stadig tager for meget og fædrene for lidt, og
det kan og skal der tages et politisk opgør med.
At tage livtag med det kønsopdelte arbejdsmarked, uddannelses‐
valg og familieliv er ikke en nem opgave. Det kræver en ambitiøs
indsats fra flere sider, ikke mindst erhvervslivet og arbejdsmarkedets
parter. Mange brancher og fagforeninger arbejder allerede aktivt med
at bryde kønsopdeling. Som ministeren har været inde på, har rege‐
ringen også taget mange gode og vigtige skridt i den rigtige retning i
forhold til bl.a. uddannelse og barsel.
Europa-Kommissionen har netop fremlagt et nyt omfattende di‐
rektiv om ligeløn, og det skal selvfølgelig også indgå i vores over‐
vejelser om eventuelle nye nationale initiativer. Gennemsigtighed
angående mænds og kvinders aflønning er et af de værktøjer, vi har i
vores værktøjskasse.
Derfor noterer vi os i Socialdemokratiet med glæde, at ministeren
også ønsker at invitere Folketingets partier til videre drøftelser af
ligeløn og kønsstatistikker og eventuelle behov for at justere den
danske lovgivning. Vi deler ønsker om ligeløn, men vi kan støtte
beslutningsforslaget. Tak for ordet.
Kl. 10:56

Første næstformand (Karen Ellemann):
Tak til den socialdemokratiske ordfører. Der er ingen korte bemærk‐
ninger til ordføreren. Den næste ordfører er fra Venstre, og det er fru
Fatma Øktem.
Kl. 10:57

(Ordfører)
Fatma Øktem (V):
Mange tak. Lovgivningen er klar: I Danmark skal der være lige løn
for lige arbejde. Men der er en uforklarlig lønforskel mellem mænd
og kvinder, når vi tager højde for jobtyper, brancher, sektorer samt
erfaring. SF's forslag her går ud på, at alle virksomheder med mindst
ti ansatte, heraf mindst tre mænd og tre kvinder, skal omfattes af
reglerne om kønsopdelt lønstatistik. I Venstre tror vi ikke på, at det
er løsningen. Vi mener ikke, at det giver ligeløn ude på den enkelte
virksomhed, at mange vil få tilsendt en lønstatistik for ansatte, der
ikke udfører det samme arbejde. På de virksomheder, som ikke
har mænd og kvinder ansat, der udfører det samme arbejde, vil
kønsopdelt lønstatistik ikke sige noget som helst om, hvorvidt der er
ligelønsproblemer på virksomheden eller ej. Der er nemlig i beslut‐
ningsforslaget ikke nogen krav om, at mænd og kvinder skal lave
det samme, som grundlag for de lønoplysninger, der er i statistikken.
Og dermed bliver statistikken for mange små virksomheder totalt
meningsløs.
Små virksomheder har i sagens natur få ansatte, og derfor siger
de her statistikker jo ingenting om, hvorvidt der er ligeløn i virksom‐
heden, fordi der ofte vil være få mennesker, der arbejder i forskelli‐
ge jobfunktioner. Så forslaget er fuldstændig nyttesløst. At tvinge
virksomheder til at drøfte lønforskelle mellem f.eks. 17 mandlige
elektrikere og 5 kvindelige HK'ere i den pågældende virksomhed
giver heller ikke nogen mening. Der er ikke tale om lige arbejde,
og derfor skal man ikke på basis af sådan nogle oplysninger tvinge
virksomhederne til at have de her drøftelser.
Desuden pålægger man også virksomhederne byrder med dette
forslag. Det er en øgning af de administrative byrder for virksomhe‐
derne, at ledelserne i en masse små virksomheder skal tage initiativ
til at føre samtaler med medarbejderne om noget, der grundlæggende
er meningsløst for dem.
Jeg må sige, at jeg ikke tror på, at der findes ret mange arbejdsgi‐
vere, som sidder og tænker ved sig selv: Det her er en kvinde, så
derfor trækker vi lige en 5-10 pct. fra hendes løn, selv om hun laver
det samme, som hendes mandlige kollega gør.

Fredag den 12. marts 2021 (B 106)

Der er en uforklarlig lønforskel mellem kvinder og mænd, og
som jeg også sagde til ministeren tidligere, er det noget, vi i Venstre
meget, meget gerne vil komme tættere på, men vi tror helt ærligt
ikke, at det her beslutningsforslag overhovedet rykker på noget som
helst. Det kan godt være, at SF får det godt med sig selv og føler,
at de har gjort noget, men vi kan overhovedet ikke se – også på
baggrund af den seneste undersøgelse, der har været på området –
hvad det her skulle være godt for. Men i Venstre vil vi meget gerne
tage debatten, og vi ser meget frem til forhandlingerne, men vi kan
ikke bakke op om dette lovforslag.
Kl. 11:00

Første næstformand (Karen Ellemann):
Tak til Venstres ordfører. Der er ønske om korte bemærkninger. Først
er det fra fru Astrid Carøe, SF. Værsgo.
Kl. 11:00

Astrid Carøe (SF):
Tak for det. Det er bestemt ikke for at få det godt i maven, at
jeg stiller det her beslutningsforslag. Det er ganske enkelt, fordi vi
hører fra eksperter, at det er et godt træk, at man får noget statistik
på området. Ordføreren siger, at der ikke er mange arbejdsgivere,
der bevidst diskriminerer mellem mænd og kvinder, og det tror jeg
ordføreren har helt fuldstændig ret i. Ikke desto mindre er der en
uforklarlig lønforskel på 4-7 pct., når man sorterer for branche,
erfaring og alt sådan noget, og det er ikke med vilje, men derfor skal
vi jo netop have undersøgt, hvor det er, den her lønforskel ligger.
Jeg kunne godt tænke mig at spørge ordføreren, om ordføreren
godt er klar over, at vi i beslutningsforslaget er meget åbne over
for at få det gjort endnu klarere, at det selvfølgelig er tre mænd
og tre kvinder, der udfører det samme arbejde, altså har samme
DISCO-kode i virksomheden. Så der er altså ikke tale om 5 HK'ere
og 17 tømrere, men mennesker, der udfører præcis det samme ar‐
bejde. Hvis vi får præciseret det, kunne Venstre så være med på
beslutningsforslaget?
Kl. 11:01

Første næstformand (Karen Ellemann):
Ordføreren.
Kl. 11:01

Fatma Øktem (V):
Nej, det kan vi ikke. Vi kan stadig væk ikke bakke op om det, for
vi tror ikke på det. Og jeg vil også lige sige, at tallene med hensyn
til den uforklarlige del, altså at det ligger på et sted mellem 4 og 7
pct., jo heller ikke er helt korrekte. Den seneste undersøgelse viser,
at jo flere parametre, du måler på, des laver bliver tallene. Vi er også
meget interesserede i det, men det, jeg ser, og som er noget af det
seneste, og som er det, VIVE har lavet, er, at det er 1,8 pct. Vi kan
ikke være med, for jeg synes, vi har statistikker nok: I dag er det 1,5
millioner, som indberetter til Danmarks Statistik; med SF's forslag er
det 2 millioner.
Når jeg kalder det her for en feel good-sag, som SF har, er det,
fordi det er korrekt, at der er nogle problemer, men det her vil ikke
andet end at give ekstra opgaver til virksomheder, og helt ærligt, i en
tid, hvor de har det rigtig, rigtig svært i forvejen, og hvor det handler
om, om de overhovedet kommer til at overleve, skal vi ikke give
dem ekstra opgaver med noget, der ikke engang kommer til at rykke,
for talmæssigt i forhold til de statistikker eller den mere viden, som
SF efterlyser, har vi allerede ret høje tal. Det er rigtigt, at der er en
uforklarlig del, vi er alle interesserede i at komme tættere på den,
og der er mange forklaringer på det. (Første næstformand (Karen
Ellemann): Tak). Om det er det kønsopdelte arbejdsmarked osv., vil
jeg slet ikke komme ind på. Jeg forholder mig til det her.

11

Kl. 11:03

Første næstformand (Karen Ellemann):
Ordføreren bedes respektere taletiden. Når formanden har rejst sig,
er taletiden langt overskredet.
Fru Astrid Carøe, anden bemærkning.
Kl. 11:03

Astrid Carøe (SF):
Tak for det. Det ærgrer mig, at Venstre ikke vil være med til at få
mere statistik på det her område. I forhold til byrden er det jo allere‐
de, som vi allerede har hørt fra Samira Nawa, noget, virksomhederne
skal indberette. Når man har over ti ansatte, skal man indberette løn
til Danmarks Statistik. Det eneste, de skal som en ekstra byrde, er
at modtage et brev retur, og det behøver de ikke at tage samtaler og
sådan noget om. Så det er altså det, der er byrden. Og jeg undrer
mig; jeg undrer mig over, at Venstre ikke vil være med til at få mere
statistik på det her område, hvis man netop gerne vil gøre op med det
her.
Så vil jeg bare spørge ordføreren til, om man er klar over, at i
den uforklarlige lønforskel på 1,8 pct. tæller man også barsel, og om
kvinder har kvindelige kollegaer, med, altså man forklarer med køn.
Og det er derfor, jeg siger, at 4-7 pct. må være mere retvisende. Er
ordføreren klar over det?
Kl. 11:04

Første næstformand (Karen Ellemann):
Ordføreren.
Kl. 11:04

Fatma Øktem (V):
Det er jeg klar over – helt klart. Men vi kan komme ned i det.
Der kan være nogle forklaringer. Det er jo derfor, det hedder den
uforklarlige del. Alt det andet kan forklares. Så jo, jeg er klar over, at
jo flere parametre, man kommer i, des lavere bliver den uforklarlige
den. Og vi er meget, meget interesserede i det.
Kl. 11:04

Første næstformand (Karen Ellemann):
Der er endnu en kort bemærkning til ordføreren, og den er fra hr.
Sikandar Siddique, uden for grupperne. Værsgo.
Kl. 11:04

Sikandar Siddique (UFG):
Tak til ordføreren. Jeg er selvfølgelig også ligesom min kollega
utrolig ked af, at Venstre ikke vil støtte op om forslaget. Ordføreren
sagde, at forslaget ikke er vejen frem – og jeg går naturligvis ud fra,
at Venstre også ønsker ligeløn – men vil ordføreren så fortælle, hvad
der så er vejen frem, og vil ordføreren redegøre for, hvordan vi kan
sørge for, at vi får ligeløn, hvis ikke man vil støtte det her forslag?
Kl. 11:05

Første næstformand (Karen Ellemann):
Ordføreren.
Kl. 11:05

Fatma Øktem (V):
Nu tror jeg overhovedet ikke, det her forslag ville have rykket noget
som helst, og det er også derfor, vi ikke støtter det. Men det betyder
ikke, at vi ikke kan se nogle problemer. Ministeren var også inde
på det, og den forrige ordfører var også inde på det, og jeg tror,
der er rigtig mange ting, vi skal tale om, når vi taler, og vi er nødt
til at tale om det lidt mere i helhed. Der er hele barselsdelen, hvor
rigtig mange kvinder tager den største andel af barslen, og vi har
et meget, meget kønsopdelt uddannelsessystem, meget kønsopdelt
arbejdsmarked, kvinderne arbejder meget mindre, end mændene gør,

12

Fredag den 12. marts 2021 (B 106)

og de vil have nogle andre goder. De vil måske hellere have tidligere
fri om fredagen. Der er så mange ting.
Så jo, vi glæder os til den drøftelse, men vi tror helt ærligt og
seriøst ikke på, at det her rykker noget, så derfor bakker vi ikke op
om det. Men der er mange ting, vi skal gå ind og kigge på.
Kl. 11:06

Første næstformand (Karen Ellemann):
Hr. Sikandar Siddique.
Kl. 11:06

Sikandar Siddique (UFG):
Så vil jeg stille et måske lidt mere konkret spørgsmål: Kan vi forven‐
te at se forslag fra Venstre i Folketingssalen, som skal bekæmpe
ulige løn, og som skal fremme ligestillingen og sikre lige løn på ar‐
bejdsmarkedet? Kan vi forvente at se konkrete forslag i Folketings‐
salen fra Venstres side?
Kl. 11:06

Første næstformand (Karen Ellemann):
Ordføreren.
Kl. 11:06

Fatma Øktem (V):
Det kan jeg med rungende og meget stolt stemme sige ja til. Jeg har
netop lige indsendt et beslutningsforslag, hvori det fremgår, at jeg
gerne vil have, at vi går ind og kigger på det her som en helhed. Det
gælder vores uddannelsessystem, for i folkeskolerne taber vi drenge‐
ne. Hver tiende dreng, der kommer ud af folkeskolen, kommer ikke
videre i uddannelsessystemet, og det er et kæmpe problem. Vi har et
kønsopdelt uddannelsessystem, vi har et kønsopdelt arbejdsmarked,
så vi har foreslået, at vi skal have en kommission, der kan kigge
på det her helhedsorienteret. Hvordan får vi kvinderne til at tage
nogle uddannelser, der skaber hurtigere adgang til chefstillingerne,
hvordan får vi flere mænd i servicefagene? Så ja, der er et beslut‐
ningsforslag, det er indsendt, og jeg glæder mig så meget til at drøfte
det.
Kl. 11:07

Første næstformand (Karen Ellemann):
Tak til Venstres ordfører. Der er ikke flere korte bemærkninger til
ordføreren. Og ordføreren gør klar til næste ordfører, som er fra
Dansk Folkeparti, og det er hr. Bent Bøgsted.
Kl. 11:07

(Ordfører)
Bent Bøgsted (DF):
Tak for det, formand. Tak for beslutningsforslaget, der er blevet
fremsat. Det er altid spændende at se, hvad der kommer ud af den
slags beslutningsforslag. Det er jo ikke noget nyt, for jeg tror, vi
har haft diskussionen om ligelønsstatistik fem, seks, syv, otte gange
i den tid, jeg har siddet i Folketinget, og det har været oppe flere
gange med de skiftende beskæftigelsesministre også, altså hvordan
man tackler det. Jeg vil sige tak til beskæftigelsesministeren for den
gode tale og det gode indlæg, der var til at starte med, og det gør jo,
at jeg må sige, at der er meget af det, som beskæftigelsesministeren
sagde, vi er enige i i Dansk Folkeparti, så det behøver jeg ikke at stå
og gentage. Det er altid rart.
Kigger man på lønstatistikkerne, kan vi i Dansk Folkeparti godt
se, at der ikke er nogen tvivl om, at der er nogle uforklarlige
lønforskelle, for det er meget svært at bedømme lige løn for lige
arbejde. Så ved vi godt, der er andre, der snakker om lige løn for
arbejde af lige værdi, men det er sværere at bedømme, for det er
næsten umuligt at bedømme, hvad værdien er af ens arbejde, men
hvis man snakker om lige løn for lige arbejde, skal man have nogle,

der står ved siden af hinanden og laver nøjagtig det samme i en
produktion, hvor de f.eks. laver 1.000 elementer, og hvis en mand
og en kvinde laver 1.000 elementer på den samme tid, skal de selv‐
følgelig have lige løn, det er klart. Og hvis de er ansat til at lave det
samme, skal de have lige løn, og det får de også ude i produktions‐
virksomhederne, men det er ikke på grund af lønstatistik, at de får
det, det er selvfølgelig på grund af de overenskomstforhandlinger,
der har været, hvor man har forhandlet løn på plads, og det er også
den vej, vi i Dansk Folkeparti mener vi skal gå, for at ændre på
ligelønsstatistikker og sige, at nu skal vi ned på virksomheder, der
har 10 ansatte, hvor der er mindst 3 mænd og 3 kvinder, der laver
nøjagtig det samme, er godt nok svært. Jeg tror ikke, at man kan se
det på den måde og så finde små virksomheder med 10 ansatte, hvor
3 af hvert køn laver det samme, og derfor mener vi heller ikke, at det
her flytter noget som helst.
Men det kan flytte noget, hvis man i overenskomstforhandlinger‐
ne siger, at kvinderne skal prioriteres, men det har overenskomstpar‐
terne bare aldrig gjort, det har fagforeningerne ikke gjort, for de har
ikke været ude at prioritere kvinderne og haft dem som hovedpriori‐
tet og har sagt, at kvinderne skal have mere i løn end mændene. De
kører med en samlet procentsats, og skal man virkelig ændre noget
der, er man nødt til at sige, at man i overenskomstforhandlingerne
prioriterer kvinderne mere, men det er op til overenskomstparterne
at gøre det, for det blander Dansk Folkeparti sig ikke i. Vi mener
ikke, at vi herinde i Folketinget skal ud at bestemme, hvordan løn‐
forhandlingerne skal foregå, og vi mener heller ikke, at en ændring
af kønsopdelt ligelønsstatistik, altså en ændring fra 35 til 10 ansatte,
ville hjælpe noget som helst, og derfor kan vi heller ikke støtte det
her forslag.
Kl. 11:10

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører er fra Det Radikale Venstre, og det
er fru Samira Nawa. Velkommen.
Kl. 11:11

(Ordfører)
Samira Nawa (RV):
Tak. Vi er langt om længe ved at være et sted, hvor det kun er de
mest stædige og faktaresistent modstandere af ligestillingskampen,
der benægter, at vi fortsat har uligeløn i Danmark. Vi er til gengæld
langt fra at være et sted, hvor erkendelsen også fører til handling,
hvor vi tager et reelt opgør med uligeløn, og hvor vi tager de værktø‐
jer i brug, som vi rent faktisk ved virker. Men det er altså på høje
tid, for vi løser ikke problemet ved at nøjes med at lægge ansigtet i
bekymrede folder, og vi løser det ikke ved at sige, at vi skam også
synes, at det er for dårligt, eller ved at klappe Sofie Linde, der jo
i sin berømte tale også adresserede det her problem med uligeløn
mellem mænd og kvinder, på skulderen eller klappe andre kvinder,
som har taget kampen, på skulderen. De har taget kampen, fordi der
er sket alt, alt for lidt.
Som jeg forstår det, er der et ønske om politisk handling nu, og
det skylder vi. Det er i grunden ret underligt, at vi på Christiansborg
stadig sidder på hænderne, for vi har jo rigeligt med værktøjer i
skuffen, som vi bare kan tage i brug, og her er kønsopdelte lønstati‐
stikker et af de absolut mest oplagte. I dag er det kun virksomheder
med flere end 35 medarbejdere, som vi forventer det af, men den
grænse bør rykkes, for vi ved, at hvis der er noget, der virker, er det
transparens. Det peger forskning både i Danmark og internationalt
på, så hvorfor egentlig vente? Det glæder mig da, at regeringen vil
indkalde til forhandlinger og drøftelser om det her senere, men jeg
har stadig til gode at forstå, hvorfor vi egentlig skal vente på det.
Hvorfor ikke fortælle de kvinder, der går rundt og tror, at de får
samme løn som deres mandlige kolleger, at det ikke nødvendigvis er

Fredag den 12. marts 2021 (B 106)

tilfældet? Hvorfor ikke udstyre dem med det argument, de har brug
for til deres næste lønforhandling?
Jeg har i hvert fald svært ved at se argumenterne imod, ud over
den gamle sang, som vi også har hørt lidt af nu og her, om, at det
vil drukne virksomhederne i bureaukrati. Den pointe er bare alt for
letkøbt, og det har vi også drøftet her i salen i dag, og ærlig talt
bør den være til at overkomme. I lyset af hvor lidt der åbenbart sker
af sig selv, og hvor effektivt et værktøj vi har, betaler vi i Radikale
Venstre gerne den mikroskopiske bureaukratipris, der er i at lade
virksomheder modtage et brev om kønsopdelte lønstatistikker. Radi‐
kale Venstre kan varmt anbefale det her beslutningsforslag.
Kl. 11:14

Første næstformand (Karen Ellemann):
Tak til den radikale ordfører. Der er ønske om en kort bemærkning
til fru Fatma Øktem, Venstre. Værsgo.
Kl. 11:14

Fatma Øktem (V):
Mange tak. Kvinder, der går rundt og tror, at de får den samme løn
som deres mandlige kollegaer, sagde ordføreren. Det gør de ikke
ifølge ordføreren. Så kunne jeg godt tænke mig at høre ordføreren:
Tror ordføreren på, at der sidder chefer og ledere rundtomkring, der
kønsdiskriminerer bevidst?
Kl. 11:14

Første næstformand (Karen Ellemann):
Ordføreren.
Kl. 11:14

Samira Nawa (RV):
Nej, det tror jeg faktisk ikke på. Og det, der er nøglen her, er det,
som fru Fatma Øktem siger, altså om det er bevidst. Det tror jeg
ikke, det er, for det ville også være ulovligt. Men det finder simpelt
hen sted. Det kan vi jo se, når der er en uforklarlig lønforskel. Så ved
vi jo, at det finder sted, men ikke er bevidst. Og derfor kan vi jo lige
så godt få noget transparens, så de her tal bliver lagt på bordet, både
for cheferne, men sådan set også for dem, der skal ind at forhandle
deres løn – mænd eller kvinder.
Kl. 11:15

Første næstformand (Karen Ellemann):
Fru Fatma Øktem.
Kl. 11:15

Fatma Øktem (V):
Ikke for noget, men der er jo allerede stor transparens. Ifølge de
oplysninger, der kommer ind, drejer det sig om 1,5 millioner, altså
som bliver sendt ind til Danmarks Statistik. Nu vil man med det her
lovforslag sætte det op til 2 millioner. Kan ordføreren fortælle mig,
om der overhovedet findes nogen som helst sager på området, hvor
ligeløn ikke bliver overholdt? Har ordføreren hørt om nogen sager?

her, at have det kort på hånden, når de går ind til lønforhandlinger.
Derfor vil jeg gerne takke SF – det fik jeg ikke lige gjort – for at
fremsætte det her beslutningsforslag, som vi i Radikale Venstre er
varme tilhængere af.
Kl. 11:16

Første næstformand (Karen Ellemann):
Den næste korte bemærkning er fra fru Birgitte Bergman, Det Kon‐
servative Folkeparti.
Kl. 11:16

Birgitte Bergman (KF):
Tak for det. Jeg bemærker, at ordføreren bruger ord som en lille,
lille ting, altså at det bare skulle ændre lidt på det, man indsender til
statistikker osv. Jeg synes simpelt hen, at det er arrogance over for
de virksomheder, som lige nu ekstraordinært er i en meget, meget
vanskelig situation, at tro, at det ikke har nogen betydning, at vi
ydermere med det beslutningsforslag lægger bureaukrati ned over de
stakkels virksomheder.
Så er der noget helt andet. Prøv at høre, når vi dykker ned i talle‐
ne fra VIVE-rapporten, så er der en uforklarlig forskel på 1,8 pct.,
altså 1,8 pct. Jeg kan ikke forstå, hvor ordføreren og forslagsstilleren
fra Socialistisk Folkeparti egentlig vil hen med den her dagsorden.
For der vil nok altid være en eller anden form for uforklarlig årsag,
og en af årsagerne til, at der er en lønforskel på mænd og kvinder,
er jo, at vi vælger forskelligt. Det synes jeg ministeren redegjorde
rigtig fint for. Der er forskel, fordi de ikke arbejder i samme tidsrum
– undskyld, nu skal jeg nok sætte mig ned. Så jeg vil egentlig godt
bare have svar på det.
Kl. 11:17

Første næstformand (Karen Ellemann):
Ordføreren.
Kl. 11:17

Samira Nawa (RV):
Jeg synes, at det er lige lovlig for meget at kalde det arrogance. Det
havde først være rigtig arrogance, hvis ikke jeg og Radikale Venstre
ville løse problemet med uligeløn i Danmark over for dem, som ikke
får den løn, som deres kollegaer får, den løn, de egentlig fortjener. Så
kunne vi tale om arrogance.
Når fru Birgitte Bergman omtaler, at vi har en ekstraordinær
situation, og at vi derfor er nødt til at passe ekstra meget på virksom‐
hederne, så vil jeg sige, at det vil vi rigtig gerne i Radikale Venstre.
Men så har jeg også til gode at høre, om fru Birgitte Bergman
ville have støttet det her beslutningsforslag, hvis det var kommet før
corona.
Kl. 11:18

Første næstformand (Karen Ellemann):
Fru Birgitte Bergman.
Kl. 11:18

Kl. 11:15

Første næstformand (Karen Ellemann):
Ordføreren.
Kl. 11:15

Samira Nawa (RV):
Det er da klart, at når man ser på tallene og kan se en uforklarlig
lønforskel, uanset om den så i den seneste meget kritiserede VIVErapport er på 1,8 pct., eller om den er på 4,7 pct., så kan vi vel alle
sammen være enige om, at der er en uforklarlig lønforskel, ergo er
det jo dokumenteret, at den lønforskel finder sted. Og vi skal hive
de værktøjer op af værktøjskassen, som kan sikre en transparens,
og som kan sikre kvinderne, som jo er dem, der bliver underbetalt

13

Birgitte Bergman (KF):
Nej, på ingen måde, og det ville jeg ikke have gjort, fordi det ikke
løser problemet. Det, jeg godt kunne tænke mig at høre ordføreren
om, er, hvad det egentlig reelt er, der kommer til at løse det her
problem. For der er ingen tvivl om, at der er en forskel, men det
handler jo om noget helt andet. Det handler om det uddannelsesvalg,
vi tager som unge kvinder, og det handler om, hvad vi kan gøre
i forhold til det. Det her kommer jo ikke til at løse det, altså at
virksomheder ned til ti ansatte skal lave lønstatistik.
Kl. 11:19

Første næstformand (Karen Ellemann):
Ordføreren.

14

Fredag den 12. marts 2021 (B 106)

Kl. 11:19

Samira Nawa (RV):
Jeg tror heller ikke på, at det her beslutningsforslag, hvis det skulle
blive realiseret, kan stå alene. Det tror jeg ikke på. Det skal ses i
sammenhæng med lovgivning omkring øremærket barsel til fædre;
det skal ses i sammenhæng med, at vi får løftet flere unge mænd
med hensyn til at tage en uddannelse; det skal ses i sammenhæng
med, at vi også får lovgivning omkring måltal og flere kvinder på
de øverste ledelseslag. Det her er altså et skridt i den rigtige retning.
Men nej, jeg bilder mig ikke ind, at alt er løst med det her.
Kl. 11:19

Første næstformand (Karen Ellemann):
Tak til den radikale ordfører. Der er ikke flere korte bemærkninger
til ordføreren. Den næste ordfører er fra Enhedslisten, og det er fru
Jette Gottlieb. Velkommen.
Kl. 11:19

(Ordfører)
Jette Gottlieb (EL):
Tak. Jeg skal sige, at jeg rettelig taler på vegne af vores ligestillings‐
ordfører, fru Pernille Skipper, og på hendes vegne skal jeg meddele,
at vi kan støtte forslaget, og det kan vi, fordi vi mener, at indsigt
er en god forudsætning for at træffe de rigtige beslutninger. Derfor
synes vi, at den indsigt, som kan komme ud af, at der bliver en
relevant statistik, vil være egnet til at understøtte de drøftelser, der
skal foregå, af, hvad vi kan gøre for at styrke ligeløn på det danske
arbejdsmarked.
Så vil jeg sige, at der selvfølgelig er nogle erfaringer fra den‐
gang, hvor forholdene faktisk var sådan her, og det er, at loven
ikke altid bliver overholdt, og det skal man jo være opmærksom
på er en forudsætning. Så er det vigtigt, at de mennesker, der skal
forhandle lønningerne på arbejdsmarkedet, faktisk har indsigt i de
her statistikker, og det er en anden vigtig ting. Så det vil sige, at der
skal være adgang til fagforeningerne, for at de har muligheden, lige
såvel som det selvfølgelig også er oplysninger, der skal være kendte
for arbejdsgiverne og den slags ting. Men eftersom vi jo nu kan
konstatere på debatten, at der ikke bliver fremsat noget lovforslag, så
er det jo en mindre relevant betragtning.
Men Enhedslisten støtter forslaget.

omfattet, og for dem er det særlig dyrt og besværligt at lave denne
type administrativt arbejde. Det har de ikke brug for, især ikke lige
nu. Vi skal ikke tænke i flere byrder for vores virksomheder, absolut
ikke, vi skal tænke i færre.
SF og i øvrigt mange af de røde partiers tanker hviler på en idé
om, at en uforklaret lønforskel afspejler forskelsbehandling. En ufor‐
klaret lønforskel afspejler, at folk får forskellig løn, selv om de har
samme slags job og erfaring. Men folk i samme job og med samme
erfaring laver ikke nødvendigvis det samme arbejde. To tømrere, to
kontorfolk, to butiksansatte osv. kan lave vidt forskelligt arbejde,
bl.a. fordi de arbejder på forskellige virksomheder. Derfor tjener de
heller ikke det samme. Kvinder tjener mindre end mænd i samme
job med samme erfaring, men de arbejder også mindre, har mindre
overarbejde og mindre krævende opgaver, og de har mere fravær
med løn. Derfor er det ikke underligt, at de tjener lidt mindre.
De nævnte forskelle mellem kønnene er problematiske, og der
bør arbejdes for at ændre dem, men en kønsopdelt lønstatistik har ik‐
ke nogen betydning i den sammenhæng. Jeg tror, vi skal se på føde‐
kæden, altså uddannelserne. Det handler om at få flere unge kvinder
til at vælge en erhvervsuddannelse eller en af STEM-uddannelserne.
Ligestilling er en grundlæggende dansk værdi, og det skal vi værne
om og kæmpe for, men jeg hører ikke til dem, som tror, at kvinder
kommer med nogle særlige kompetencer, kvindelige kompetencer.
Jeg vil ikke ansættes på en kvote, men jeg tror på, at diversitet på
arbejdspladsen og i ledelsen er vigtigt, at det skaber bedre resultater,
når ansatte med forskellige uddannelser og erfaringer og profiler
arbejder sammen. Jeg tror på, at vi skal fokusere på at skabe reelt
lige muligheder inden for en ramme, hvor virksomhederne beholder
deres frie valg og autonomi til at ansætte de mest kvalificerede. Po‐
sitiv særbehandling er ikke ligestilling, men negligering af kvinders
evne.
Derudover er det forkert, at man tvinges til at offentliggøre sin
løn. Man kan ofte regne den mere eller mindre ud i det offentlige,
men personlig løn og økonomisk situation er simpelt hen en privat‐
sag. Vi skal holde fokus på, at vi har lige muligheder for at opnå,
hvad vi vil, her i livet uagtet køn, og så skal der være fokus på
kvalifikationer, ikke køn. Det er ikke konservativ politik at blande
sig i erhvervslivets ansættelsesforhold eller at pålægge virksomheder
yderligere byrder. Det Konservative Folkeparti kan derfor ikke støtte
dette beslutningsforslag.
Kl. 11:25

Kl. 11:21

Første næstformand (Karen Ellemann):
Tak til Enhedslistens ordfører. Der var ikke nogen korte bemærk‐
ninger til ordføreren. Den næste ordfører er fra Det Konservative
Folkeparti, og det er fru Birgitte Bergman. Velkommen.
Kl. 11:21

(Ordfører)
Birgitte Bergman (KF):
Tak. I dag behandler vi SF's forslag om en udvidelse af regler for
kønsopdelt lønstatistik. Reglerne er i dag således, at virksomheder
med 35 ansatte og mindst 10 af hvert køn skal føre kønsopdelt
lønstatistik, men nu vil SF have, at virksomheder med helt ned til 10
ansatte og med 3 af hvert køn skal føre kønsopdelt lønstatistik.
Hvorfor er det så et problem at skærpe reglerne om kønsopdelt
lønstatistik? De nuværende regler om kønsopdelt lønstatistik har
ikke nogen anden betydning end at påføre virksomheder og løn‐
modtagere bureaukrati. Ca. 1,5 millioner lønmodtagere er omfattet,
men siden reglerne blev indført i 2006, har der ikke været ført en
eneste ligelønssag med udgangspunkt i statistikkerne. Den ønskede
skærpelse vil betyde, at ca. 2 millioner frem for 1,5 millioner løn‐
modtagere vil være omfattet. Det er urealistisk, at det vil fremme
ligestillingen, men det vil betyde, at mange små virksomheder bliver

Første næstformand (Karen Ellemann):
Tak til den konservative ordfører. Der er ønske om en kort bemærk‐
ning til fru Astrid Carøe, Socialistisk Folkeparti.
Kl. 11:25

Astrid Carøe (SF):
Tak for det. Jeg tror, vi har fået etableret, at Konservative er meget
imod det her beslutningsforslag, og det undrer mig, fordi det hand‐
ler om at få noget mere statistik og noget mere viden om det her
område, men jeg kan forstå, at en af de helt store grunde til, at
man ikke er for, er den her byrde på erhvervslivet. Det kan jeg
godt forstå, for det er vigtigt, at vi ikke lægger mere bureaukrati
på erhvervslivet. Men når nu ordføreren gang på gang hører, at
virksomhederne allerede gør det i dag, det eneste, der skal ske, er,
at Danmarks Statistik skal kønsopdele de lønstatistikker, de allerede
får fra virksomhederne, og at virksomhederne skal modtage et brev,
altså ikke en større byrde. Kan Konservative så ikke støtte forslaget,
for det lyder jo, som om at det er det, der er den helt store hurdle
mod det her forslag?
Kl. 11:26

Første næstformand (Karen Ellemann):
Ordføreren.

Fredag den 12. marts 2021 (B 106)

15

Kl. 11:26

Kl. 11:29

Birgitte Bergman (KF):
Nu har jeg været på arbejdsmarkedet i rigtig mange år, jeg har selv
også drevet en lille virksomhed, så det der med at forestille sig, at
det bare er et lille brev, synes jeg er helt misforstået, og jeg synes,
det er mangel på forståelse for, hvad det er for nogle administrative
byrder, virksomhederne i forvejen kæmper med derude, så at negli‐
gere det og tro, at det ikke er tidskrævende eller det ikke skaber bøvl
og bureaukrati, er helt misforstået. Men jeg mener heller ikke, at
helt ned til 10 ansatte er med til at løse det problem, som ordføreren
gerne vil løse, og det vil vi også gerne i Det Konservative Folkeparti,
bare ikke med kønsopdelt lønstatistik ned til 10 personer.

(Privatist)
Sikandar Siddique (UFG):
Undskyld, det var simpelt hen, fordi jeg regnede med, at der var
flere ordførere tilbage i rækkefølgen, inden jeg skulle herop, men
sådan er det trist nok ikke, må man sige.
Det fremgår både af vores egen nationale lovgivning og af EU's
regler, at vi som stat er forpligtet til at afskaffe enhver forskelsbe‐
handling med hensyn til lønvilkår, og at man skal modtage lige
løn for samme arbejde og arbejde af samme værdi uanset køn. I
Frie Grønne er dette vores rettesnor. Enhver forskelsbehandling med
hensyn til lønvilkår på baggrund af køn skal afskaffes, men der
er vi ikke endnu. Statistikkerne viser stadig væk, at der eksisterer
lønforskelle mellem kønnene på det danske arbejdsmarked, og det
må betyde, at vi ikke har gjort det og stadig ikke gør det godt nok.
Derfor er det på høje tid, at vi får gjort op med myten om, at vi har
ligestilling i Danmark, og det er på høje tid, at vi anerkender, at vi
har et ligelønsproblem i Danmark, og så er det altså også på høje tid,
at vi sætter handling bag vores ambitioner om reel ligestilling.
I Frie Grønne mener vi på lige fod med forslagsstillerne, at større
transparens og en udvidelse af reglerne for kønsbaserede lønstatistik‐
ker i Danmark vil gøre en forskel. Jo mere vi som politikere, be‐
slutningstagere og borgere ser og kender til problemet, desto større
muligheder og incitament får vi skabt til at finde løsninger. EuropaKommissionen har bl.a. konkluderet, at en af udfordringerne ved
implementeringen af princippet om ligeløn er mangel på gennemsig‐
tighed i lønsystemerne, og at større åbenhed om løn vil have en
positiv effekt. Derfor hilser vi i Frie Grønne forslaget velkommen.
Så tak til SF. (Anden næstformand (Pia Kjærsgaard): Tak for det).
Jeg er ikke færdig endnu. (Anden næstformand (Pia Kjærsgaard):
Nå. Jamen der er da også masser af tid tilbage. Værsgo). Ja, det er
der.
Det er helt klart et skridt i den rigtige retning, men med det sagt
er det også Frie Grønnes holdning, at der skal gøres endnu mere,
og at forslaget alene ikke kan få os i mål. Det har SF og Radikale
Venstre også tidligere påpeget.
Kønsbaserede lønforskelle er tæt koblet til andre ligestillingsud‐
fordringer som f.eks. det kønsopdelte arbejdsmarked. Hvis vi ønsker
at opnå ligeløn og på sigt også ligestilling i Danmark, bliver vi
nødt til at arbejde ihærdigt, systematisk og strukturelt. Det kræver
et 360-graderseftersyn af arbejdsmarkedet og af alle konturer i vores
samfund. Der er mange steder at hente inspiration, f.eks. i vores nor‐
diske nabolande, som rangerer i toppen af Global Gender Gap Index,
hvor man bl.a. har valgt mere omfattende og ambitiøse modeller for,
hvordan man sikrer lige løn for samme arbejde og arbejde af samme
værdi.
I Frie Grønne vil vi blive ved med at skubbe på for at højne am‐
bitionsniveauet for ligestillingsarbejdet i Danmark. Det vil vi gøre,
indtil vi er i mål. Forslaget om udvidelse af reglerne for kønsopdelt
lønstatistik fortjener opbakning, for større åbenhed om lønforhold og
lønforskelle er et centralt værktøj i kampen for at opnå lige løn. I har
hermed Frie Grønnes opbakning til forslaget – og nu takker jeg for
ordet.

Kl. 11:26

Første næstformand (Karen Ellemann):
Fru Astrid Carøe.
Kl. 11:26

Astrid Carøe (SF):
Altså, det kan godt være, at ordføreren synes, at det er at negligere
det, men det er ikke desto mindre lige præcis det, der sker, og det
kan godt være, at ordføreren ikke tror på mig og på Samira Nawa,
men det er også forskere og eksperter, der siger de her ting: at det er
lige præcis den byrde, at man modtager et brev, og at Danmarks Sta‐
tistik får lov at kønsopdele på den statistik, man allerede indsender.
Nå, men nu er det i hvert fald sagt.
Det, jeg godt kunne tænke mig at spørge om, er, om Konservative
Folkeparti reelt synes, at det her er et problem, altså, den uforklarlige
lønforskel mellem mænd og kvinder. For jeg synes, at i talen får vi
noget om det kønsopdelte arbejdsmarked og om, at kvinder arbejder
mindre end mænd og sådan noget, men er det reelt et problem, at
kvinder bliver betalt mindre for det samme arbejde? Og hvis Konser‐
vative synes det, vil Konservative så ikke snart stille nogle forslag,
fremsætte nogle beslutningsforslag, fordi det eneste, der sker i den
her sal, er, at ligestillingsforslag fra os bliver høvlet ned, og at der
ikke kommer noget fra Konservative Folkeparti?
Kl. 11:27

Første næstformand (Karen Ellemann):
Ordføreren.
Kl. 11:27

Birgitte Bergman (KF):
Prøv og hør her! Den første uforklarlige forskel, der er, er på 1,8 pct,
og så har vi den anden, som ligger på de der 11,5 pct. Og hvorfor er
der egentlig forskel? Det viser sig jo, at det er der, fordi vi vælger
forskelligt, alt efter om det er en mand eller en kvinde. Og det, vi
ender ud i, er, at mænd ofte har længere at pendle på arbejde, de ofte
tager natarbejde osv. osv. Der er nogle forklarlige forskelle. Men det,
jeg rigtig gerne vil være med til at arbejde for, er, at vi får flere kvin‐
der over i de erhvervsrettede uddannelser og i STEM-uddannelser,
ligesom mine egne to døtre, den ene studerer økonomi, den anden
studerer til ingeniør. Så jeg synes på mange måder, at jeg selv er en
rollemodel for, at der godt kan ske ændringer. Så det vil jeg meget
gerne være med til at arbejde for.
Kl. 11:28

Første næstformand (Karen Ellemann):
Tak til den konservative ordfører. Der er ikke flere korte bemærk‐
ninger. Jeg ser ikke ordføreren fra Nye Borgerlige og heller ikke
ordføreren fra LA, men til gengæld kan jeg se, at privatist hr. Sikan‐
dar Siddique gerne vil bede om ordet. Så hermed giver jeg ordet
til hr. Sikandar Siddique, inden jeg giver ordet til ordføreren for
forslagsstillerne.

Kl. 11:32

Anden næstformand (Pia Kjærsgaard):
Tak for det. Der er ikke nogen kommentarer, så vi går videre til
ordføreren for forslagsstillerne, fru Astrid Carøe, Socialistisk Folke‐
parti.

16

Fredag den 12. marts 2021 (B 106)

Kl. 11:32

(Ordfører for forslagsstillerne)
Astrid Carøe (SF):
Tak for det. Tak for en rigtig god debat og nogle gode bidrag, og
tak til de partier, der har tilkendegivet, at de støtter op om det her
forslag.
I 1976 fik vi lov om ligeløn i Danmark. Det var året, hvor
lønmæssig forskelsbehandling på grund af køn blev forbudt, men vi
har aldrig efterlevet princippet. I Danmark tjener mænd i gennemsnit
omkring 13 pct. mere end kvinder, og kontrollerer man for brancher
og uddannelsesbaggrund, er der stadig en lønforskel tilbage – en
uforklarlig forskel på mellem 4 og 7 pct. Det er pilskævt.
Lad mig bare understrege en gang til: Der er her tale om mænd
og kvinder, der udfører samme arbejde, men alligevel aflønnes for‐
skelligt. Og det er strukturel sexisme. Det er jo ret svært at gøre
noget ved lønforskellene, hvis man ikke ved, at de er der – ligesom
vi alt for mange steder har været fodslæbende med hensyn til at
bekæmpe seksuel chikane, indtil der i efteråret omsider blev kastet
lys på problemet.
Derfor skal lønforskellene også ud i det åbne. Jeg tror, at noget
af kuren for at skabe ligeløn i Danmark er den samme. Kuren er
åbenhed. Vi skal tale højere om løn. Arbejdsgivere skal være åbne
om løn, der skal være gennemsigtige lønforhold og kønsopdelte
lønstatistikker, også i landets mindre virksomheder.
Årsagerne til uligeløn er mange. Løsningerne skal derfor gå på
flere ben. En forældet tjenestemandsreform, der lønner de traditio‐
nelle kvindefag lavere end de traditionelle mandefag, er en faktor;
det er en reform, der i et halvt århundrede har lagt en diskrimineren‐
de lønramme for dagen. Den skæve deling af barselsorlov, hvor mor
går hjemme med barnet 9 ud af 10 dage, gør det heller ikke bedre.
Mens kvinder er derhjemme, sakker de bagud i lønforhandlingerne,
fordi de er længe væk fra arbejdsmarkedet – ligesom pensionsformu‐
en dermed også bliver mindre.
Uligeløn er dermed en langtidsholdbar arv, en ond spiral, der føl‐
ger kvinder, fra vi starter på vores arbejdsliv, fra vi er nyuddannede
og nyudlærte, til vi pensioneres, hvor vi kan se frem til en pension,
der er 25 pct. lavere end vores mænds – 25 pct.!
Men den gode nyhed er, at vi kan komme uligelønnen til livs,
hvis vi vil. Det kræver blot de rette værktøjer. Og derfor er jeg
glad for, at ministeren vil være med til at åbne for værktøjskassen,
selv om man ikke støtter det her forslag. Men kønsopdelte lønstati‐
stikker er i dag et redskab, som arbejdsgivere og medarbejdere og
tillidsmænd kan bruge til at fremme ligestilling på arbejdspladsen.
Vi har tidligere haft et krav om kønsopdelt lønstatistik, også i mindre
virksomheder. Men da vi i 2015 havde en blå regering, rullede man
noget af fremskridtet tilbage. Færre virksomheder skulle nu føre
statistik over mandlige og kvindelige ansattes lønninger. Kun virk‐
somheder med over 35 ansatte blev pålagt at udarbejde kønsopdelt
lønstatistik.
Men nu har vi jo et nyt politisk flertal, og derfor ville jeg se,
om ikke der var flertal for at genoprette den her regel. Det er der
desværre ikke, men jeg er glad for, at vi skal drøfte det her videre
med ministeren. Men for mig at se kan det altså kun gå for langsomt
med at få udvidet den her ordning igen. Og det, jeg foreslår, er
egentlig bare en tilbagerulning af det tilbageskridt, som den borgerli‐
ge regering tog på området i 2015. Alle virksomheder med ansatte,
der svarer til mindst ti fuldtidsbeskæftigede, heraf mindst tre mænd
og tre kvinder med samme jobfunktion, skal være omfattet af regler‐
ne om kønsopdelt lønstatistik.
Danmark er håbløst fodslæbende på ligelønsområdet. Kigger man
eksempelvis mod Island, der ifølge World Economic Forum er ver‐
dens mest ligestillede land, risikerer virksomhederne bøder, hvis
ikke de kan fremvise et certifikat for at have gennemført ligeløn.
Kigger man mod EU, har Kommissionen netop fremlagt et spænden‐

de nyt direktivforslag, der skal skabe løntransparens på de europæ‐
iske arbejdsmarkeder, og det er også noget, vi arbejder benhårdt for
bliver visionært i Bruxelles; der sidder min gode kollega Kira Marie
Peter-Hansen netop med det.
Hvad gør vi i Danmark? Vi sidder på hænderne. Vi sidder så
tungt på hænderne, at FN for nylig liv har påtalt Danmarks ringe
indsats for ligeløn. Danmark var til eksamen i FN's kvindekonventi‐
on, og havde der været karaktergivning, så tror jeg, vi var dumpet.
Det blev endda særlig påpeget, hvorfor kravet om kønsopdelt lønsta‐
tistik kun skal gælde virksomheder med over 35 ansatte. Og jeg
spørger om det samme.
Kl. 11:37

I debatten nu her har der været flere argumenter imod at stemme
for det her lovforslag. Nogle har indvendt, at vi ikke skal pålægge
virksomhederne unødigt bureaukrati og slet ikke i en svær coronatid.
Jeg kan sige ganske klart: Unødigt bureaukrati, nej tak, men indsat‐
ser for ligestilling vinder hele samfundet på, også virksomhederne
– også den økonomiske bundlinje. Og så er det faktisk sådan, at
arbejdsgivere med mindst ti ansatte allerede i dag indberetter tal til
Danmarks Statistik, uanset om der så bliver lavet kønsopdelte lønsta‐
tistikker eller ej. Det sker i øvrigt automatisk via virksomhedernes
lønsystem. Så hvis nogen kalder det her en byrde, er det altså en
byrde, der findes allerede.
Så er spørgsmålet, om det virker. Og der har jeg snakket med
eksperter og forskere, som siger, at det her er dybt nødvendigt,
særlig den del med tre mænd og tre kvinder i samme jobfunktion, for
at få mere gennemsigtighed på det her område. Så jeg læner mig op
ad eksperterne, som siger, at det her vil virke, at det vil give mere
gennemsigtighed og dermed mere fokus på området. Så lad os gøre
det.
Så er spørgsmålet, om det er helt det samme, de laver. Og det
vil det være, for måden, man laver den her kønsopdelte lønstatistik
på, er, ved at det er mænd og kvinder i samme jobfunktion, altså
helt ned til samme DISCO-kode. Så det vil være det samme job, de
har. Det vil altså ikke være to forskellige jobfunktioner, man vejer op
imod hinanden.
Så er der til sidst argumentet om, at løn er en privatsag, og at det
ikke er rart at få offentliggjort sin løn et sted, hvis man ikke har lyst
til det. Og det er jeg enig i; det skal man selvfølgelig ikke. Jeg vil
opfordre folk til det. Jeg tror, at vi helt generelt taler for lidt om løn
i Danmark, måske særlig kvinder, men selvfølgelig skal man ikke
have det offentliggjort, hvis man ikke vil.
Men det er altså ikke et problem i forbindelse med det her lov‐
forslag. Det kræver et meget, meget stort formelkendskab at kunne
udregne den enkelte medarbejders løn ud fra den her kønsopdelte
lønstatistik, også selv om man sætter det så langt ned. Det er også
blevet bekræftet på et tidspunkt, da Mette Frederiksen var beskæfti‐
gelsesminister, i et svar, som jeg kan sende til udvalgets medlemmer,
hvis man er interesseret i det eller bekymret for det.
Så nu hvor jeg har argumenteret mod de argumenter, der har væ‐
ret mod det her forslag, håber jeg, at vi i udvalgsbehandlingen finder
ud af, at der er flere partier, der kan bakke op om det her forslag.
Og hvis der ikke er det, glæder jeg mig bare til de drøftelser, vi skal
have efter sommerferien, for at komme uligeløn til livs. Mange tak.
Kl. 11:39

Anden næstformand (Pia Kjærsgaard):
Tak for det. Der er et par bemærkninger. Hr. Sikandar Siddique, uden
for grupperne. Værsgo.
Kl. 11:40

Sikandar Siddique (UFG):
Jeg vil bare lige bruge anledningen til igen at sige tak til SF. Det er
et forslag, der absolut er brug for.

Fredag den 12. marts 2021 (B 106)

I forhold til hele den diskussion, der har været i dag om bureau‐
krati i forhold til ligestilling, har vi det altså sådan i Frie Grønne, at
hvis det koster lidt bureaukrati, må det gøre det. Vi skal altså have
ligeløn og ligestilling i Danmark.
Jeg vil lige høre ordføreren i forhold til forslaget: Det vil selvføl‐
gelig give nogle data og fakta, men kan ordføreren forestille sig,
at det her forslag rent faktisk kan gøre mere end bare det at give
nogle data og fakta, altså at det måske kan være en stepping stone til
netop at arbejde mere ihærdigt i forhold til at udligne lønforskellene?
Derudover vil jeg høre, om SF er klar til at gå skridtet videre i
forhold til det, man f.eks. ser i den islandske model, hvor man rent
faktisk pålægger virksomhederne en sanktion eller andet, hvis de
ikke lever op til at gøre noget ved lønforskellene. Er SF klar til at gå
skridtet videre?
Kl. 11:41

Anden næstformand (Pia Kjærsgaard):
Værsgo.
Kl. 11:41

Astrid Carøe (SF):
Tak for det. Jeg tror bestemt, at det vil have en betydning. Altså, ud
over at vi får noget mere statistik og på den måde får noget mere
information om det her, som kan skabe noget debat, vil det jo også
komme frem, hvis der er nogle virksomheder, der ikke overholder
loven fra 1976. Og som Samira Nawa sagde, vil det også betyde, at
man som kvinde kan gå op og sige: Jeg kan se, at i min profession
ligger lønnen på det her niveau, og det skal jeg selvfølgelig også
have. Så man kan også bruge det i lønforhandlinger. Og jeg tror, der
vil være mange ting, man kunne gøre med det her forslag ud over at
bruge det til statistik.
I forhold til om vi vil gå videre, vil jeg sige, at det har jeg ikke
taget stilling til endnu. Jeg synes, vi skal prøve at se, om det her
virker – altså nogle af de tiltag, der er mindre enerverende, for det er
faktisk enormt vigtigt for os i SF, at vi ikke skaber mere bureaukrati
for virksomhederne, hvis vi overhovedet kan undgå det. Så derfor
starter vi lige med det her og ser, om det ikke kunne virke, og så
håber jeg selvfølgelig, at der kommer endnu flere tiltag, når vi skal
diskutere det her med ministeren efter sommer.
Kl. 11:42

Anden næstformand (Pia Kjærsgaard):
Hr. Sikandar Siddique.
Kl. 11:42

Sikandar Siddique (UFG):
Ja, det er netop rigtig, rigtig vigtigt, for vi halter jo super meget
bagefter i forhold til vores nabolande. Det er jo faktisk pinligt, hvor
meget vi halter bagefter. Derfor er der et konkret behov for at handle
lige nu. Nu er vi jo så heldige, at SF og Radikale Venstre sidder
med de afgørende mandater, og vi sidder lige nu med en socialdemo‐
kratisk regering, og Enhedslisten og Frie Grønne bakker også op,
skulle jeg hilse og sige, i forhold til ligestillingskampen. Derfor ser
jeg bare rigtig meget frem til, at vi meget snart skal diskutere vores
forslag om tjenestemandsreformen. Jeg ser frem til de forhandlinger,
der skal i gang på området, og så lad os bare give den mega meget
gas. Så tak til SF.
Kl. 11:42

Anden næstformand (Pia Kjærsgaard):
Værsgo.

17

Kl. 11:42

Astrid Carøe (SF):
Tak for det. Det ser vi bestemt også frem til. Og vi må konkludere,
at der er mange ambitioner på ligestillingsområdet, og så skal vi lige
have regeringen med også.
Kl. 11:43

Anden næstformand (Pia Kjærsgaard):
Tak. Så er det fru Fatma Øktem, Venstre.
Kl. 11:43

Fatma Øktem (V):
Det er ikke nogen nyhed, at vi ser meget, meget forskelligt på tinge‐
ne, og jeg kan næsten ikke være i min krop, når jeg kan høre ordfø‐
reren tale om, hvad det er virksomhederne skal gøre. For jeg tror
faktisk, at de tager et kæmpeansvar derude. Så hører man, hvordan
løsningerne til, hvordan vi får ligestilling, vælter ud fra talerstolen.
Jeg vil bare lige minde ordføreren om, at man har gjort det her før i
Danmark. Hvis vi vil have den viden, siger ordføreren – jamen vi har
den. Det førte bare ikke til noget dengang. Altså, grunden til, at den
blev afskaffet i 2016, som ministeren også sagde dengang, var, at det
ikke var nogen løsning på de udfordringer.
Jeg har et spørgsmål til ordføreren. Ordføreren har talt med rigtig
mange forskellige på området. Har ordføreren også talt med f.eks.
DA? Det er jo dem, der ligesom udfører den strukturelle sexisme,
som ordføreren betegner problematikken som. Så har ordføreren
også været i dialog med DA?
Kl. 11:44

Anden næstformand (Pia Kjærsgaard):
Værsgo.
Kl. 11:44

Astrid Carøe (SF):
Tak for det. Ja, der er en strøm af løsninger fra min hånd, og jeg
ville ønske, at der også kom en masse flere løsninger fra Venstre, når
nu det her ikke er en løsning. Jeg vil gerne sige det en gang til: Det
her er ikke en byrde for virksomhederne, for de opgør allerede deres
lønstatistik i dag. Det eneste, som vi skal have Danmarks Statistik
til, er at dele det op i køn.
Så i forhold til det, jeg blev spurgt om: Om jeg havde snakket
med DA? Jeg har snakket med DI, og vi ser selvfølgelig meget
naturligt ret forskelligt på tingene, men DI er også enormt optaget af,
at der kommer bedre ligeløn på det her område, og de er jo, så vidt
jeg forstår det, godt tilfredse med, at man har kønsopdelt lønstatistik.
Så kan man selvfølgelig diskutere, hvor langt det skal gå ned. Og
jeg og forskere og eksperter på området siger, at det ville være rigtig
gavnligt at få med, altså særlig det her med tre ansatte, tre mænd og
tre kvinder i samme funktion. Det er det, de siger er det allervigtigste
i forhold til at få mere åbenhed omkring det her område.
Kl. 11:45

Anden næstformand (Pia Kjærsgaard):
Fru Fatma Øktem.
Kl. 11:45

Fatma Øktem (V):
Mange tak. Ja, ordføreren ved sikkert meget bedre end de danske
arbejdsgivere, om det her vil fungere, eller om det vil være en byrde
for dem, eller om det vil være ekstra opgaver, især i en tid, hvor det
virkelig er svært for dem, og hvor mange af dem kæmper for bare at
overleve. Men det ved ordføreren sikkert mere om end de gør, så det
er forståeligt nok sådan – det var ironi.
Jeg kunne godt tænke mig at spørge ordføreren om noget andet.
Med det her vil der stadig væk være mulighed for at man ikke får

18

Fredag den 12. marts 2021 (L 173)

den klarhed. Hvis jeg bare sådan skal kigge det lidt i kortene, så kan
man jo stadig væk være under samme kode og have færre aftaler
med hensyn til løn. Er det ikke muligt?
Kl. 11:46

Anden næstformand (Pia Kjærsgaard):
Tak, og værsgo.
Kl. 11:46

Astrid Carøe (SF):
Jeg vil starte med at sige, at det jo altså ikke er mig, der siger det her,
jo, det er mig, der siger, at det er en løsning, men jeg siger det, fordi
en række forskere og eksperter på det område siger, at det her er en
løsning. Jeg har snakket med Dansk Industri. Jeg har ikke snakket
med DA, det beklager jeg. Det skal jeg nok gøre.
I forhold til om der ikke er situationer, så jo, man har jo ancien‐
nitet og alle mulige andre ting. Men når vi strukturelt kan se, at
kvinder får mindre end mænd – altså, kvinder har jo ikke nødvendig‐
vis en kortere anciennitet end mænd – så er der altså et problem, og
det er det, vi gerne vil have belyst.
Kl. 11:46

Anden næstformand (Pia Kjærsgaard):
Tak. Så er det fru Birgitte Bergman, Det Konservative Folkeparti.
Kl. 11:46

Birgitte Bergman (KF):
Tak for det. Jeg smiler til ordføreren i dag, fordi det er noget af
en kamp for ligestilling i Danmark. Jeg tror ikke, at der er nogen
herinde i salen, der ikke går ind for ligestilling i Danmark. Vi har
en lov om ligestilling, og vi har en lov om ligeløn. Der, hvor jeg
bare er lidt ærgerlig over det beslutningsforslag, som ordføreren
kommer med i dag, er, at jeg simpelt hen ikke tror på, at det kommer
til at løse den udfordring, som der givetvis er på arbejdsmarkedet.
Jeg ærgrer mig også over, at ordføreren ikke har rådført sig med
Dansk Arbejdsgiverforening. Det synes jeg er pokkers ærgerligt, for
der er jo ikke ført en eneste ligelønssag, siden udgangspunktet i
statistikkerne blev indført i 2006.
Jeg kunne godt tænke mig, at ordføreren peger på, hvor der
givetvis ikke er mulighed for at få ligeløn i dag, og fortæller, om
det ikke også skyldes, at vi som mand og kvinde vælger forskelligt.
Vi har forskellige tilgange til den måde, vi ønsker at arbejde og
indrette os på som familier. Det har vel også en afsmitning på det,
som statistikken siger.

Kl. 11:49

Anden næstformand (Pia Kjærsgaard):
Værsgo, fru Birgitte Bergman.
Kl. 11:49

Birgitte Bergman (KF):
Jeg lytter skam også til dem, helt sikkert, fordi det er vigtigt at
høre begge sider af en sag. Men det, jeg tror på der skal være
med til at løse det her, handler om at få unge kvinder ind i erhvervs‐
uddannelserne og ind på STEM-uddannelserne, som altså handler
om ingeniørvidenskab, teknik, ledelse og økonomi og sådan nogle
ting. Så anerkender ordføreren ikke, at det i virkeligheden er der,
udgangspunktet ligger, for at vi kan komme det her til livs?
Kl. 11:49

Anden næstformand (Pia Kjærsgaard):
Værsgo.
Kl. 11:49

Astrid Carøe (SF):
Jeg anerkender fuldt ud, at en meget stor del af lønforskellen i
Danmark er på grund af det kønsopdelte arbejdsmarked, og på grund
af at de traditionelle kvindefag bliver betalt lavere end traditionelle
mandefag.
Men når vi snakker om lige præcis det her forslag, drejer det
sig jo om den uforklarlige lønforskel, og der har man altså sorteret
for det her med, at der er flere mænd i STEM-fagene og alle sådan
nogle ting. Der har man sorteret for det. Det synes jeg også vi skal
arbejde med. Jeg synes, vi skal arbejde meget mere med åbenhed i
vores uddannelsessystem, sådan at man bedre kan finde sig til rette
i uddannelsessystemet, selv om man måske som mand vælger en
meget kvindedomineret uddannelse. Men det her handler altså ikke
om det. Det handler om den uforklarlige lønforskel.
Kl. 11:50

Anden næstformand (Pia Kjærsgaard):
Tak for det.
Der er ikke flere, der ønsker bemærkninger, så forhandlingen er
sluttet.
Jeg foreslår, at beslutningsforslaget henvises til Beskæftigelsesud‐
valget. Hvis ingen gør indsigelse, betragter jeg det som vedtaget.
Det er vedtaget.

Kl. 11:48

Anden næstformand (Pia Kjærsgaard):
Tak, og værsgo.
Kl. 11:48

Astrid Carøe (SF):
Det gør det, og det bliver også sorteret fra. Når man tager den
uforklarlige lønforskel, er det så sorteret fra. Der er en uforklarlig
strukturel lønforskel på 1,8 pct., og fint nok, at vi så tager tallet
1,8 pct., som kommer fra en meget udskældt rapport, fordi man der
forklarer køn med køn, og det er problematisk sådan helt statistisk
set, men fred være med det. Når man sorterer for alt det, ordføreren
nævner, så er der stadig væk den her lønforskel.
Så vil jeg sige, at jeg synes, det er så ærgerligt, at de andre ordfø‐
rere ikke har hørt på de forskere og eksperter, der faktisk anbefaler
det her forslag. Når nu jeg skal have at vide, at jeg skulle have lyttet
mere til DA, så kunne man måske lytte til nogle af de forskere, der
sidder med det her på daglig basis, og som foreslår netop det, der
står i det her beslutningsforslag.

Det næste punkt på dagsordenen er:
3) 1. behandling af lovforslag nr. L 173:
Forslag til lov om ændring af lov om markedsføring. (Undtagelse
af visse forbrugslånsvirksomheders sponsorering af idrætsorga‐
nisationer m.v. fra forbuddet mod markedsføring af forbrugslån
og forbrugslånsvirksomheder i forbindelse med markedsføring
af spil og spiludbydere).
Af erhvervsministeren (Simon Kollerup).
(Fremsættelse 24.02.2021).
Kl. 11:50

Forhandling
Anden næstformand (Pia Kjærsgaard):
Forhandlingen er åbnet. Hr. Orla Hav, Socialdemokratiet. Værsgo.

Fredag den 12. marts 2021 (L 173)

Kl. 11:50

(Ordfører)
Orla Hav (S):
Vi var rigtig mange, der glædede os over, at det lykkedes at begræn‐
se mulighederne for at koble kviklån og spil. Det at give mennesker
det indtryk, at man ved optagelsen af et kviklån i – i anførselstegn
– kan sikre sig den store gevinst og dermed totalt forandre sin
livssituation, er et farligt billede at male for mennesker. Over denne
læst var rigtig mange reklamer skåret, specielt reklamer, som blev
båret af levende billeder, film og lignende, som giver mulighed for
at drage slutninger, der foregår uden om den sunde fornuft. Alle,
der kender det mindste til spil, ved, at den sunde fornuft tilsiger, at
gevinstchancerne er mikro små, hvorimod oparbejdelse af gæld går
hurtigt og nemt bliver makro stort.
Et godt råd, når man tager del i spil, er: Anse det, du spiller for,
som tabt, og tag din mulige gevinst som en sjældent forekommende
appelsin i turbanen. Det er ansvarligt spil, som giver mulighed for
at dagdrømme og give lidt sommerfugle i maven, inden spillet afgø‐
res. Spillet giver ovenikøbet mulighed for at understøtte fornuftige
aktiviteter i vores samfund såsom kultur, sport og idræt. Sådan er det
institutionaliserede spil skabt ved dannelsen af Dansk Tipstjeneste
tilbage i 1947, mener jeg det var.
Vi troede, at vi havde sikret den enkelte borger mod spillets fæl‐
der, men Forbrugerombudsmandens tolkning af loven var så streng,
at den del af spillet, vi gerne så, nemlig skabelsen af midler til kultur,
idræt og sport, blev skåret over. Oven i dette ekskluderede vi den
finansielle sektor, der ellers ofte supplerer det økonomiske grundlag
for kultur, sport og idræt. Hvis et pengeinstitut udbød et enkelt
produkt, et lån, hvor den samlede ÅOP kom over grænsen på 25 pct.,
som fremgik af loven, ja, så var det ikke muligt at være sponsor eller
få sin reklame ind i den aktivitet, man støttede. Med denne strenge
fortolkning risikerede man at skære nerven over mellem fritidslivet
i bred betydning og mulige sponsorer. Det var ikke holdbart, og
jeg er glad for at kunne rose erhvervsministeren i dag for at have
genskabt ansvarligheden i dobbelt forstand: Beskyttelsen af borgeren
mod uansvarligt spil og sikringen af, at ansvarligt spil kan åbne for
finansieringskilder til vores kultur og idrætsliv.
Socialdemokratiet støtter ovenikøbet med glæde L 173.
Kl. 11:53

Anden næstformand (Pia Kjærsgaard):
Tak for det. Vi går videre til næste ordfører, når der er sprittet af.
Hr. Torsten Schack Pedersen, Venstre.
Kl. 11:54

(Ordfører)
Torsten Schack Pedersen (V):
Aggressiv markedsføring af kviklån og bettingreklamer fyldte rigtig
meget tidligere – det voksede meget voldsomt – og hurtige lån med
ekstremt høje renter fristede desværre nogle personer til at spille for
lånte penge, og det var dyrt lånte penge. Renter på 7-800 pct. var
ikke unormale. Derfor var vi i Venstre med til at sætte en stopper for
det, da vi i december 2019 indgik en bred politisk aftale om at sætte
et loft over renterne på forbrugslån. Loftet blev på 35 pct., men blev
ledsaget af et markedsføringsforbud for lån over 25 pct.
For os var det afgørende, at der blev sat en stopper for de eks‐
tremt høje renter, og med loftet på 35 pct. mente vi, at vi fik sat
en stopper for den ulykkelige situation, hvor nogle bliver fristet af
dyre og hurtige penge til at spille for. Men vi var dog bekymrede
for, om forbuddet mod den samtidige markedsføring af forbrugslån
og betting ville blive for rigidt og skabe problemer, og det så vi jo
så desværre blive realiteten: politianmeldelser mod pengeinstitutter,
fordi de havde sponseret en fodboldspiller, som spillede på et fod‐
boldstadion, hvor der var en bandereklame for et bettingfirma, og vel

19

allertydeligst, da Arbejdernes Landsbank måtte sætte sit sponsorat af
fodboldlandsholdet i bero, da landsholdet samtidig var sponseret af
Danske Spil. Den situation var for mig at se et godt eksempel på, at
de tidligere regler gik for vidt.
I september havde vi så de første forhandlinger om at finde
en løsning på denne problemstilling, og der synes jeg faktisk, at
september er lang tid siden. Jeg synes godt, at lovforslaget kunne
have været præsenteret tidligere, men bedre sent end aldrig, for hvis
ikke vi handler, vil det altså have store konsekvenser for dansk
idræts- og foreningsliv, som vi kender det i dag, for der er tale
om meget store sponsorbeløb, som er rigtig afgørende for mange
idrætsgrenes økonomi. Både eliteidrætten, men også breddeidrætten
er dybt afhængige af sponsorater, og hvis man afskærer hele den
finansielle sektor fra at være sponsor, er det altså meget, meget
store millionbeløb, som ikke længere kan understøtte vores idrætsliv,
kulturliv og almengørende formål. Så det er ganske fornuftigt, at
der nu kommer en undtagelse for markedsføring, når det gælder
idrætsorganisationer og de almennyttige foreninger og fonde, for det
giver altså ikke mening, hvis et lokalt pengeinstitut kan komme i
problemer, fordi det har sponseret et bagtæppe til et præmiepodie og
der så træder en cykelrytter op på sejrsskamlen med spilreklamer på
trøjen. Det blev alt for firkantet.
Jeg vil i øvrigt lige bemærke, at der er rejst kritik af, om det
kombinerede markedsføringsforbud i det hele taget er i overensstem‐
melse med EU-reglerne på området. Da vi vedtog loven om kvik‐
lånsindgrebet, konstaterede vi fra Venstres side i betænkningen, at
det var regeringens ansvar at sikre, at lovgivningen i øvrigt var i
overensstemmelse med EU-retten. Det er der jo så blevet rejst tvivl
om, bl.a. med udgangspunkt i De Danske Bilimportører, og det har
vi så fået et svar fra regeringen på, og jeg må sige, at det svar fra
Kammeradvokaten er et sjældent svagt forsvar for, at loven holder
sig inden for EU-retten, og jeg frygter derfor, at spørgsmålet i sidste
ende vil skulle afgøres ved domstolene. Jeg så derfor gerne, at rege‐
ringen tog den problemstilling mere alvorligt.
Selve lovforslagets formål, den beskedne ændring i paragraffen,
er en klar forbedring i forhold til den nuværende situation, og det
sikrer, at der fortsat kan sikres sponsorater fra det finansielle område
til hele idrætsområdet og det almennyttige område. Det er der abso‐
lut behov for. Det er også nogle af de foreninger og klubber, som
er hårdt ramt af corona i øjeblikket, og derfor er det selvfølgelig
fornuftigt, at vi sikrer, at de fortsat kan få sponsorater af et meget
stort beløb. Derfor støtter Venstre forslaget.
Kl. 11:58

Anden næstformand (Pia Kjærsgaard):
Tak for det. Der er ingen kommentarer, så vi går videre til den næste
ordfører, hr. Hans Kristian Skibby, Dansk Folkeparti.
Kl. 11:58

(Ordfører)
Hans Kristian Skibby (DF):
Man kan jo fristes til at sige bedre sent end aldrig, når man kigger
på den sag, der har været, siden vi indgik aftalen om indsatsen
imod dumdristige kviklån i Danmark. Det var allerede tilbage i uge
29, at vi som erhvervsordførere blev konfronteret med den absurde
situation, der var, nemlig at der var de her tvivlsspørgsmål om, om
det overhovedet var lovligt at have de her sponsoraftaler, som der
var imellem eksempelvis Danske Spil og Arbejdernes Landsbank og
en given ligaklub i fodbold i Danmark eller med det danske kvinde‐
landshold. Der var flere partier, der efterspurgte en præcisering af
det. Vi erkendte fuldt ud, og det gælder også Dansk Folkeparti, at
vi var med i aftalen, og vi var også med til at lave den dårlige dele
af den, som vi nu prøver at råde båd på. Derfor var det selvfølgelig
også godt, at vi indgik en politisk aftale tilbage i januar, som skulle
rette op på det.

20

Fredag den 12. marts 2021 (L 173)

Det er jo så det, der er anledningen til, at vi i dag står med
det lovforslag, som ministeren har fremsat, om ændringer i markeds‐
føringslovens § 11. Det er selvfølgelig ærgerligt at høre, når man
kigger på nogle af de tilbagemeldinger, vi har fået fra branchen,
at bl.a. Danske Annoncører og Markedsførere siger, at den korte
høringsfrist i sig selv giver grund til stor kritik, fordi det har umu‐
liggjort en tilfredsstillende aktindsigt. Det har ikke været nemt for
parterne at få de informationer, som man jo typisk vil få ved at søge
om aktindsigt, hvis man mener, at de politiske aftaler, der bliver
indgået her på Christiansborg, ikke er til gunst, glæde og gavn for
brancheorganisationerne. Der må vi selvfølgelig erkende, at de har
øje for branchen.
De har i det her tilfælde også øje for lovgivningen. Derfor er
det selvfølgelig bekymrende, at både De Danske Bilimportører og
Danske Annoncører og Markedsførere påberåber sig, at det vurderes
at være i strid med EU-retten. Jeg skal ikke gøre mig klog på, hvem
der har ret, om det er Kammeradvokaten, eller hvem det er. Det må
tiden jo vise. Det er jo bebudet, at der måske kommer nogle retssa‐
ger om det. Dem vil vi selvfølgelig forholde os til. Men fra Dansk
Folkepartis side vil vi i hvert fald gerne sige, at det er ærgerligt, at
vi stadig væk her i marts måned 2021 får den her kritik og hører den
bekymring, efter at sagen faktisk blev tydeliggjort allerede tilbage i
sommerferien 2020.
Vi støtter naturligvis lovforslaget, og vi støtter det også ud fra
den begrundelse, som Venstres ordfører også var inde på, at vi har
fået notater fra ministeren, som skulle godtgøre, at vi er på et lovs‐
ikkert grundlag. Det er jo da en god start for lovgivningsarbejdet.
Men vi vil absolut følge det i udvalgsarbejdet, og skulle der komme
nye oplysninger, inden vi kommer til tredjebehandlingen, vil vi selv‐
følgelig også stille spørgsmål om dem og få det belyst. Men jeg vil
så også allerede nu sige, at hvis der på et senere tidspunkt skulle
komme nogle tilbagemeldinger, som vil udfordre det yderligere i
forhold til markedsføringslovens § 11 og de punkter, der ligger i den,
samt i forhold ti EU-retten og den kritik, der har været i vurderingen
af den, vil vi naturligvis også følge op på det. Men vi vil henholde os
til det, der er fremsat, og vi støtter som sådan lovforslaget.
Kl. 12:02

Anden næstformand (Pia Kjærsgaard):
Tak. Der skal lige sprittes af, og den næste ordfører er fru Theresa
Berg Andersen, Socialistisk Folkeparti. Værsgo.
Kl. 12:03

(Ordfører)
Theresa Berg Andersen (SF):
Tak. I SF var vi grundlæggende rigtig glade for den aftale, der blev
indgået omkring kviklån. Det var vigtigt for SF at undgå, at unge og
andre udsatte, som f.eks. ser en fodboldkamp, lokkes til at optage et
lån og efterfølgende kommer ud i en uoverskuelig gæld.
Men efterfølgende har vi også lyttet os til, at idrætsklubberne
og sportsudøverne, men også idrætsbegivenheder, f.eks. sådan noget
som OL, cykelløb osv., kan blive ramt af den her lov. Det løser vi
ved at justere markedsføringsforbuddet, så det ikke gælder for fysisk
reklame og sponsorering af sportshold og almennyttige foreninger
og fonde, såfremt man ikke udbyder et lån med en ÅOP på over 25
pct. Det er vigtigt for SF, at den her justering ikke gælder for tv og
online. Men for en god ordens skyld har vi brug for at få præciseret,
om det her vil muliggøre, at der i forbindelse med en fodboldkamp,
f.eks. lige inden kampstart eller derefter, lige efter reklameblokkene,
vil være en præsentation af et kviklån sammen med en spiludbyder,
for det bifalder SF ikke.
Med det sagt støtter SF forslaget.

Kl. 12:04

Anden næstformand (Pia Kjærsgaard):
Tak for det. Vi går videre til fru Katrine Robsøe, Radikale Venstre.
Kl. 12:04

(Ordfører)
Katrine Robsøe (RV):
Tak for det. For det første vil jeg sige, at jeg håber, at vi er enige
om i den aftalekreds, vi jo har, at vi med den aftale, vi lavede, har
afskaffet kviklån, og at de derfor ikke længere er på markedet. Det
er bare lige for at slå det fuldstændig fast, altså at jeg, når kviklån
heroppefra bliver nævnt i flæng, så tror, det er vigtigt, at vi holder
fast i, at de, når vi har lavet det ÅOP-loft, som vi har, så er afskaffet.
Men når man har lavet sådan en lovgivning her, kan det jo også
ske, at der sniger sig en fejl ind, og der skal man også kunne indrøm‐
me, når der er noget, der er uhensigtsmæssigt, og det må man bare
sige at der har vist sig at være i det tilfælde. Som hr. Torsten Schack
Pedersen påpegede, har det mest åbenlyse nok været Arbejdernes
Landsbanks sponsorat af vores landshold, og det skal vi have rettet
op på nu, og derudover er der så bare en opfordring til, at man kom‐
mer i gang med hele reguleringen af de her spilreklamer. Det ligger
ikke hos erhvervsordførerne eller erhvervsministeren, men derimod,
så vidt jeg i hvert fald forstår det, på skatteområdet, og herfra er
der så bare en opfordring til skatteministeren til at få sat gang i de
forhandlinger.
Med de ord vil jeg bare sige, at Radikale støtter lovforslaget, og
så skal jeg hilse fra Enhedslisten og sige, at de også støtter det.
Kl. 12:05

Anden næstformand (Pia Kjærsgaard):
Tak. Vi går videre til den næste ordfører, og det er fru Mona Juul fra
Det Konservative Folkeparti.
Kl. 12:06

(Ordfører)
Mona Juul (KF):
Tak for det, tak for ordet. For knap et år siden fremsatte regeringen
efter intense forhandlinger det, der blev L 149, der som undertitel
havde »Opgør med kviklån m.v.«. Det var måske ikke så mange, der
havde tænkt, at »m.v.« skulle læses som et opgør med forbrugslån‐
svirksomheders mulighed for at støtte den danske idrætsverden med
sponsoraftaler, hvilket jo er decideret ødelæggende for såvel store
som små i sportens verden og at gå alt for vidt. Jeg sagde netop
i min ordførertale sidste år, at aftalen gik alt for vidt, og at loven
skød gråspurve med kanoner. Jeg sagde, at alene markedsføringsfor‐
buddet ville ramme helt seriøse virksomheder meget hårdt, og at det
samtidig ville stille de danske virksomheder ringere end deres uden‐
landske konkurrenter. Det var derfor, at Konservative ikke var med i
aftalen, og at vi, medmindre det i udvalgsarbejdet ville lykkes mig at
overbevise mine gode ordførerkollegaer om vitale ændringer, så ville
stemme et kæmpestort nej tak, dette på trods af at jeg havde arbejdet
intenst med et opgør med de helt vilde og uacceptable kviklån.
Det er positivt, at partierne bag loven nu også er nået frem til,
at der er blevet skudt med kanoner, og at man i kampen for at
komme de ublu lån til livs simpelt hen gik for langt. Det var jo helt
unødvendigt, at kampen mod lån med rockerrenter skulle medføre,
at danske fodbold- og håndboldklubber pludselig stod til at miste
sponsorindtægter i millionklassen. Derfor er jeg glad for at kunne
sige, at vi støtter det fremsatte lovforslag. Det er ikke, fordi det
løser alle problemer med det nuværende markedsføringsforbud, men
fordi det er et skridt i den rigtige retning. Kunne jeg da ikke bede
aftalepartierne om at tage et lidt større skridt? For til trods for de
foreslåede ændringer, som vi drøfter her, gør reglerne det fortsat
meget svært for helt almindelige forbrugslånsvirksomheder at mar‐

Fredag den 12. marts 2021 (L 184)

kedsføre deres produkter og tjenester på især de elektroniske medier.
Vi havde sidste år et par virksomheder forbi Erhvervsudvalget, der
forklarede udfordringerne, som altså stadig vil eksistere også efter
den her lovændring.
Hvis det skulle være gået helt i glemmebogen, så lad mig lige
minde om den nok vigtigste udfordring, nemlig at hvis en forbrugs‐
lånsvirksomhed ønsker at annoncere via en bannerreklame på f.eks.
en hjemmeside, har virksomheden ingen indflydelse på, om der
samtidig eller umiddelbart efterfølgende også er et spilleselskab, der
annoncerer på den samme hjemmeside. Det har vi ikke nogen chance
for at kontrollere. Alligevel kan forbrugslånsvirksomheden straffes
for overtrædelse af markedsføringsloven, hvis de to reklamer vises i
sammenhæng, også selv om virksomheden slet ikke reklamerer for
et forbrugslån, men måske bare gør opmærksom på, at de tilbyder
særlig favorable vilkår på en indlånskonto eller vil give gode råd om
pensionsopsparinger. Det giver simpelt hen ikke nogen mening.
Jeg tror ikke, at der er nogen af os, der sådan set er uenige i,
at vi skal gøre, hvad vi kan, for at sikre, at ludomaner ikke ender
i en bundløs gæld som følge af en markedsføring, der lokker ludo‐
manerne til at finansiere deres spillemisbrug med forbrugslån, men
markedsføringsforbuddet går meget, meget længere end det. Jeg vil
derfor også i det kommende udvalgsarbejde igen forsøge at overbe‐
vise mine fortsat gode ordførerkollegaer om, at vi godt kan lempe
yderligere på markedsføringsforbuddet. Og læs høringssvarene. Det
har været en uacceptabelt kort høringsproces, men læs dem, lad
os få en gennemgang af nogle af dem, og lad os så få en snak i
udvalgsarbejdet om, om I ikke har lyst til lige at kigge en ekstra
gang på det her forslag. Uanset det stemmer vi, som jeg sagde tidli‐
gere, selvfølgelig for den her forbedring af den kviklånslov, som et
flertal sidste år desværre bankede sammen og man dermed samtidig
bankede hovedet i muren. Tak.
Kl. 12:09

Anden næstformand (Pia Kjærsgaard):
Tak for det. Der er heller ikke her nogen kommentarer. Der er ingen
ordfører til stede fra Nye Borgerlige og heller ikke fra Liberal Alli‐
ance, så derfor er det nu ministeren. Værsgo.

dividuelle sportsudøvere samt af idrætsfaciliteter som sportshaller og
lignende samt idrætsbegivenheder som f.eks. nationale og regionale
eller sågar globale mesterskaber samt de olympiske lege.
Lempelsen skal også rumme Team Danmark som selvejende
nonprofitorganisation, og samtidig præciseres det, at undtagelsen
gælder, uanset hvor markedsføringen sker, og uanset om det er
den sponserede eller den sponsorerende virksomhed, der fremgår
som afsender. Det afgørende er, at markedsføringen sker som led i
et sponsorat. Den sponserende virksomhed må f.eks. gerne omtale
sponsoratet på sin egen hjemmeside eller egne sociale medier. Der‐
udover bør det præciseres i lovteksten, at der skal være tale om en
skriftlig sponsoraftale, før undtagelsen finder anvendelse. Vi fasthol‐
der forbuddet som aftalt, når det handler om markedsføring i tv og
reklameblokke online eller i andre sammenhænge, hvor der ikke er
tale om direkte sponsorat.
Så tak for bemærkningerne, og jeg ser frem til den videre ud‐
valgsbehandling.
Kl. 12:13

Anden næstformand (Pia Kjærsgaard):
Tak for det, og heller ikke til ministeren er der nogen bemærkninger.
Så forhandlingen er sluttet.
Jeg foreslår, at lovforslaget henvises til Erhvervsudvalget. Hvis in‐
gen gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
4) 1. behandling af lovforslag nr. L 184:
Forslag til lov om urimelig handelspraksis i relationer mellem
virksomheder i landbrugs- og fødevareforsyningskæden.
Af erhvervsministeren (Simon Kollerup).
(Fremsættelse 03.03.2021).
Kl. 12:13

Kl. 12:10

Erhvervsministeren (Simon Kollerup):
Tak for det, og også tak for de mange gode bemærkninger fra de
tilstedeværende kolleger til lovforslaget her. Det er jo et lovforslag,
der har til formål at understøtte, at der fortsat kan være sponsorind‐
tægter til dansk idræts- og foreningsliv på trods af forbuddet i mar‐
kedsføringsloven mod markedsføring af forbrugslånsvirksomheder
og kreditaftaler til forbrugere i forbindelse med markedsføring af
spil eller spiludbydere. Det er et lovforslag, som gennemfører den
politiske aftale, som blev indgået mellem regeringen, Venstre, Dansk
Folkeparti, Radikale Venstre, SF og Enhedslisten den 19. januar, og
som justerer aftalen om et opgør med kviklån fra december 2019.
Med lovforslaget undtages forbrugslånsvirksomheders sponsering af
idrætsorganisationer, almennyttige foreninger og fonde fra forbuddet
mod markedsføring af forbrugslånsvirksomheder og kreditaftaler til
forbrugere i forbindelse med markedsføring af spil eller spiludbyde‐
re, såfremt forbrugslånsvirksomheden ikke udbyder lån med årlige
omkostninger på 25 pct. eller derover.
Da der i aftalekredsen var et ønske om, at ændringerne træder
i kraft hurtigst muligt, er lovforslaget sendt i høring parallelt med
fremsættelsen af lovforslaget onsdag den 24. februar, og de justerin‐
ger, som kommer på baggrund af bemærkningerne fra både kolleger
i aftalekredsen og de modtagne høringssvar, vil derfor indgå i et
ændringsforslag til lovforslaget frem mod andenbehandlingen af lov‐
forslaget. Mere konkret giver høringssvarene anledning til at justere
den foreslåede undtagelse og bemærkningerne til den, så lempelsen
ikke alene sikrer sponsorater til idrætsorganisationer, men også af in‐

21

Forhandling
Anden næstformand (Pia Kjærsgaard):
Forhandlingen er åbnet. Hr. Orla Hav, Socialdemokratiet. Værsgo.
Kl. 12:13

(Ordfører)
Orla Hav (S):
Tak for det. Jeg tror, at alle vil være enige om, at vi har en oplevelse
af, at det her lovforslag, som er en overbygning på en implemente‐
ring af EU-stof, er et teknisk kompliceret lovforslag. For min egen
skyld forsøgte jeg at anskueliggøre det, da jeg skulle skrive den her
ordførertale, ved at erindre en oplevelse, jeg havde haft for nogle
år siden, hvor jeg besøgte en kyllingefarmer i det nordjyske. Det
var en dygtig landmand, som fortalte om de vilkår, som der var
at producere kyllinger under. Kyllingernes foder kom fra et grovva‐
refirma, dem var der to mulige leverandører af, som man kunne
vælge imellem. Kyllingerne blev solgt, når de var store nok, til en
detailshandelskæde, og dem var der to af. Det vil sige, at der sad
fire mennesker og afgjorde den her kyllingefarmers skæbne. Det kan
man jo ikke kalde et velfungerende marked, i hvert fald ikke når det
er fire store aktører og så en mindre aktør, der står for produktionen
af den vare, der bliver fremstillet.
Det anskueliggjorde i hvert fald for mig, at et sådant marked
kalder på, at der er en beskyttelse eller en regulering til gunst for de

22

Fredag den 12. marts 2021 (L 184)

svageste led. Forslaget til lov om urimelig handelspraksis i relationer
mellem virksomheder i landbrugs- og fødevareforsyningskæden er et
fornuftigt skridt at tage med baggrund i EU-direktivet, og det er så
sikret, at Danmark ikke står alene og dermed skiller sig ud fra et i
øvrigt velfungerende marked.
Ud over at fastsætte betalingsfrister på et anstændigt niveau er
der en lang række bestemmelser, der nu er med til at holde hånd‐
en under markedsprincipperne i forbindelse med at udradere det
svageste led, for sikrer vi ikke en sådan beskyttelse, risikerer vi at
ødelægge danske arbejdspladser og virksomheder i stort tal.
I relation til det, jeg nævnte indledningsvis, nemlig at det her er
et teknisk kompliceret forslag, vil jeg sådan set allerede her bebude,
at jeg vil slå til lyd for, at vi beder om en teknisk gennemgang
med erhvervsministeren eller Erhvervsministeriet imellem første og
anden behandling, så der kan blive lejlighed til at udgranske nogle af
de spørgsmål, som vi sidder med. Forslaget passer jo i øvrigt fint ind
i en socialdemokratisk tommelfingerregel om markedsøkonomien,
og tommelfingerreglen hedder: så meget marked som muligt – så
meget regulering som nødvendigt. Og her følger vi efter min bedste
overbevisning nødvendighedens lov, og Socialdemokratiet støtter L
184, men vil i det kommende udvalgsarbejde følge op med opklaren‐
de spørgsmål.
Kl. 12:16

Anden næstformand (Pia Kjærsgaard):
Tak for det. Og den næste ordfører er hr. Torsten Schack Pedersen,
Venstre.
Kl. 12:17

(Ordfører)
Torsten Schack Pedersen (V):
Tak for ordet. Det helt klare udgangspunkt i Danmark er, at der er
aftalefrihed mellem handlende på erhvervsområdet. Det er et grund‐
læggende princip, som betyder, at vi som politikere ikke blander
os i forhandlingerne mellem to erhvervsdrivende. Og det synes jeg
faktisk er et rigtig godt princip, som generelt er værd at holde fast
i. For kaster vi os først ud i at regulere den frie forhandling et sted,
hvorfor skulle vi så ikke også gøre det alle mulige andre steder?
Men det princip bliver nu udfordret af implementeringen af EUdirektivet om urimelig handelspraksis, som er det, lovforslaget hand‐
ler om.
I Venstre er vi store tilhængere af EU og det indre marked, også
når der kommer regler, som vi egentlig helst ville være foruden,
og det er sådan set den situation, jeg står i her i dag som Venstres
ordfører.
Formålet med direktivet er jo ganske nobelt: At små fødevarele‐
verandører ikke skal udsættes for urimelig handelspraksis, når de
handler med store indkøbere, ofte store supermarkedskæder. Det er
jo meget nobelt, og der er jo også eksempler på, at nogle er blevet
behandlet på en måde, som mange nok ikke ønsker at blive det.
Men problemets omfang i Danmark er der nu nok mange forskellige
opfattelser af. Den tvungne opgave for os er nu derfor, hvordan vi
implementerer direktivet på den klogeste måde i Danmark. Og det er
faktisk ikke ligetil.
Man kan jo vælge en minimumsimplementering, hvad vi jo i ud‐
gangspunktet er glade for i Venstre, for så gælder reglerne i færrest
mulige tilfælde, og det betyder, at aftalefriheden begrænses mindst
muligt. Det tiltaler mig. Vi kan også vælge en maksimal overimple‐
mentering: At reglerne gælder for alle. Det sikrer konkurrencelighed,
at ingen leverandører kan tilbyde bedre betalingsbetingelser end an‐
dre. Det sikrer ensartet konkurrence. Det tiltaler mig også.
Samtidig vil forskellige tilgange have betydning for, hvilke admi‐
nistrative omkostninger forslaget vil medføre. Organiseringen af en
konkret virksomhed vil også kunne få betydning. To ellers ens fø‐
devareproducenter kan tilbyde forskellige betalingsbetingelser. Hvis

den ene leverandør er en selvstændig virksomhed, gælder et sæt
regler. Hvis en anden leverandør er en del af en større koncern, ja, så
gælder et andet sæt regler.
I Venstre er det vores tilgang at sikre implementeringen af EUregler med færrest mulige byrder og mest fair og lige konkurrence.
Vi arbejder for, at vi ikke stiller danske leverandører dårligt i den
internationale konkurrence, og vi ønsker ikke en potentiel forværring
af konkurrenceevne for danske indkøbere i forhold til udenlandske
indkøbere i form af grænsehandel.
Jeg kender jo ikke regeringens interne overvejelser bag dette
lovforslag, men jeg fornemmer, at regeringen har været nogenlunde
igennem de samme overvejelser, som vi har været i Venstre. For
lovforslaget, som det ligger, er et kompromisforslag imellem de
forskellige hensyn, og jeg anerkender, at regeringen har forsøgt at
veje de forskellige modsatrettede hensyn op mod hinanden. Det vil
jeg gerne anerkende, og i store træk mener jeg, at regeringen har
fundet en fornuftig model, som prøver at finde den rette balance
mellem de forskellige hensyn, der helt åbenlyst er i denne sag, og
som er modsatrettede.
Men der er selvfølgelig en række spørgsmål, som vi skal arbejde
videre med under udvalgsbehandlingen. Vi skal sikre, at der ikke
er omgåelsesmuligheder, som stiller danske leverandører dårligere
i den internationale konkurrence, og vi skal undgå en potentiel for‐
værring af konkurrenceevnen for danske indkøbere, eksempelvis via
mulighederne for grænsehandel, og så rejser høringssvarene bekym‐
ring om implementering af direktivet i forhold til danske andelssel‐
skaber og dansk andelspraksis, og det er også noget, vi må grave os
dybere ned i.
Endelig er der jo grundlæggende tale om regulering af forhold,
som vi normalt overlader til erhvervsdrivende selv at regulere, og
derfor bør konsekvenserne af loven også evalueres, og meget gerne
efter relativt kort brug, for det er altså vigtigt, at den konkrete effekt
af lovgivningen også stemmer overens med de intentioner, der ligger
bag.
Så der er bestemt noget, der skal afklares i det videre arbejde
med lovforslaget, men grundmelodien i forslaget kan vi godt nynne
med på fra Venstres side.
Tak for ordet.
Kl. 12:21

Anden næstformand (Pia Kjærsgaard):
Tak for det. Der er heller ingen kommentarer her, så det er hr. Hans
Kristian Skibby, Dansk Folkeparti, der er næste ordfører.
Kl. 12:22

(Ordfører)
Hans Kristian Skibby (DF):
Det er måske meget velvalgt, at et lovforslag som det her skal ligge
sådan en fredag, hvor der – havde jeg nær sagt – er allerfærrest
til stede her i Folketinget, desværre. Der er måske nogle, der har
følt sig fristet til fuldstændig at blive væk – vi har også noteret, at
der er partier, der slet ikke deltager i debatten, og det synes jeg er
brandærgerligt, for det er faktisk – om man kan lide det eller ej –
vigtigt lovstof, som vi behandler. Det er det jo sådan set altid, men
det er det i særdeleshed i forhold til det, som vi behandler nu, for
det er netop, som Venstres ordfører var inde på, en debat om den
aftalefrihed, som der er i Danmark mellem frie leverandører i frie
selvstændige virksomheder.
I Dansk Folkeparti anerkender vi, at den måde, som betalingsfri‐
sterne har været praktiseret på, har været ganske uholdbar, og der
har været grelle eksempler – betalingsfrister på 6 måneder i forhold
til levering af fødevarer f.eks. Det har bl.a. betydet, at nogle af
dem, der er små leverandører, og som afregner moms hver tredje
måned, faktisk har skullet betale deres moms til staten, til den store
pengekasse, inden de overhovedet har fået pengene for de varer, som

Fredag den 12. marts 2021 (L 184)

de har solgt og stillet til rådighed for kunderne. Det er jo en absurd
situation, at små virksomheder skal være kassekredit for store. Det er
simpelt hen absurd, men det er vitterlig det, der har været tilfældet.
Det er jo sådan noget, der provokerer mange politikere, og det
er selvfølgelig også det, der gør, at vi, selv om vi har sådan et
forholdsvis liberalt hjerte i Dansk Folkeparti, godt kan forstå, at det
her ikke er en rimelig konkurrencesituation, specielt ikke over for de
små vareleverandører i Danmark – også inden for fødevaresektoren,
som det specifikt drejer sig om i det her konkrete lovforslag. Vi
er nødt til at sikre, at små leverandører, som der er langt, langt
flest af, oplever en tilfredsstillende konkurrencesituation, og at man
ikke bliver overtrumfet af nogle krav i forhold til nogle alt for ublu
betalingsfrister.
Så er det rigtigt, at regeringen er kommet med et forslag nu
til en såkaldt minimumsimplementering af rådets direktiv fra 2019
omkring fastsættelse af urimelig handelspraksis og også i forhold til
betalingsfrister. Og der lægger man så op til en model, hvor det er
sådan, at en virksomhed, som har en omsætning på mere end 350
mio. euro – euro vel at mærke – maksimalt må aftale en betalings‐
frist på op til 60 dage på landbrugs- og fødevarer. Men det, der så er
skismaet, er jo: Hvad så med de leverandører, der har en omsætning
på under 350 mio. euro?
Altså, vi kan tage det helt typiske eksempel med Arla, hvor
beløbsstørrelsen jo ligger over, og som på den måde maksimalt
kan blive afkrævet en betalingsfrist på 60 dage, og så Thise, som
ikke kommer op i den samme omsætning, og der vil man jo så i
princippet kunne opleve en lidt mere Wild West-agtig tilgang til,
hvad man kan stille af krav til betalingsfrister. Er det rimeligt? Jah,
hvis man kan lide konkurrence, er det jo selvfølgelig rimeligt. Men
det er jo ikke rimeligt, at den store milliardbutik lægger sig i ly bag
en EU-forordning, et EU-direktiv, og at den anden bare kan levere
på nogle andre præmisser. Der er ikke en sidestillelse konkurrence‐
mæssigt; der er ikke aftalefrihed, når nogle leverandører oplever en
anden konkurrencesituation end andre. Derfor er det her lovforslag
ikke godt nok.
Dansk Folkeparti mener, det er forkert at skitsere tallene sådan,
som det er gjort, og jeg kan også se, at man i andre høringssvar,
eksempelvis det fra Landbrug & Fødevarer, jo er bekymret for re‐
gulering af handel mellem andelshavere og deres andelsselskaber,
bl.a. i forhold til den fri prismodel og udfasning af gmo-foder og
tilslutning til dyrevelfærdsmærke osv., netop fordi man jo vil kunne
lægge sig i ly af den her lov, som vi har til behandling i dag.
Der er det jo vigtigt, at man har nogle garantier for mindretallet af
andelshavere i selskaber, hvor man eventuelt overvejer at bruge den
danske lovimplementering til at udfordre de demokratisk vedtagne
produktions- og leveringsvilkår. Der synes jeg, at det er en af de
ting, som i hvert fald også skal belyses i udvalgsarbejdet om det her
forslag.
Vi vil ikke kunne støtte det her lovforslag, hvis ikke der bliver
en sidestillelse mellem Arla og Thise. Og det kan godt være, at man
ikke kan se det, og at man synes, det virker morsomt, men altså, det
er bare vilkårene, sådan som det er. Vi kan ikke stå her i Folketinget
og sige, at det her er aftalefrihed og fri sund konkurrence, når der er
forskel på, hvordan man tilbyder konkurrencevilkår over for forskel‐
lige fødevareleverandører i Danmark. Så det er nej tak fra Dansk
Folkeparti på det nuværende grundlag.
Kl. 12:27

Anden næstformand (Pia Kjærsgaard):
Tak for det. Præcis taletid. Der er ikke nogen kommentarer, og
så er det den næste ordfører, som er fru Theresa Berg Andersen,
Socialistisk Folkeparti.

23

Kl. 12:28

(Ordfører)
Theresa Berg Andersen (SF):
Direktivet her har til formål at mindske forekomsten af urimelig
handelspraksis i relationer mellem virksomheder. Beskyttelsen ligger
i at forbyde en række specifikke former for handelspraksis, der anses
som urimelige. F.eks. må store købere ikke stille krav til mindre le‐
verandører om længere betalingsfrister end 30-60 dage, henholdsvis
for letfordærvelige varer og andre varer, og ej heller annullere en
ordre med kort varsel.
Vi har fra SF's side for cirka et år siden selv foreslået en regule‐
ring af loft over betalingsfrister. Det mindes jeg, fordi det var mit
første beslutningsforslag nogen sinde i den her sal. Derfor har vi
også været tilfredse med, at der nu foreslås en lignende løsning.
Det her er en beskyttelse af særlig de mindre virksomheder i ulige
forhandlingssituationer. Det er selvfølgelig ikke meningen, at vi skal
regulere alle aspekter af de kontrakter, der er lavet mellem virksom‐
hederne, men lige på det her område er der en række problemer, så
større virksomheder reelt har mulighed for at trække på de små. Der
er i forslaget ikke valgt at operere med en detaljeret omsætnings‐
grænse for, hvornår reglerne gælder, og det synes vi virker fornuftigt
i forhold til at holde reglerne enkle. Vi har også forstået, at lovforsla‐
get ikke burde hæmme de danske virksomheders muligheder for at
indgå kontrakter med udenlandske virksomheder, og i det lys kan SF
støtte forslaget.
Kl. 12:29

Anden næstformand (Pia Kjærsgaard):
Tak for det. Vi går videre i ordførerrækken. Det er fru Katrine
Robsøe, Det Radikale Venstre.
Kl. 12:29

(Ordfører)
Katrine Robsøe (RV):
Tak for det. Hvis vi tager en tænkt forhandlingssituation, så har vi
to parter, en køber og en sælger, som i et lige magtforhold finder en
løsning, hvor begge gør en god handel. Sådan er virkeligheden jo
ikke altid, og aktørerne på markedet varierer i størrelse og dominans,
og hvis det tilmed er en ulige fordeling, f.eks. af antallet af leveran‐
dører og få, men meget store købere, så opstår der en situation,
hvor de mindre kan blive presset af de større, f.eks. til at acceptere
urimelig lange betalingsfrister for deres varer eller ydelser. Det er
den ulige magtbalance i handeler, som man med det her lovforslag
forsøger at dæmme op for.
Selv om vi godt kan forstå intentionen om at beskytte de små på
markedet, så lad mig med det samme sige, at De Radikale ikke går
ind for, at vi her fra Christiansborgs side griber ind i den grundlæg‐
gende aftalefrihed mellem to private aktører. Det er en uskik. Men
nu står vi så i den situation, at man fra europæisk side har vurderet,
at der er behov for at gribe ind og definere rimelig handelspraksis
på det her område, herunder en betalingsfrist. Det er der sådan set
ikke noget nyt i, kan man sige, da rentelovens bestemmelser allerede
i dag har 30 dage som udgangspunkt som maksimal betalingsfrist.
Problemet er bare, at den ikke bliver overholdt, og at vi har set
uforklarlig lange betalingsfrister og eksempler på, at der er nogle,
der åbenlyst bliver brugt som en form for likviditetsbank. Vi kan
forstå, at der med forslaget lægges op til en dansk implementering,
som langt de fleste interessenter kan se sig selv i, og hvor der tages
højde for lighed i konkurrence- og forhandlingsvilkår, og vi bakker
op. Men vi er klar over, at der fortsat er uenigheder, vi er klar over,
at det her er en form for kompromis, hvor der er rigtig mange, der
har ædt nogle kameler.
I Det Radikale Venstre lægger vi vægt på tre ting i det videre
arbejde.

24

Fredag den 12. marts 2021 (L 184)

For det første, hvis ikke vi kan få aftalefriheden, er målet afta‐
lelighed. Som det også bliver gentaget i flere af høringssvarene,
foretrækker vi jo aftalefriheden, men i den situation, vi står i nu,
foretrækker vi en lovgivning, der gælder for alle og med en enkelt
øvre omsætningsgrænse i forhold til betalingsfristen.
For det andet må lovgivningen ikke skabe unødigt administrativt
bøvl, en implementering med den omsætningstrappe, som der var
lagt op til, havde muligvis sikret, at der ikke ydes beskyttelse til
aktører, der er betydelig mindre sårbare end deres parter eller kon‐
kurrenter. Omvendt skaber trappemodellen meget kompleksitet og et
uklart system, og derfor tror vi også her, at man har fundet en god
balance.
For det tredje er sikringen af den danske andelsmodel vigtig.
Vi er optaget af, at bestemmelserne ikke går ud over den danske
andelsbevægelses forretningsmodel. Det er dog vores forståelse, at
det er der blevet taget hånd om, men det vil vi naturligvis også have
fokus på i udvalgsarbejdet.
Generelt ønsker vi ikke dansk overimplementering, men samtidig
er det vores vurdering, at der her er fundet en model, der tjener
formålet, og at vi samtidig sikrer lige forhandlingsvilkår og undgår
et administrativt helvede for virksomhederne. Vi er desuden optaget
af en effektiv håndhævelse. Konkurrence- og Forbrugerstyrelsen er
håndhævende myndighed og netop en effektiv håndhævelse er af‐
gørende for lovens effekt. Vi håber, at ministeren vil gøre os lidt
klogere på, hvordan håndhævelsen vil blive tilrettelagt. Er der tale
om stikprøvekontrol, indberetninger, interviews, hvad er det, vi taler
om, og hvilke ressourcer er der afsat til opgaven i Konkurrence- og
Forbrugerstyrelsen?
Som det sikkert fremgår, støtter Det Radikale Venstre forslaget,
men det er aldrig uden omkostninger at blande sig i aftalefriheden,
og derfor vil vi også understrege vigtigheden af en evaluering, som
der også er lagt op til, og som grundigt undersøger både den reelle
effekt og eventuelle uheldige sideeffekter. Som det sidste vil jeg hil‐
se fra Enhedslisten og informere om, at de også støtter lovforslaget.
Kl. 12:34

Anden næstformand (Pia Kjærsgaard):
Tak for det. Vi går videre i ordførerrækken. Fru Mona Juul, Det
Konservative Folkeparti.
Kl. 12:34

(Ordfører)
Mona Juul (KF):
Tak for ordet. Det er svært det her – det er meget svært. Vi skal
implementere et EU-direktiv om urimelig handelspraksis, hvilket jo
egentlig lyder sådan lidt tilforladeligt, men det er det ikke. For efter
vores mening skal der være aftalefrihed. Politikere skal ikke blande
sig unødigt i handlen mellem to parter. Det bør vi have tillid til de
selv kan finde ud af.
Spørgsmålet er, om det er fair og retfærdigt at prioritere den
ene part, eller om det er fair og retfærdigt netop ikke at gøre det.
Samtidig lægges der op til overimplementere et direktiv, så de nye
regler gælder i alle handler mellem virksomhederne i forsyningskæ‐
den uafhængigt af virksomhedens omsætning og indbyrdes relative
forhandlingsstyrke; dog med nogle undtagelser: F.eks. reglerne om
maksimale betalingsfrister. Her kan køber lovligt aftale 60 dages
betalingsfrist med leverandører, som årligt omsætter for mere end
300 mio. euro.
Der er også fortsat mulighed for, at parterne kan lave aftaler
og benytte sig af kreditfaciliteter. Det manglede da bare. Overimple‐
mentering i det hele taget er sjældent godt. Men her gøres reglerne
så mere ens for alle i stedet for at lave særregler for nogle, men ikke
for andre. Spørgsmålet er så, om det er måden at lave konkurrence‐
lighed på. På den ene side er der de små leverandører, der presses
og mases af de store kæder. Det høres ofte, at de store virksomheder

bruger de små og mellemstore leverandører som banker. På den
anden side kan man jo også sige pænt nej tak. Og man skal godt
nok være naiv, hvis man tror, at kæderne ikke bliver hårdt ramt på
likviditeten med det her lovforslag.
Derfor er fronterne selvfølgelig trukket hårdt op, og det ser vi jo
også tydeligt i høringssvarene. Jeg har holdt adskillige møder, jeg
har læst, vurderet og vendt det med min folketingsgruppe, og det
ærlige svar er, at vi er i tvivl. Vi er ikke afvisende over for den
balance, som vi anerkender der er søgt i lovforslaget. Og jeg håber,
at udvalgsarbejdet kan gøre os mere afklarede, og uanset hvad, har
vi nogle spørgsmål, bl.a. vedrørende forholdet mellem andelshavere
og andelsselskaber, som vi jo ikke mener er relevant for det her
direktiv på nogen som helst måde. Tak.
Kl. 12:36

Anden næstformand (Pia Kjærsgaard):
Tak for det. Der er ikke fremmødte fra Nye Borgerlige eller Liberal
Alliance. Derfor er det erhvervsministeren nu.
Kl. 12:36

Erhvervsministeren (Simon Kollerup):
Tak for det, og tak for bemærkningerne til et lidt komplekst lovfor‐
slag. Det tror jeg vi alle sammen har bevidnet i processen at det er.
Det overordnede formål med lovforslaget er jo, som flere har
sagt, at gennemføre det her direktiv om urimelig handelspraksis i
relationer mellem virksomheder i landbrugs- og fødevareforsynings‐
kæden i dansk ret. Hovedformålet med selve direktivet er at beskytte
mindre leverandører ved at forbyde specifikke former for handels‐
praksis i handler med større købere. Med selve lovforslaget indføres
så et forbud mod specifikke former for handelspraksis udøvet af en
køber over for en leverandør. Med lovforslaget udvides den beskyt‐
telse, som direktivet indfører, så reglerne skal gælde i alle handler
mellem virksomheder i landbrugs- og fødevareforsyningskæden uaf‐
hængigt af virksomhedernes omsætning og indbyrdes relative styr‐
keforhold. Det sker bl.a. for at nedbringe de løbende administrative
byrder for erhvervslivet og for at skabe ensartede vilkår på tværs af
sektoren.
Lovforslaget har dog også undtagelser til udgangspunktet om,
at reglerne skal gælde for alle, for så vidt angår reglerne om de
maksimale betalingsfrister. For de store leverandører med over 350
mio. euro i omsætning gælder alene en maksimal betalingsfrist på
60 dage, og de helt små købere med under 2 mio. euro undtages fra
reglerne om betalingsfrister.
Med lovforslaget bliver Konkurrence- og Forbrugerstyrelsen ud‐
peget som håndhævelsesmyndighed. Konkurrence- og Forbrugersty‐
relsen skal bl.a. iværksætte undersøgelser på eget initiativ eller på
grundlag af en klage og træffe afgørelse. Konkurrence- og Forbru‐
gerstyrelsen skal så udøve sine beføjelser i medfør af loven, og det
gør de i fuld uafhængighed.
Den offentlige høring har vist, at der er divergerende opfattelser
til direktivet og lovforslaget på henholdsvis leverandørsiden og på
købersiden. Erhvervslivet har divergerende holdninger til valg af
implementeringsmodel, og derfor er, som hr. Torsten Schack Peder‐
sen også meget, meget rigtigt fremhæver, det her lovforslag i videst
muligt omfang et udtryk for at finde en balance for at lave et kom‐
promis. Det kommer jo til udtryk ved det, at reglerne udstrækkes til
at gælde for alle leverandører, samtidig med at der bliver indført de
her undtagelser vedrørende betalingsfrister for visse leverandører.
I forlængelse af høringen af lovforslaget er lovforslaget blevet
justeret, så der er nogle af kritikpunkterne, der er blevet imødekom‐
met. F.eks. er et forhold vedrørende lovvalg præciseret, og der er
også indført et konkret bødeniveau for overtrædelse af lovforslagets
forbudsbestemmelser.
Så jeg ser frem til og forstår sagtens, at der behov for en grundig
udvalgsbehandling på et så kompliceret og kompromisfyldt lovfor‐

Fredag den 12. marts 2021 (B 138)

slag, som der her er tale om. Jeg lyttede mig frem til et ønske om en
teknisk gennemgang, og hvis der er et generelt ønske om en teknisk
gennemgang, vil vi i Erhvervsministeriet gerne tage initiativ til det.
Der kan vi også komme nærmere ind på det, som Radikale Venstre
spørger til i forhold til den specifikke håndhævelse af lovforslaget.
I forhold til det, som hr. Torsten Schack Pedersen fremhæver i sin
tale, om, at vi er nødt til at få evalueret lovforslaget undervejs, vil
jeg sige, at der jo er indlagt et forslag om en evaluering efter 3 år,
men der vil være en løbende monitorering af, hvordan lovforslaget
bliver implementeret og bliver anvendt, som vi sammen med organi‐
sationerne vil gennemføre, sådan at vi også kan tage ting i opløbet.
Men vi kan også drøfte videre i udvalgsarbejdet, om det snit er lagt
helt præcist.
I forhold til Dansk Folkepartis bemærkning vil jeg sige, at det jo
ikke er, fordi vi på den måde skal komme ind på konkrete virksom‐
heder, men nu blev der nævnt to konkrete inden for samme sektor.
Jeg er ikke sikker på, at vi har læst lovforslaget helt på samme måde,
men det kan vi også udbore i udvalgsarbejdet. Hvis man nu tager
Thisekoncernen som eksempel her, vil de efter de her regler skulle
have deres penge inden for 30 dage, mens Arla ville skulle vente
60 dage, og det håber jeg kan være en imødekommelse af Dansk
Folkeparti. Men lad os ellers komme det nærmere i udvalgsarbejdet.
Det er bestemt en mulighed. Tak.
Kl. 12:41

Anden næstformand (Pia Kjærsgaard):
Tak for det. Der er en bemærkning fra hr. Hans Kristian Skibby,
Dansk Folkeparti.

25

struktur, hvor andelsbevægelsen jo er en af arnestederne til den
måde at tænke på. Derfor har vi en fælles interesse i, at det bliver
grundigt belyst, og det stiller vi os selvfølgelig til rådighed for i det
udvalgsarbejde. Det skal der ikke være nogen tvivl om.
Kl. 12:43

Anden næstformand (Pia Kjærsgaard):
Så er der ikke flere, der har bedt om ordet. Forhandlingen er sluttet.
Jeg foreslår, at lovforslaget henvises til Erhvervsudvalget, og hvis
ingen gør indsigelse, betragter jeg det som vedtaget.
Det er vedtaget.

Det sidste punkt på dagsordenen er:
5) 1. behandling af beslutningsforslag nr. B 138:
Forslag til folketingsbeslutning om en god afslutning til 3. g'erne
(borgerforslag).
Af Leif Lahn Jensen (S), Peter Skaarup (DF), Andreas Steenberg
(RV), Karsten Hønge (SF), Peder Hvelplund (EL), Mai Mercado
(KF), Peter Seier Christensen (NB), Ole Birk Olesen (LA), Torsten
Gejl (ALT), Aaja Chemnitz Larsen (IA), Lars Løkke Rasmussen
(UFG) og Uffe Elbæk (UFG).
(Fremsættelse 02.02.2021).
Kl. 12:43

Kl. 12:41

Hans Kristian Skibby (DF):
Tak. Jeg er udmærket klar over, at der er den anden betalingsfrist
i forhold til vareleverandører med en omsætning under 350 mio.
euro, men så står der også i ministerens skriftlige fremsættelse, at
det drejer sig om de letfordærvelige fødevarer. Jeg ved godt, at de
fleste af produkterne fra et mejeri nok er i kategorien letfordærvelige
fødevarer, men jeg vil bare gerne have ministeren til reflektere over,
at der jo også findes fødevarer, som ikke er letfordærvelige, altså
konsumvarer, som har længere holdbarhed. Det kunne f.eks. være
marmelade eller sodavand eller andre ting. Hvor lægger man snittet i
forhold til begrebet letfordærvelige fødevarer? Det synes jeg selvføl‐
gelig er interessant at vide, ikke mindst for dem, der så skal levere
det.
Så vil jeg blot for en sikkerheds skyld også bede ministeren om
at tilvejebringe et svar på det andet spørgsmål, jeg havde omkring de
bekymringer, der er kommet i en henvendelse omkring andelshavere
i andelsselskaber. Jeg ved godt, at man har givet høringssvar, men vi
vil også gerne have et svar her i forbindelse med lovarbejdet.
Kl. 12:42

Anden næstformand (Pia Kjærsgaard):
Tak, og værsgo.
Kl. 12:42

Erhvervsministeren (Simon Kollerup):
Tak for det. Det var mit forsøg på at illustrere, at de ulige vilkår
sådan set var til gunst for den mindre part i forhold til betalingsfri‐
ster. Jeg tror, det sikreste og klogeste nok er, at vi i udvalgsarbejdet
kommer nærmere definitionen af, hvornår noget er letfordærveligt,
og hvornår det ikke er, f.eks. marmelade over for mælk. Vi kan gøre
det mere generelt.
Så vil jeg sige, at jeg forstår rigtig godt de bekymringer, der
kan være i forhold til vores andelsmodel, for det er en hæderkronet
model, som vi kan være stolte af i Danmark. Nu havde vi i går
behandlingen om demokratiske ejerformer inden for vores erhvervs‐

Forhandling
Anden næstformand (Pia Kjærsgaard):
Forhandlingen er åbnet. Børne- og undervisningsministeren, værsgo.
Kl. 12:44

Børne- og undervisningsministeren (Pernille Rosenkrantz-Theil):
Tak for det. Jeg har sådan en fornemmelse af, at hvis det her ikke
var et borgerforslag, var det nok blevet trukket tilbage inden behand‐
lingen i Folketingssalen, eftersom der er landet en aftale på området.
Jeg kan selvfølgelig tage fejl, men forslaget er måske endt med
at være blevet lidt uaktuelt, siden det blev fremstillet. Ikke desto
mindre var det jo på det tidspunkt, det blev fremsat, en god og
helt relevant sag, for vi står i en rigtig svær situation med nedluk‐
ning og med nødundervisning, og vi kan ikke komme uden om, at
eleverne har mistet meget både socialt og fagligt for en stor dels
vedkommende. Det skal vi selvfølgelig afbøde mest muligt, og det er
grundlæggende også det, borgerforslaget handler om, nemlig at tage
et fagligt og et socialt hensyn til de kommende studenter.
Regeringen er selvfølgelig enig i, at der skal tages det hensyn,
men vi mener ikke, at det er hensigtsmæssigt at aflyse alle eksame‐
ner. Det løser muligvis noget, men man skal bare være opmærksom
på, at det skaber nogle nye udfordringer. Jeg har brugt rigtig mange
timer på at diskutere spørgsmålet om eksamener både sidste forår,
i løbet af efteråret og så selvfølgelig i forbindelse med den aftale,
der er indgået med Folketingets partier. Jeg har brugt meget tid på at
diskutere det med lærerne og med elevernes organisationer, og det er
et enormt komplekst spørgsmål, fordi der er mange hensyn at tage.
Der er på den ene side rigtig mange elever, der føler sig presset,
fordi de skal til eksamen, efter de ikke har haft almindelig undervis‐
ning, og for nogle sætter det sig som decideret mistrivsel. På den
anden side er der jo rigtig mange elever, der motiveres af at skulle
til eksamen. De gør noget ekstra ud af opgaverne. De deltager mere
aktivt på Teams i løbet af dagen, fordi de ved, at de skal op til

26

Fredag den 12. marts 2021 (B 138)

eksamen. Det vil sige, at deres engagement og trivsel jo så er i spil,
hvis eksamenerne aflyses.
Eleverne har også forventninger til den faglige bedømmelse. Det
vil sige, at hvis vi aflyser eksamenerne, bedømmes eleverne på en
anden måde end den, de troede de ville blive bedømt på, da de
begyndte på gymnasiet, og det er i øvrigt vidt forskelligt, om fagene
egner sig til onlineundervisning. Særlig er det svært med de fysiske
fag, de kreative fag og de fag, hvor man har brug for et laboratorium
og lignende, mens det bedre kan lade sig gøre at have undervisning
i andre fag online. Vi kan ikke skære alle fag over en kam, når
vi skal vurdere, hvad eleverne har lært og dermed, hvordan vi kan
eksaminere dem på en relevant måde.
Så har eleverne jo simpelt hen brug for øvelse i at gå til eksamen,
en øvelse, som rigtig mange skal bruge i deres videre uddannelse,
og derfor opfatter jeg det som et stort tab, at vi i forbindelse med
sidste års nedlukning måtte ende med at aflyse afgangsprøverne. Det
skal man selvfølgelig i videst mulig udstrækning undgå. Omvendt
har man jo den situation, at jo flere eksamener vi gennemfører, des
mindre tid er der til ekstra undervisning af eleverne, fordi de så
skal have læseferie. Eleverne har mistet rigtig meget normal under‐
visning, og derfor tæller hver eneste dag eller uge på skolerne i
forhold til at give dem de kompetencer, de skal bruge i deres videre
uddannelse og arbejdsliv.
Vi taler med andre ord om en enorm kompleks problemstilling,
og der findes ikke en perfekt løsning på det her, for der skal tages
hensyn til utrolig mange decideret modsatrettede udfordringer, og
derfor vil det uundgåeligt være sådan, at der vil være nogle, der
synes, at kompromiset er landet et andet sted end der, hvor de gerne
havde set det lande.
Men regeringen har sammen med et meget bredt flertal af folke‐
tingets partier forsøgt at finde den rette balance. I februar måned
blev Venstre, Dansk Folkeparti, SF, Radikale Venstre, Enhedslisten,
Det Konservative Folkeparti, Nye Borgerlige og Liberal Alliance
enige om, hvordan prøver og eksamener skal håndteres i resten
af skoleåret. Jeg synes, det er vigtigt at bide mærke i, at det er
så bred en politisk aftale, fordi vi jo i Folketinget under normale
omstændigheder har meget forskellige opfattelser af eksamen. Alt‐
så, vi har simpelt hen forskellige holdninger til eksamen, og hvor
værdifuldt det er. Derfor tror jeg sådan set, det er en pointe i sig
selv, at de forskellige opfattelser af eksamensspørgsmålet har været
repræsenteret i det rum, hvor der er blevet indgået en aftale og lavet
de kompromisser, der skulle til.
Det, vi så er endt med, er jo, at på de gymnasiale uddannelser
skal eleverne i 1. og 2. g til én eksamen, mens eleverne i 1. hf skal til
to eksamener og 3. g'erne og 2. hf'erne skal til fire eksamener. Nor‐
malt er det sådan, at 3. g'erne og 2. hf'erne typisk skal til cirka syv
eller otte-ni eksaminer. Det vil sige, at B 138, som vi behandler her,
altså delvis er imødekommet med den politiske aftale om håndtering
af prøver, da eleverne i 3. g og 2. hf skal til væsentlig færre prøver
end normalt.
Kl. 12:49

Regeringen kan jo så ikke støtte den anden del af forslaget om, at
det ikke bør være muligt for gymnasieelever at komme til eksamen
i B- og C-niveaufag. Det er ikke en del af den brede politiske aftale,
vi har indgået, men aftalen er skruet sammen på den måde, at det
er det klare udgangspunkt, at eleverne i 3. g primært skal til prøver
i deres A-niveaufag. Eleverne i 3. g skal til mundtlig prøve i deres
studieretningsprojekt eller studieområdeprojekt og i skriftlig dansk,
som er et A-niveaufag. Derudover skal de til to mundtlige prøver i
deres studieretningsfag, som kan være både A- og B-niveaufag.
Derudover er der en utrolig vigtig del af den her aftale, som ikke
helt er nået ud i alle klasselokaler endnu, og derfor tror jeg, at det
er vigtigt at få understreget fra den her talerstol, at det i forbindelse
med eksamenerne i år er muligt at tage højde for, at meget af pensum

er gennemgået virtuelt. Eksempelvis får skolerne mulighed for at se
bort fra visse dele af undervisningen, som er foregået som nødunder‐
visning, når der skal udarbejdes mundtlige eksamensspørgsmål.
Det vil jeg bare lige prøve at eksemplificere. Det er sådan, at hvis
man f.eks. normalt skulle lave ti eksamensspørgsmål og læreren ved,
at i tre af de ti eksamensspørgsmål har de emner, de dækker, kun
været behandlet online, og at den onlineundervisning ikke har været
god nok til, at man synes, at det er i orden at eksaminere de unge i
det, så kan man vælge at tage de tre spørgsmål ud, så eleverne alene
kan trække et af de syv tilbageværende spørgsmål, der alle sammen
har været fysisk undervisning i. Så når folk har spurgt mig, hvordan
vi tager højde for, at man i den ene landsdel gør det ene, og i den
anden landsdel det andet, i forhold til hvor meget man har været
lukket ned, så har jeg sagt, at det faktisk netop er, ved at man til de
mundtlige eksamener kan gå ind og justere, hvor mange forskellige
emner der eksamineres i.
Men med aftalen mener vi i hvert fald fra regeringens side at vi
har fundet den rette balance, og vi er enormt taknemlige for, at vi
lever i et samfund, hvor det i så svær en tid kan lade sig gøre at
få skabt så brede aftaler om noget, der er så svært og så komplekst
som det her. Eleverne skal i år bekymre sig om færre eksamener end
normalt, og de får mere tid til undervisning end normalt. Det vil altså
være muligt at indhente noget af det faglige og sociale efterslæb,
og forhåbentlig betyder det her, at 3. g'erne også får en god afslut‐
ning på deres gymnasietid, ligesom det forhåbentlig vil gøre det for
afgangseleverne i folkeskolen. De har brug for det oven på et hårdt
år, og vi har sådan set alle sammen brug for, at de glade studenter og
afgangselever kommer til at indgyde noget håb for fremtiden.
Kl. 12:52

Anden næstformand (Pia Kjærsgaard):
Tak for det. Og så går vi til ordførerrækken. Hr. Jens Joel, Socialde‐
mokratiet.
Kl. 12:52

(Ordfører)
Jens Joel (S):
Tak, formand. Ja, vi behandler jo i dag lovforslaget om at sikre en
god afslutning på et skoleår, som har været alt andet end normalt.
Der har været usikkerhed i hele samfundet, men selvfølgelig har der
også været usikkerhed, hvad enten man som dem, der har fremsat
forslaget her, skal afslutte 3.g eller man skal afslutte grundskolen,
op til svendeprøve, eller hvad man skal. Der har været rigtig meget
usikkerhed, i forhold til hvornår man kunne komme tilbage i skole,
om man havde nogle faglige huller, hvordan man skulle klare sig, og
selvfølgelig om, hvordan eksamenerne ville komme til at se ud. Og
for Socialdemokratiet er det selvfølgelig vigtigt, at vi tager højde for
den usikkerhed, og at vi indretter os efter den, og det mener vi fak‐
tisk også at vi har gjort med den aftale, som ministeren har nævnt,
og som er indgået med et bredt flertal af Folketingets partier, som
sikrer, at vi ikke afvikler eksamenerne som normalt, men derimod
har færre eksamener, så man kan fokusere, så man ved, hvor man
skal have prioritere sine kræfter, og så der bliver taget højde for, at
man selvfølgelig har haft et meget specielt skoleår.
Ud over aftalen om eksamener har vi jo også indgået en aftale
om, hvordan vi får samlet op på det faglige efterslæb, og hvordan
vi får sikret bedre trivsel – og alt det her laves selvfølgelig sammen
med nogle rammer, som sikrer, at der er huebegivenheder, og at det
bliver festligholdt, når der er en svendeprøve, også selv om festerne
muligvis bliver anderledes, end de plejer at være, og det tror jeg er
rigtig, rigtig vigtigt. Der findes ikke perfekte løsning i en pandemi,
men jeg mener, at både aftalerne om trivsel og fagligt efterslæb og
aftalen om eksamen gør, at vi på trods af et usikkert år kan se de
unge studerende i øjnene og sige: Vi har faktisk hørt jeres behov for

Fredag den 12. marts 2021 (B 138)

afklaring, og vi har afvejet og lade en model, som vi mener er den
rigtige.
Vi støtter ikke lovforslaget, fordi det på nogle ret specifikke
områder jo strider imod den aftale, som vi har lavet. Men jeg vil om‐
vendt også tro, at hvis det havde været et parti her i Folketinget, der
havde fremsat borgerforslaget, så ville man nok have taget bestik af
den aftale, der var indgået, og jeg mener faktisk, at vi med stor ret og
rimelighed kan sige, at de intentioner, der ligger i borgerforslaget, er
imødekommet med den aftale, som vi lavede i februar. Så opgaven
er løst, men borgerforslaget støtter vi ikke. Tak for ordet.
Kl. 12:54

Anden næstformand (Pia Kjærsgaard):
Tak for det. Der er ingen kommentarer, så vi går videre til hr. Stén
Knuth, Venstre.
Kl. 12:55

(Ordfører)
Stén Knuth (V):
Tak for det, formand, tak for ordet, og sådan set også tak til Rosa
Amalie Reffstrup, som jo er hovedstiller på forslaget her sammen
med en række andre medstillere. Forslaget har jo samlet opbakning
nok til, at vi i dag skal behandle deres forslag. Jeg synes egentlig,
det er ret smukt, at vores demokrati virker på den her måde, når
man ser, hvor hurtigt vi kan få et borgerforslag til behandling her i
Folketinget. Det vil jeg i hvert fald kvittere for.
I Venstre har vi fuld forståelse for forslaget. Vi har fuld forståelse
for den frustration, mange elever oplevede og sådan set oplever
stadig væk, hvorved forslaget her er blevet til. Både usikkerheden og
utrygheden ved ikke at vide, om man skal til eksamen til sommer el‐
ler ej, har været stor – det vidner borgerforslaget og den opbakning,
der har været til det, jo om – eller for den sags skyld også, om man
skulle fejres, og om man kunne gøre det med hue.
Derfor har det også været vigtigt for Venstre at få en afklaring
straks inde i det nye år, at få en aftale, der skulle bringe sikkerhed for
sommerens eksaminer, sådan at eleverne bl.a. på gymnasierne kunne
få en god afslutning på deres 3-årige forløb. Straks i det nye år tog vi
jo fat på en aftale, der skulle bibringe den her tryghed og sikkerhed,
og vi landede en aftale, som flere har nævnt, den 5. februar. Tak
for processen; den synes jeg var god. Vi hørte interessenterne, og
jeg synes også, vi landede en aftale, som på mange led afspejler det
borgerforslag, som ligger her i dag.
Både sidste sommer og frem mod jul og nytår har vi jo politisk
haft stort fokus på optag og på prøver, og det har været vigtigt for
Venstre, at de unge skulle til den her prøve og have en hue, så vi
kom så nært som overhovedet muligt på den gamle kultur – så tæt,
som det nu kan gøres, og som vi plejer – altså at få en god afslutning
på et 3-årigt forløb. Det tror vi faktisk er en rigtig vigtig begivenhed
for de unge, endnu mere på grund af coronaen og måske endnu mere
på grund af den virtuelle undervisning, der er foregået, og også på
grund af at man har savnet sine venner.
Så derfor vil jeg ønske alle de unge den bedste eksamen, når de
kommer dertil, og den bedste sommer med håbet om, at alle unge,
der slutter deres ungdomsuddannelse, får en rigtig fin afslutning
under de forhold, vi nu engang har. Med indgåelsen af aftalen den 5.
februar og med de her ord kan jeg på Venstres vegne meddele, at vi
ikke kan støtte det her i øvrigt meget sympatiske og gode forslag. På
samme vis skal jeg hilse fra Konservative og sige, at de heller ikke
kan støtte op om forslaget her.

Kl. 12:58

(Ordfører)
Marie Krarup (DF):
Tak. Det blev sagt af to af ordførerne, at det her beslutningsforslag
nok ville være blevet trukket, hvis det var blevet fremsat af nogle af
os, der sidder her i salen. Det tror jeg er rigtigt. Det kan man så ikke,
når det er et borgerforslag, åbenbart, men det er jo faktisk blevet
fuldstændig uaktuelt, for der er blevet indgået en aftale, og jeg tror
personligt, at den aftale gør afslutningen for 3. g'erne så god, som
det nu kan lade sig gøre på baggrund af den meget usædvanlige tid,
som vi har gennemlevet det sidste år.
For det første er det overhovedet ikke er nogen god idé at aflyse
så mange eksamener som muligt. Selv om man som enkeltperson
måske umiddelbart er bange for eksamen, er det stort set altid en god
idé at overvinde sin angst og tage den eksamen. Man får noget ud
af det personligt, og man får noget ud af det fagligt. Så alene af den
grund skal man passe på med at aflyse eksamener.
Dertil kommer, at der faktisk er blevet lavet en god aftale, som
vi i Dansk Folkeparti også er med til og kan stå inde for, om, at
eleverne skal til så mange eksamener som overhovedet muligt. Der,
hvor det kan lade sig gøre, skal de faktisk til eksamen. Det er så
heldigvis blevet til flere eksamener end sidste år, og det skyldes jo,
at man simpelt hen er blevet bedre til at undervise på den mærkelige
coronamåde, som man har været henvist til i så lang tid.
3. g'erne skal, som det allerede er sagt, til fire eksamener, hvor
man normalt skulle til syv eksamener, og samtidig er der blevet
indlagt nogle særlige hensyn til det stof, som de kan komme op i,
så man kan tage dele af eksamenspensummet ud, hvis man ikke har
fået det gennemgået på en forsvarlig måde. Det synes jeg er en god
løsning. B- og C-fag er til stede, men ikke alle, især ikke hvis de er
praktiske.
Jeg synes som sagt, det er en fin aftale, vi har indgået, og det
gør, at det her beslutningsforslag simpelt hen ikke er aktuelt længere,
fordi noget af det er kommet beslutningsforslaget i møde. Jeg ved
ikke engang, om det nåede at blive fremsat, før aftalen blev indgået,
men i hvert fald er det ikke aktuelt længere. Og jeg tror, at 3. g'erne
faktisk får så god en afslutning, som det nu er muligt at få på
baggrund af den her mærkelige coronatid, som vi har gennemlevet.
Men på baggrund af det, jeg her har forklaret, kan Dansk Folkeparti
ikke støtte beslutningsforslaget. Tak for ordet.
Kl. 13:01

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og det er fra hr. Torsten Gejl, Alternativet. Værsgo.
Kl. 13:01

Torsten Gejl (ALT):
Jeg vil da godt nok sige, at det ikke er os alle sammen, der havde
foretrukket at trække det her borgerforslag fra de unge – i Alternati‐
vet ville vi nok gerne have bibeholdt det og så have forstærket det.
Altså, vi mener ikke, at der er nogen grund til at bringe de unge op
til alle de eksamener, som de ikke har haft lejlighed til at forberede
sig ordentligt på. Vi ser, at de unge rækker ud og siger: I stedet for at
sidde og terpe til eksamen vil vi da hellere lære noget. Så anerkender
Dansk Folkeparti ikke, at de unge faktisk kunne have lært mere ved
at gå i skole i stedet for at sidde og læse op til eksamener, som de
risikerer at få en ringere karakter i, end de ville have fået normalt?
Kl. 13:01

Kl. 12:58

Anden næstformand (Pia Kjærsgaard):
Tak. Vi går videre i ordførerrækken. Fru Marie Krarup, Dansk Fol‐
keparti.

27

Første næstformand (Karen Ellemann):
Ordføreren.

28

Fredag den 12. marts 2021 (B 138)

Kl. 13:01

Marie Krarup (DF):
Nej, det gør jeg faktisk ikke. Altså, nu er jeg selv gymnasielærer, og
jeg har jo erfaring for, at lige præcis det, at man sætter et bestemt
mål det, som en eksamen jo er, giver en utrolig målrettet indlæring,
så det vil sige, at det, som de gør nu, lige præcis er, at de lige præcis
lærer meget mere, end de formentlig ellers ville have gjort, hvis det
havde været normal undervisning, hvor målet var blevet fjernet, altså
hvor målet i form af eksamen var blevet fjernet. Så jeg er faktisk
overbevist om, at eleverne får mere ud af den virtuelle undervisning
og af den eksamenslæsning, som de har op til eksamen, end de
ville have fået, hvis man havde erstattet eksamen med almindelig
rugbrødsundervisning uden eksamen.
Kl. 13:02

Første næstformand (Karen Ellemann):
Hr. Torsten Gejl.
Kl. 13:02

Torsten Gejl (ALT):
Anerkender ordføreren slet ikke alle de unge, som har skrevet under
på det her borgerforslag, som mener det modsatte, som mener, at
man ikke med den måde, man har modtaget undervisning på, er
kvalificeret til at gå op til de eksamener, og som midt i den her store
mistrivsel, som der nu er – blandt de unge er der efterhånden 25
pct. flere, der søger psykologhjælp på grund af angst – altså virkelig
er hårdt ramt? Anerkender ordføreren ikke, at det faktisk kan skabe
yderligere mistrivsel at skulle gå op til eksamener, som man ikke
føler sig forberedt til?
Kl. 13:03

Første næstformand (Karen Ellemann):
Ordføreren.

Jeg vil også understrege, at når jeg har snakket med de her unge,
virker det ikke til, at det er, fordi de er bange for at gå til eksamen
eller er eksamensangste; det er mere det her med, at de godt kunne
tænke sig noget mere undervisningstid – og det kan de få, hvis man
aflyser nogle eksamener – og at det har været et underligt forløb for
dem og de derfor gerne vil være sikre på, at de kan forberede sig nok
til det, de skal op i. Og det kan man jo være ved at sikre sig, at der er
færre eksamener. Det er bare for at få understreget, at jeg ikke tror,
det her handler om en generel eksamensangst.
Vi var meget enige med borgerforslaget, da det kom frem, og vi
sagde også, at vi gerne ville have reduceret antallet af eksamener, så
det svarede til sidste år, og vi er derfor også rigtig glade for, at man
fik indgået en aftale, som jeg synes er rigtig god. Den har desværre
én eksamen mere til 3. g'erne og én eksamen mere til 1. og 2. g'erne
end sidste år. Til gengæld er de mundtlige, hvilket betyder, at man
kan tage hensyn lokalt, som ministeren allerede har redegjort for. Så
man kan tage hensyn til de forløb, man har haft virtuelt, og det synes
jeg er rigtig stærkt. Det kan man ikke på samme måde i de skriftlige
eksamener.
Vi så gerne, at der havde været lidt færre eksamener, end der
er i den her aftale, men når det så er sagt, synes jeg også, det er
enormt vigtigt, at man har en hueeksamen som 3. g'er, som man
kan gå op til. Og det er også mit indtryk, at forslagsstillerne synes
det. Så jeg synes faktisk, at vi har imødekommet det rigtig godt
med den her aftale, både fordi vi har sænket mængden af eksamener
markant og vi har sikret, at man kan tage hensyn i forbindelse med
eksamensspørgsmål, i forhold til hvad man lokalt har haft virtuelt.
Det synes jeg er rigtig stærkt.
Så SF stemmer ikke for det her beslutningsforslag, fordi vi har
fået lavet den her aftale, som jeg synes er rigtig god, og som jeg også
kan forstå på eleverne at de synes har imødekommet deres ønsker.
Men vi er rigtig glade for, at der blev sat opmærksomhed på det med
det her borgerforslag.
Kl. 13:07

Kl. 13:03

Marie Krarup (DF):
Jeg anerkender alle dem, der har lavet det her beslutningsforslag, og
alle øvrige gymnasieelever som mennesker og som børn, der ikke
har fuld indsigt i eller fuldt kendskab til, hvad livet byder på. Vi
skal som voksne, og jeg skal selv som lærer sige til dem: Det kan
godt være, at I er bange lige nu, og det kan godt være, at det virker
uoverskueligt, men hvis I tager jer sammen og prøver at komme
igennem det her, vil I være mere voksne og vide mere på den anden
side. Vi skal ikke give efter, netop når folk er ved at synke ned i
angst og depression – så skal vi give dem en redningskrans. Og det
er faktisk en redningskrans at sige: Vi tror på, at I godt kan klare det.
Kl. 13:04

Første næstformand (Karen Ellemann):
Tak til fru Marie Krarup, Dansk Folkeparti. Hvis ordføreren vil gøre
klar til næste ordfører, vil det være rigtig fint. Den næste ordfører
er klar, og det er Socialistisk Folkepartis ordfører, nemlig fru Astrid
Carøe.
Kl. 13:04

(Ordfører)
Astrid Carøe (SF):
Tak for det. Det er jo lidt en underlig situation at stå her, efter vi
har lavet den aftale, som mange ordførere allerede har nævnt. Men
jeg tror egentlig, at jeg gerne vil starte med at sige tusind tak til alle
de mange, mange unge, der skrev under på det her borgerforslag, da
det kom frem omkring jul. Det skabte en kæmpe debat og fik sat lidt
skub i tingene, tror jeg at jeg vil sige. Og det var der behov for, så
det er rigtig godt.

Første næstformand (Karen Ellemann):
Tak til SF's ordfører. Der er ønske om en kort bemærkning til ordfø‐
reren, og det er fra hr. Torsten Gejl, Alternativet. Værsgo.
Kl. 13:07

Torsten Gejl (ALT):
Jeg forstår ikke helt, hvordan ordføreren kan sige, at 50.000 unge
eller i hvert fald 50.000 underskrivere føler, at deres ønsker er blevet
imødekommet, når det, man har lavet, ikke imødekommer borgerfor‐
slaget. Altså, borgerforslaget ville jo længere, det ville det jo, og
det ved ordføreren da også godt. Eleverne rækker sådan set en hånd
frem og siger: Vi vil gerne lære noget mere i stedet for at gå op til
eksaminer, som vi ikke føler os forberedt til. Anerkender ordføreren
ikke, at den lovgivning, som ordføreren er med til at lave, ikke lever
op til det her borgerforslag?
Kl. 13:07

Første næstformand (Karen Ellemann):
Ordføreren.
Kl. 13:07

Astrid Carøe (SF):
Altså, den aftale, vi har lavet, er ikke det samme som borgerforsla‐
get, fordi vi er blevet klogere i forhold til sidste års aftaler og
borgerforslaget er et forslag om, at det skal være, som det var sidste
år. Jeg påstår ikke, at jeg ved, hvad 50.000 unge mennesker mener.
Jeg har snakket med nogle af dem, der har stillet forslaget; min egen
søster har skrevet under, hun går også i 3. g, og hun føler sig meget
imødekommet af det her. Men altså, mit indtryk er, at man er rigtig
glad for den her aftale, og at der er en eksamen mere for 3. g'erne, er

Fredag den 12. marts 2021 (B 138)

rigtigt nok, og det er vi også ærgerlige over i SF, vi ville gerne have
haft, at det var det samme som sidste år, til gengæld er de mundtlige,
hvilket betyder, at man kan tage hensyn lokalt til, hvad man har haft
virtuelt, og det synes jeg er helt vildt godt. Og så vil jeg sige, at der
jo stadig er mulighed for, at man kan få noget mere undervisning,
fordi der er blevet aflyst en række eksaminer, og det var også en af
de helt store årsager til, at vi synes, det her var en rigtig god idé. Så
nej, jeg ved ikke, hvad 50.000 unge mennesker mener, men mit klare
indtryk er, at man synes, det her er en god aftale.
Kl. 13:08

Første næstformand (Karen Ellemann):
Hr. Torsten Gejl.
Kl. 13:08

Torsten Gejl (ALT):
Anerkender ordføreren, at man ved ikke at støtte det her borgerfor‐
slag, og at SF ved at støtte det forslag, som regeringen har fremsat,
og som SF har skrevet under på, sætter yderligere unødvendigt pres
på nogle unge i en situation, hvor de i forvejen er under et kæmpe
pres på grund af coronakrisen?

det, nemlig det her med, at vi har skabt noget vished. Vished om,
hvad det er, man skal se ind i, giver en klarhed, med hensyn til
hvordan man skal se fremad de næste 4-5 måneder og hvordan man
kan forvente at afslutte sin tid på gymnasiet. Der er sådan noget helt
lavpraktisk i, at rigtig mange er virkelig glade for at vide, at de kan
få lov til at komme op til en sidste eksamen og få hue på. Og det er
jeg rigtig glad for, for jeg håber virkelig, at vi kan give dem en god
afslutning på deres tid på en ungdomsuddannelse: Man kan få en hue
på hovedet og komme ud og feste med sine venner.
Jeg mener, at vi med den aftale, vi har lavet, både har skabt klar‐
hed og faktisk også har fundet en fin balance bredt her i Folketinget
ved nemlig at sørge for, at man kommer op til eksamen og får den
afslutning, som mange gerne vil have, og at der også bliver skabt
ekstra tid til undervisning. For det er ikke det samme – det bilder vi
os ikke ind, i hvert fald ikke i Radikale Venstre – at få undervisning
bag en computerskærm, som det er at møde op på sit gymnasium.
Så vi bakker naturligvis op om den aftale, vi har lavet, og derfor
kan vi ikke stemme for det her borgerforslag. Men endnu en gang vil
jeg bare ytre min største respekt for alle jer, der har skrevet under
her.
Kl. 13:13

Kl. 13:09

Første næstformand (Karen Ellemann):
Ordføreren.
Kl. 13:09

Astrid Carøe (SF):
Altså, jeg tror også, at noget af det pres, de unge oplever, skyldes
uvisheden, og jeg er så stolt over, at vi enormt tidligt i den her
proces fik lavet en bred aftale med Folketingets partier, for at der
ikke skulle være uvished. Nu ved de, hvad de skal op til, og det er de
her fire eksaminer, i SF havde vi gerne set, det var tre, til gengæld er
de mundtlige, og deres lærere kan lokalt tage hensyn til de forløb, de
har haft virtuelt. Det synes jeg er så stærkt, og jeg synes, vi skal tale
det meget mere op, at der er den mulighed, for det håber jeg også på
kan gøre, at mistrivslen bliver mindre. Men det synes vi også er et
kæmpe problem. Men jeg hører en bred kreds af unge, der er rigtig
glade for den her aftale og rigtig glade for at have fået vished så
relativt hurtigt, som de fik, allerede der i februar.

Første næstformand (Karen Ellemann):
Tak til Radikales ordfører. Der er ønske om en kort bemærkning til
ordføreren fra hr. Torsten Gejl, Alternativet.
Kl. 13:13

Torsten Gejl (ALT):
Jeg synes, det er lidt mærkeligt at stå og takke forslagsstillerne så
kraftigt og vise så stor forståelse og så ikke levere, altså ikke leve
op til det, der står i forslaget. Når det handler om vished, er det så
faktisk ikke sådan, at den vished ikke rigtig er skabt? For så vidt jeg
har forstået, er der nogle, der ikke kommer op i begge A-fag, altså
vi taler om de gymnasiale uddannelser. Så vil det sige, at de faktisk
kan risikere at komme op i et B-fag og et C-fag. Det vil faktisk
sige, at den vished, så vidt jeg er informeret, ikke er skabt. De har
ikke kunnet vide, hvad de skulle, for hvis de ikke kommer op, hvis
de ikke trækker to A-fag, er pensummet pludselig åbent bortset fra
idræt.
Kl. 13:14

Kl. 13:10

Første næstformand (Karen Ellemann):
Tak til SF's ordfører. Der er ikke flere korte bemærkninger til ordfø‐
reren. Den næste ordfører, der står på spring, er Radikale Venstres
ordfører, og det er fru Katrine Robsøe. Velkommen.
Kl. 13:10

(Ordfører)
Katrine Robsøe (RV):
Tusind tak for ordet. Jeg vil faktisk også gerne starte med at komme
med en kæmpestor tak til alle jer, der har skrevet under på det her
borgerforslag. Tak for jeres helt enorme engagement i jeres uddan‐
nelse, og tusind tak for jeres samfundsengagement ved at skrive
under på et borgerforslag.
Det er stadig en meget, meget hård tid for rigtig mange. Corona‐
en hærger stadig. Det er hårdt at være ung og have siddet hjemme i
så lang tid i løbet af ens ungdomsuddannelse, og derfor kan jeg til
fulde forstå alle intentioner bag det her borgerforslag. Og jeg ønsker
i hvert fald også, at I alle sammen får en rigtig god afslutning på 3.
g, for I har virkelig, virkelig gjort det godt.
Radikale Venstre er jo også med i den aftale om eksamen og
afslutning for alle vores ungdomsuddannelseselever. Det er vi rigtig
glade for. Jeg tror faktisk, at jeg vil lægge lidt vægt på noget af
det, som fru Astrid Carøe også svarede, da hun blev spurgt ind til

29

Første næstformand (Karen Ellemann):
Ordføreren.
Kl. 13:14

Katrine Robsøe (RV):
Nej, altså, man kan godt trække et fag, og som udgangspunkt er
det jo vigtigt, at man kommer op i nogle af de fag, man har haft i
lang tid, men det er da korrekt, at vi også har åbnet op for, at man
f.eks. kan komme op i matematik også og den slags. Vi vil jo bare
gerne sørge for, at folk kan komme op i de fag, som de har haft på
gymnasiet, og det er da helt rigtigt, at der er taget nogle hensyn også
i forhold til f.eks. 1. og 2. g'erne, altså at de rent faktisk også får lov
til at prøve at komme op til eksamen. Jeg er ikke helt sikker på, at
jeg lige ved, hvor det er, spørgerne faktisk er henne – beklager.
Kl. 13:14

Første næstformand (Karen Ellemann):
Spørgeren.
Kl. 13:14

Torsten Gejl (ALT):
Uanset hvad, er det jo sådan, at de her eksamener er relativt unød‐
vendige. Vi klarede os jo fint sidste år uden dem. De unge befinder
sig i en ekstremt presset situation. 25 pct. flere kontakter psykologer

30

Fredag den 12. marts 2021 (B 138)

på grund af angst. Altså, de hænger i med neglespidserne. Hvorfor
er det, Radikale Venstre i den situation vil give dem flere eksamener,
end det er nødvendigt, når man i virkeligheden kunne bruge stand‐
punktskarakteren?
Kl. 13:15

Første næstformand (Karen Ellemann):
Ordføreren.
Kl. 13:15

Katrine Robsøe (RV):
Altså, jeg beklager, men jeg mener simpelt hen, at Alternativets
ordfører her er helt ved siden af. Det er virkelig ikke for at være
respektløs. Jeg er faktisk virkelig enig med, hvad SF's ordfører sagde
tidligere. Det her med, at vi rent faktisk har skabt noget vished om,
hvad det er, de kan se ind i, er da fuldstændig afgørende. Og det er
jeg virkelig glad for at vi har kunnet gøre bredt her i Folketinget. Det
er da lige præcis det, de har behov for. Den vished er jeg virkelig
stolt af vi står bag. Og så er jeg meget klar på, at vi diskuterer unges
trivsel. Det håber jeg også Alternativet vil være med til.

Desværre er det jo, siden aftalen blev indgået, endnu ikke lykkes
at få eleverne fuldt ud tilbage på gymnasierne. Med den seneste
politiske aftale, der blev lavet her tidligere i ugen, har vi heldigvis
taget endnu et skridt i den rigtige retning, men der er desværre stadig
væk langt til en normalisering, og jeg er ikke tvivl om, at vi vil
kunne mærke eftervirkningerne af nedlukningen i meget lang tid
fremover.
Derfor bliver det efter vores opfattelse nødvendigt, at vi i den
kommende tid understøtter gymnasierne og de øvrige uddannelsesin‐
stitutioner med en eller flere hjælpepakker, der ikke bare håndterer
de helt akutte udfordringer, de står over for frem mod sommerferien,
men også sikrer, at der bliver yderligere ressourcer og mere frihed
til at håndtere de problemer, som coronanedlukningen har ført med
sig. Det håber jeg vi snart skal til at forhandle, men tilbage til
borgerforslaget.
Det er vores opfattelse, at forslaget er positivt, men det er faktisk
også vores opfattelse, at vi med den aftale, der er lavet i Folketinget,
altovervejende opfylder de ønsker, der er tilkendegivet i borgerfor‐
slaget.
Kl. 13:20

Kl. 13:16

Første næstformand (Karen Ellemann):
Tak til Radikale Venstres ordfører. Der er ikke flere korte bemærk‐
ninger til ordførere. Næste ordfører er fra Enhedslisten, og det er hr.
Jakob Sølvhøj.
Kl. 13:16

(Ordfører)
Jakob Sølvhøj (EL):
I Enhedslisten synes vi, at det er et godt borgerforslag, som Rosa
Reffstrup og seks andre gymnasieelever – og 50.000 unge derudover
– har fået Folketinget til at behandle. I Enhedslisten forstår vi fuldt
ud den store bekymring, der er blandt gymnasieelever, og i øvrigt
blandt rigtig mange andre elever, for, hvordan de vil blive bedømt
i et år, hvor uddannelsesinstitutionerne har været lukket ned for
undervisning med fysisk tilstedeværelse, i månedsvis.
Vi er ikke i tvivl om, at lærerne har gjort og fortsat gør deres
yderste for at sikre den bedst mulige undervisning under nedluknin‐
gen, men vi kommer ikke udenom, at nedlukningen har haft alvorli‐
ge konsekvenser for mange elevers læring og trivsel. Det er mere
end vanskeligt at fastholde motivationen, når man dag efter dag er
afskåret fra samværet og samarbejdet med de øvrige elever og kun
møder sine lærere på skærmen.
De mange negative konsekvenser af nedlukningen i foråret og
sommeren 2020 er jo klart dokumenteret i de rapporter, som er
udarbejdet af evalueringsinstituttet. Hele det lange forløb har helt
oplagt betydet, at både lærere og elever i mellemtiden er blevet langt
dygtigere til at håndtere den digitale undervisning.
Til gengæld tror jeg ikke, der er nogen tvivl om, at det, at
mange elever nu oplever deres anden nedlukning, har slidt hårdt
på elevernes motivation. Alt i alt er det derfor rigtig fornuftigt, at
forslagsstillerne allerede for nogle måneder siden, umiddelbart inden
vi indgik en aftale i Folketinget, foreslog at skære kraftigt ned i årets
eksamener i 3.G, og det har der også været bred enighed om, mellem
Folketingets partier, at gøre.
Havde det stået til Enhedslisten, var eleverne på STX alene kom‐
met op i forsvaret af den store skriftlige opgave altså SRP'en, men
vi synes faktisk, det er et acceptabelt kompromis, vi nåede frem
til mellem partierne her i starten af februar måned. Det er meget
tæt på det borgerforslag, som er fremsat her i salen, og jeg synes
faktisk, som flere af kollegerne har været inde på, at vi meget langt
– faktisk altovervejende – imødekommer det ønske, som ligger i
borgerforslaget.

Første næstformand (Karen Ellemann):
Tak til Enhedslistens ordfører. Der er ønske om en kort bemærkning
til ordføreren, og det er fra hr. Torsten Gejl, Alternativet.
Kl. 13:20

Torsten Gejl (ALT):
Jeg er meget enig med Enhedslisten i, at det kunne have været endnu
bedre, og jeg er også sikker på, at Enhedslisten har kæmpet for
det. Der er lidt flere partier, der faktisk gerne havde set, at flere
eksamener var blevet aflyst, så det kunne have været rart, hvis det
også var lykkedes at få igennem i forhandlingerne.
Men er det ikke rigtigt i forbindelse med den aftale, som ordføre‐
ren var med til at lave, at hvis ikke man trækker begge sine A-fag,
så risikerer man at komme op i sine B-fag og sine C-fag? Er det ikke
korrekt?
Kl. 13:20

Første næstformand (Karen Ellemann):
Ordføreren.
Kl. 13:20

Jakob Sølvhøj (EL):
Aftalen er jo skruet sådan sammen, at man skal op i det mundtlige
forsvar for SRP'en, at man skal op i skriftligt dansk, og at man
så skal op i to mundtlige prøver i studieretningsfag eller andet
A-niveaufag. Man kan spørge, om det er en teknisk detalje, hvis
der nu er elever, som har B-fag som studieretningsfag, eller om det
er et realitetsproblem. Altså, jeg opfatter faktisk – helt hånden på
hjertet – at vi imødekommer det forslag, der ligger. Når vi taler om
studieretningsfag, mener jeg sådan set, at det er fair og ordentligt
at sige, at vi med aftalen har imødekommet det ønske, der lå bag
borgerforslagsstillernes forslag.
Man kan altid diskutere – det er jo det vanskelige ved borgerfor‐
slag – hvad der blev tænkt, da forslaget blev fremsat, og det synes
jeg er fair nok, så derfor vil jeg heller ikke påstå, at min udlægning
er identisk med den, enhver forslagsstiller måtte have. Men jeg synes
faktisk, at vores aftale er fair og ordentlig og udmønter det ønske,
som forslaget giver udtryk for.
Kl. 13:22

Første næstformand (Karen Ellemann):
Hr. Torsten Gejl.

Fredag den 12. marts 2021 (B 138)

Kl. 13:22

Torsten Gejl (ALT):
Det, som jeg spørger om af oprigtig nysgerrighed for at prøve at
finde ud af, hvordan det hænger sammen, og som jeg har svært ved
helt at forstå, er: Hvis man ikke kommer op i to A-fag, altså hvis
man kun trækker et af de to, åbner det så ikke mulighed for, at
man kan komme op i et B-fag eller et C-fag i stedet for det ene af
dem? Altså, det er bare et spørgsmål, for hvis det gør det, så skal
eleverne vel egentlig forberede sig på et mere bredt pensum. Det er
et oprigtigt forsøg på at finde ud af, hvordan den aftale, der er blevet
lavet, hænger sammen.
Kl. 13:22

Jakob Sølvhøj (EL):
Jamen aftalen er, som jeg nævnte det, at der er tale om studieret‐
ningsfag, og derfor er det jo fag, som de unge har beskæftiget sig
med under hele gymnasieforløbet. Og det er jo rigtigt, at der findes
studieretninger, hvor der er enkelte B-fag; det er ret usædvanligt, da
langt de fleste unge jo vælger A-fag som studieretningsfag.
Så jo, man kan sige, at en til en modsvarer aftalen ikke borgerfor‐
slaget, men jeg mener faktisk, at vi kan sige i al ordentlighed, at den
lever op til den intention, der ligger, med borgerforslaget. Men som
sagt er borgerforslagets karakter jo sådan, at vi har vanskeligt ved at
spørge forslagsstillerne, om de føler sig imødekommet. Jeg kan bare
sige for Enhedslistens vedkommende, at vi synes, at den aftale, der
er lavet, er i orden, og at den jo i øvrigt er et kompromis mellem
mange forskellige synspunkter – og det, at Enhedslisten har trukket i
retning af færre eksamener, oplever vi selv har båret frugt.
Kl. 13:23

Første næstformand (Karen Ellemann):
Så kom der lige endnu en kort bemærkning til ordføreren. Det er fra
fru Astrid Carøe, Socialistisk Folkeparti.
Kl. 13:23

Astrid Carøe (SF):
Jeg fik sådan behov for at høre, om ordføreren ikke som alle andre
ordførere herinde kan bekræfte, at ifølge aftalen fra sidste år skulle
3. g'erne til tre eksamener, og med aftalen i år skal de til fire, og at
borgerforslaget foreslår, at det skal være som sidste år. Så det er én
eksamen mere end sidste år. Det var egentlig bare det, og så vil jeg
kvittere for, at Enhedslisten ligesom SF har kæmpet for, at der kom
færre eksamener i den her aftale.
Kl. 13:24

Første næstformand (Karen Ellemann):
Ordføreren.
Kl. 13:24

Jakob Sølvhøj (EL):
Jeg kan bekræfte spørgerens udlægning og også det, spørgeren sagde
i sin ordførertale: at der her er tale om, at der er flere sproglige eksa‐
mener. Også derfor synes jeg, at vi kan sige, at vi lever ordentligt op
til forslagets intention med den aftale, der er lavet.
Kl. 13:24

Første næstformand (Karen Ellemann):
Tak til Enhedslistens ordfører. Så er der ikke flere korte bemærknin‐
ger til ordføreren. Tak for netop at gøre klar til den næste ordfører.
Den næste ordfører er fra Nye Borgerlige, og det er fru Mette Thie‐
sen.

31

Kl. 13:24

(Ordfører)
Mette Thiesen (NB):
»Åh de smukke unge mennesker/pludselig er de stukket af/som lege‐
syge sommerfugle/den allerførste sommerdag/hva det er de vil med
livet/det ka kun de selv forstå/åh de smukke unge mennesker/gid de
længe leve må«.
Sommertid er studentertid – tid til glade unge mennesker, der
afslutter et vigtigt kapitel i deres liv for at springe ud i voksenlivet
uden faldskærm, men med glæde, livsmod, stolthed, lykke og tro på
livet. Der er næsten ikke noget mere livsbekræftende end at se glade
studentervogne i bybilledet.
Jeg blev student i 2001, men jeg husker det, som var det i går på
trods af alkoholtågerne, der er jo også er en del af det. Jeg kan huske
lykkefølelsen, troen på fremtiden, fejringen med kammeraterne og
solopgangen på Hornbæk Strand efter studenterkørslen, euforisk nø‐
genbadning i køligt vand, sand mellem tæerne, bål på stranden og en
masse lunkne øl.
Det skal studenterne i år også opleve. De skal opleve den lyk‐
kefølelse, det giver at springe ud i livet uden faldskærm. De skal
opleve fællesskabet. De skal opleve den eufori, det giver, når man
sammen kører rundt i studentervogn og ser barndommen glide forbi
og fortabe sig bagude, mens voksenlivet titter frem i horisonten. De
fortjener det i særdeleshed efter et svært år fyldt med usikkerhed,
utryghed, afsavn og ensomhed. Ih, hvor I fortjener det, kære kom‐
mende studenter.
Åh, I smukke unge mennesker, pludselig er I stukket af, som
legesyge sommerfugle den allerførste sommerdag. Hvad det er, I vil
med livet, det kan kun I selv forstå. Åh, I smukke unge mennesker,
gid I længe leve må!
Kl. 13:27

Første næstformand (Karen Ellemann):
Tak til ordføreren. Man får jo helt lyst til at synge, men det må vi
vente med. Der er ikke nogen korte bemærkninger til ordføreren, og
hvis ordføreren vil være venlig at gøre klar til den næste ordfører, er
det fint.
Jeg kan ikke se Liberal Alliances ordfører i salen. Til gengæld
kan jeg se ordføreren fra Alternativet, og det er hr. Torsten Gejl.
Velkommen til.
Kl. 13:27

(Ordfører)
Torsten Gejl (ALT):
I Alternativet havde vi gerne droppet alle unødvendige eksamener.
Vi havde faktisk et beslutningsforslag, hvor man f.eks. på de gym‐
nasiale uddannelser kun skulle op i SOP og SRP. Det valgte vi at
trække, fordi det ville være lidt mærkeligt først at skulle stå her og
tage den debat om et borgerforslag, som delvis er efterkommet, og
så bagefter skulle diskutere det hele endnu en gang. Men det er også
derfor, at jeg bruger lejligheden til at sige, at vi faktisk gerne ville gå
længere, og at vi godt kunne tænke os at skrive et ændringsforslag til
borgerforslaget om at gøre det.
Vi er også lidt bekymrede for erhvervsuddannelserne, altså over,
at de skal op til eksamener, fordi det jo i høj grad i virkeligheden er
der, man bygger ting, hvilket er svært at efterkomme hjemme i stuen.
Det er jo klart, at vi alle sammen godt ved, at de unge er hårdt
ramt i øjeblikket af coronakrisen. Jeg havde faktisk ikke troet, at jeg
i mit liv skulle høre unge tigge om at komme tilbage i skole, men
det er jo det, som faktisk sker. Jeg er ikke sikker på, at det hundrede
procent er det faglige, de vil tilbage til; de vil selvfølgelig i høj grad
også tilbage til kammeraterne.
Men Alternativets politik er, at vi gerne havde set, at man havde
droppet alle de unødvendige eksamener, alle de eksamener, som ikke

32

Fredag den 12. marts 2021 (FM )

var strengt nødvendige – også fordi vi tror, at man lærer mere, når
det er sådan, at man får undervisning. Det er egentlig også det, jeg
oplever at de unge siger: Vi vil egentlig hellere lære mere, vi vil
gerne lære så meget som muligt, når vi nu er gået glip af noget af
vores læring, i stedet for at sidde og læse op til eksamener, som
jo ikke er en læringsform, der er lige så god, som hvis man lærer
sammen i en undervisningssituation.
Så i Alternativet stemmer vi for det her borgerforslag, og vi tak‐
ker de 50.000 unge. Vi ville gerne have skubbet aftalen lidt længere.
Vi vil stemme for det her, og så ville vi gerne have skubbet den
endnu længere ved at droppe de unødvendige eksamener. Tak.
Kl. 13:30

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren fra fru Astrid Carøe, SF. Værsgo.
Kl. 13:30

Astrid Carøe (SF):
Da jeg holdt min ordførertale, spurgte ordføreren til, om jeg gik ud
fra, at jeg vidste, hvad de unge mennesker gerne ville have, og nu
kan jeg så forstå, at Alternativet ønsker at gå endnu videre end det,
som er foreslået her, og aflyse alle eksamener, eller hvad? Og er det
noget, som ordføreren har hørt at de unge mennesker gerne vil have?
For det er ikke det, jeg hører. Jeg hører, at de gerne vil have lov at gå
til eksamen og få afsluttet på en god måde, både studenterne og dem
på erhvervsuddannelserne. Svendeprøven er jo lige så vigtig som en
hueeksamen. Derfor vil jeg bare høre, hvad det er for nogle unge,
som gerne vil have aflyst alle deres eksamener.
Kl. 13:31

Første næstformand (Karen Ellemann):
Ordføreren.
Kl. 13:31

Torsten Gejl (ALT):
Det er et meget stort, stærkt og rungende ønske fra Alternativets
unge.
Kl. 13:31

Kl. 13:32

Første næstformand (Karen Ellemann):
Tak til Alternativets ordfører. Der er ikke flere korte bemærkninger
til ordføreren. Vi er færdige med ordførerrækken, men hr. Sikandar
Siddique har bedt om ordet som privatist.
Kl. 13:32

(Privatist)
Sikandar Siddique (UFG):
Tusind tak for ordet. Uffe Elbæk er desværre forhindret i at være her
i dag, så derfor står jeg her på vegne af Frie Grønne. Frie Grønne
støtter borgerforslaget.
Vi hører de unge, vi ser de unge, og vi vil gerne kvittere for
forslaget. Vi mener, at de unge har udvist et enormt samfundssind
under den her krise, og når jeg tænker tilbage på mine år, kan jeg
ikke lade være med at ærgre mig over, hvor meget de unge er gået
glip af i forhold til læring, i forhold til det sociale, i forhold til at
have det sjovt. Så de har virkelig, virkelig udvist samfundssind, og
derfor vil Frie Grønne gerne imødekomme dem og støtte op om
forslaget.
Jeg vil også gerne bruge anledningen til at sige, at vi hører flere
og flere historier om – vi så det også i partilederdebatten i går – hvor
mange unge mennesker som har det dårligt, som mistrives her under
coronaen, og der håber jeg naturligvis også, at vi har det med, når vi
behandler sager omkring de unge, og at vi fremadrettet sætter fokus
på, at vi kan få den trivsel tilbage hos de unge mennesker. Så Frie
Grønne bakker hundrede procent op om forslaget og takker de unge.
Kl. 13:34

Første næstformand (Karen Ellemann):
Tak til hr. Sikandar Siddique. Der er ingen korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Børne- og Undervisningsudval‐
get. Hvis ingen gør indsigelse, betragter jeg dette som vedtaget.
Det er vedtaget.

Første næstformand (Karen Ellemann):
SF's ordfører.

Kl. 13:34
Kl. 13:31

Astrid Carøe (SF):
Okay, og det er et stort og rungende ønske fra Danske Gymnasie‐
elevers Sammenslutning at have et par eksamener, sådan at man får
en god hueeksamen og en god studentertid. Men det var godt at høre,
hvad det var, bare sådan, at vi ikke får taget de 50.000 mennesker,
der har skrevet under, til indtægt for overhovedet ikke at ville til
eksamen. Men det var egentlig bare det, jeg ville have opklaret.
Kl. 13:31

Første næstformand (Karen Ellemann):
Ordføreren.
Kl. 13:31

Torsten Gejl (ALT):
Jamen hvad skal jeg næsten sige? Der er ikke nogen af os, der kan
tage 50.000 unge til indtægt for noget som helst. I Alternativet synes
vi, at man skulle have leveret på det, de ønskede. For de rækker en
hånd ud og siger: Vi vil faktisk hellere lære, end vi vil til eksamen.
Det kunne vi i højere grad have leveret på, og det ved vi i hvert fald
de ønsker. Så er det bare, jeg siger, at der, når man står og takker
dem så meget uden at levere, er en vis diskrepans.

Meddelelser fra formanden
Første næstformand (Karen Ellemann):
Så er der ikke mere at foretage i dette møde.
Folketingets næste møde afholdes tirsdag den 16. marts 2021, kl.
13.00.
Jeg henviser til den dagsorden, der vil fremgå af Folketingets
hjemmeside. Så vil jeg i øvrigt henvise til ugeplanen, som også vil
fremgå af Folketingets hjemmeside.
Mødet er hævet. (Kl. 13:34).

