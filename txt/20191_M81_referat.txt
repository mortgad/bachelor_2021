Torsdag den 19. marts 2020 (D)

1

Det sidste punkt på dagsordenen er:
2) 1. behandling af lovforslag nr. L 141:
Forslag til lov om arbejdsgiveres og lønmodtageres retsstilling
ved lønkompensation af virksomheder i forbindelse med co‐
vid-19.
Af beskæftigelsesministeren (Peter Hummelgaard).
(Fremsættelse 19.03.2020).

81. møde
Torsdag den 19. marts 2020 kl. 12.00
Dagsorden

Kl. 12:00

1) Eventuelt: 3. behandling af lovforslag nr. L 140:
Forslag til lov om midlertidige foranstaltninger på børne- og under‐
visningsområdet og folkehøjskoleområdet og for den frie folkeoply‐
sende virksomhed til forebyggelse og afhjælpning i forbindelse med
covid-19.
Af børne- og undervisningsministeren (Pernille Rosenkrantz-Theil).
(Fremsættelse 17.03.2020. 1. behandling 17.03.2020. Betænkning
18.03.2020. 2. behandling 19.03.2020. Lovforslaget optrykt efter 2.
behandling).
2) Eventuelt: 1. behandling af lovforslag nr. L 141:
Forslag til lov om arbejdsgiveres og lønmodtageres retsstilling ved
lønkompensation af virksomheder i forbindelse med covid-19.
Af beskæftigelsesministeren (Peter Hummelgaard).
(Fremsættelse 19.03.2020).

Kl. 12:00

Formanden (Henrik Dam Kristensen):
Mødet er åbnet.
Kl. 12:00

Samtykke til behandling
Formanden (Henrik Dam Kristensen):
De punkter, som er opført som nr. 1 og 2 på dagsordenen, kan
kun med Tingets samtykke behandles i dette møde. Hvis ingen gør
indsigelse, betragter jeg samtykket som givet.
Det er givet.
Da vi endnu ikke er klar til tredjebehandlingen af L 140, begynder vi
i stedet med punkt 2, som er første behandling af L 141.

Forhandling
Formanden (Henrik Dam Kristensen):
Forhandlingen er åbnet. Hr. Leif Lahn Jensen, Socialdemokratiet.
Kl. 12:00

(Ordfører)
Leif Lahn Jensen (S):
Vi er jo alle midt i en tid, som ingen af os nogen sinde har ople‐
vet før, en tid, som har stor betydning for alle, og en tid, hvor vi
politikere skal tage mange beslutninger – og beslutninger, som har
kæmpestor betydning for rigtig, rigtig mange mennesker.
Når man står i sådan en krise, skal man jo både have det korte,
men også det lange lys på, når man kommer med tiltag. Det korte lys
går jo selvfølgelig ud på, som vi også har snakket meget og længe
om, at sikre, at coronavirussen ikke spreder sig, og at sikre, at så få
som muligt bliver smittet. Men det lange lys skal derimod sikre, at vi
som land kommer så godt igennem det som overhovedet muligt, og
at vi står så stærkt som overhovedet muligt, også når vi kommer ud
på den anden side.
Derfor er vi jo selvfølgelig også nødt til at sikre så mange ar‐
bejdspladser, som vi kan, både for at hjælpe virksomhederne, men
ikke mindst også for at sikre, at så få som muligt mister deres
arbejdsplads og deres job. Det var netop grunden til, at arbejdsmar‐
kedets parter for nogle dage siden satte sig sammen med regeringen
og fandt en løsning, som netop vil hjælpe mange mennesker. Ved
at give virksomhederne en lønkompensation kan man undgå en del
fyringer, samt at mange ikke vil gå ned i løn, selv om de ikke har
noget at lave. Det vil også betyde, at de ansatte, når vi kommer i
gang igen og alt dette er ovre, kan komme tilbage, og at hjulene
igen kan snurre så hurtigt som overhovedet muligt og så godt som
overhovedet muligt, altså så vi kommer hurtigt i gang. Det vil jo så
være med de medarbejdere, der har været ansat på arbejdspladsen
i mange år, så virksomhederne ikke skal til at finde nye eller til at
oplære nye, og så det hele kommer til at køre så godt som muligt
fra dag et. Denne ændring er en fordel for virksomhederne og ikke
mindst de ansatte.
Virksomhederne skal så betale 25 pct. af lønnen, og lønmodtage‐
ren skal acceptere at holde 5 dage fri i perioden, og det er jo netop
det, som det her lovforslag omhandler. For det her lovforslag regule‐
rer, hvordan lønmodtagerne kan søge dette løntab dækket. Det kan
ske enten gennem afspadsering eller afholdelse af ferie. Er dette ikke
muligt, skal det enten ske ved at anvende dage fra det nye ferieår
eller ved at holde fri uden løn. Arbejdsgiveren og lønmodtageren

2

Torsdag den 19. marts 2020 (L 141)

aftaler så selv, hvordan og hvornår ferien eller afspadseringen skal
afholdes i den periode. Jeg vil gerne rose arbejdsmarkedets parter
for at have siddet og taget de her beslutninger og for at tage ansvar
og netop sikre en del arbejdspladser og sikre, at der er rigtig mange
lønmodtagere, som så ikke går ned i løn.
Socialdemokratiet støtter forslaget.
Kl. 12:03

Formanden (Henrik Dam Kristensen):
Vi siger tak til hr. Leif Lahn Jensen, og så går vi videre til hr. Morten
Dahlin, Venstre.
Kl. 12:03

(Ordfører)
Morten Dahlin (V):
Vi befinder os i en helt usædvanlig situation, en situation uden
fortilfælde, en situation, der kalder på samfundssind, på sammenhold
og på samarbejde. På få dage har alle skullet ændre deres adfærd.
Medarbejdere er blevet sendt hjem, og danskerne er i fuld gang
med at isolere sig for at undgå smittespredning, desværre med den
konsekvens, at flere virksomheder står på randen af konkurs, og at
flere lønmodtagere står til at miste deres job.
Derfor støtter Venstre naturligvis lovforslaget, som vi behandler
i dag – et lovforslag, som kommer både danske virksomheder og
danske lønmodtagere til undsætning. Lovforslaget udspringer af den
trepartsaftale, som blev indgået den 14. marts mellem arbejdsmarke‐
dets parter og regeringen – en aftale, der fortjener pæne ord med
på vejen. I nødens stund viste den danske model lige præcis, hvad
det er, den duer til. Den viste sig fra sin allermest beredvillige
side, og på ganske kort tid blev der lukket en aftale, der rækker
dansk økonomi en tiltrængt hånd, og derfor skal der lyde en stor ros
til arbejdsmarkedets parter. Lovforslaget, vi behandler i dag, giver
grundlæggende arbejdsgivere mulighed for at hjemsende medarbej‐
dere med løn i stedet for at skulle afskedige dem, vel at mærke
mod at arbejdsgiverne bliver ydet en lønkompensation i den periode,
medarbejderne hjemsendes.
Omvendt skal de medarbejdere, der sendes hjem, holde ferie i
5 dage. På den måde løfter både virksomheder og lønmodtagere i
fællesskab, og den løsning mener Venstre sådan set er rigtig god,
især set i lyset af at antallet af nye ledige er steget med over 10.000
på bare 2 dage, 10.000 familier, der har oplevet usikkerhed omkring
deres levegrundlag, 10.000 samtaler ved middagsbordet, hvor den
sørgelige besked skulle overbringes til de nærmeste, 10.000 børn,
der nu ikke længere ser mor og far stå op om morgenen og gå
på arbejde, og desværre er det mest sandsynlige, at kurven ikke er
knækket endnu, og derfor skal der, som Venstre ser det, skrappere
tiltag til end den her lønkompensation.
Derfor sad vores forhandlere hele natten og forhandlede en udvi‐
det og en bedre aftale på plads, og her var det særlig vigtigt for os, at
de små virksomheder, de soloselvstændige, folk som frisøren, fysio‐
terapeuten, freelanceren, maleren, fik en håndsrækning. De udgør en
essentiel del af vores samfundsøkonomi, og derfor var det fuldstæn‐
dig uholdbart, at de i første omgang blev efterladt på perronen, og
vi er glade for, at der sent i nat kunne opnås enighed blandt alle
Folketingets partier om at få de her grupper med og lave en bedre
aftale.
Men det er vigtigt at understrege, at vi fra Venstres side ikke
anser vores opgave som fuldendt; hverken den her lov eller aftalen
fra i nat er det sidste, vi skal gøre. Som krisen bider sig mere og
mere fast, er det tydeligt for os, at der stadig er lønmodtagere, at der
stadig er selvstændige, at der stadig er virksomheder, som har brug
for, at vi holder hånden under dem, så de kan holde hånden under os.
Vi er også meget opmærksomme på, at når vi igen kan gå fysisk på
arbejde, når butikkerne igen åbner, så er det hele ikke overstået med
et fingerknips. Der venter os nogle seriøse diskussioner om, hvordan

vi får smurt tandhjulene, så vi kommer op i gear igen, for det sker
ikke af sig selv.
Derfor kommer vi til at grave endnu dybere i værktøjskassen. Vi
kommer til at række helt ind bagest i vores økonomiske våbenskab
og finde de store våben frem. Derfor foreslog vi, at vi skulle følge
anbefalingerne fra en lang række topøkonomer, der har anbefalet,
at vi opretter en coronafond. Den her fond skal sende et klart og
tydeligt signal til omverdenen, til markederne og ikke mindst til de
hundredtusindvis af danskere, der lige nu går rundt med en knude i
maven og føler sig usikre: Vi har jeres ryg; der er ingenting, vi ikke
vil gøre for at få jer og os igennem den her krise, whatever it takes.
Det afspejler aftalen fra i nat heldigvis også, og det er vi glade for.
For når det handler om sundhed, opererer vi efter et forsigtigheds‐
princip, men det princip burde ikke kun gælde for sundhedsområdet,
det burde også gælde for økonomien og for arbejdspladserne. Helle‐
re et skridt for meget end et skridt for lidt, for når dit hus brænder og
stuen står i flammer, begynder du ikke at diskutere med brandman‐
den om prisen på vandet og slangerne, og hvis nogen skulle være i
tvivl: Huset brænder nu. Derfor skal vi reagere, og derfor skal vi gå
foran, og hellere et skridt for meget end et skridt for lidt. Tak for
ordet.
Kl. 12:09

Formanden (Henrik Dam Kristensen):
Jeg tror, at den engelske tekst betød noget i retning af: hvad end det
måtte koste.
Tak til ordføreren. Og så går vi videre til hr. Bent Bøgsted.
Værsgo.
Kl. 12:09

(Ordfører)
Bent Bøgsted (DF):
Tak for det, formand. Det er jo et vigtigt lovforslag, vi har at
gøre med, selv om det er forholdsvis lille, men det er jo en del
af en større aftale, hvor der er rigtig meget, der gennemføres med
bekendtgørelser. Der kompenseres for indtægtstab, små selvstændige
kompenseres, og man kan få lønkompensation, hvis man sender
medarbejdere hjem, fordi der er for lidt arbejde. Man kan beholde
dem i ansættelse, ved at virksomhederne får en lønkompensation på
op til 23.000 kr. – på andre områder er det op til 26.000 kr. Man
kan så også sige, at lønmodtagerne selv betaler noget, ved at de
afspadserer, bruger en ferieuge – og hvis ikke de har det, kan de
afholde selvbetalt ferie. Og i den forbindelse vil jeg da også opfordre
til, at virksomhederne selv ser på, om de har nogle medarbejdere,
der har meget afspadsering, for det har de jo ret til at bruge, ligesom
de har lyst til; det har jo ikke noget med det her forslag at gøre,
som kun drejer sig om den ene uge, man kunne gøre det. Men er
der nogle medarbejdere, der har meget afspadsering, så synes jeg da,
at man skulle se på det, altså at man kunne klare noget selv ude i
virksomhederne.
I Dansk Folkeparti er vi rigtig godt tilfredse med den aftale, der
er lavet. Vi er også godt tilfredse med den aftale, der nu har været
pressemøde om – om, at man ikke bruger af dagpengeperioden,
også om, at vi har fået freelancere med, altså så dem, der ikke har
cvr-numre, kan komme med, altså også kan få noget understøttelse.
Der er sket rigtig mange ting her inden for den sidste periode. Jeg
vil ikke gå så meget mere i detaljer med det her lovforslag, som er
et lille forslag vedrørende ferieloven, vi skal have med her, og det
støtter Dansk Folkeparti selvfølgelig.
Men jeg vil bruge lejligheden til at opfordre dem, der er ude på
det private arbejdsmarked; dem, der er på fabrikker; dem, der går
ude på byggepladser, til, at man prøver at tage hensyn til hinanden,
at man gør en større indsats for håndhygiejne, at man bruger sprit
der, hvor man nu kan få fat i sprit, og at man måske ikke alle
sammen går ind i skurvognen på en gang, men deler sig lidt op. Det

Torsdag den 19. marts 2020 (L 141)

samme gælder i kantiner på arbejdspladser: at man skal dele sig lidt
op og tage hensyn for at undgå den tætte kontakt der, hvor man kan.
Der, hvor man kan undgå det, kan vi hver især gøre en indsats for
at forbedre forholdene og for at undgå smittespredningen, hvilket er
vigtigt i den her tid.
Så det er en opfordring til dem ude på det private arbejdsmarked,
som jo er dem, vi ikke kan sende hjem. Der er rigtig mange offent‐
ligt ansatte, der er sendt hjem, men det private arbejdsmarked er
dem, der holder hele Danmark i gang, og hvis vi skulle sende alle
sammen hjem, kunne vi lige så godt lukke hele Danmark, så det kan
vi selvfølgelig ikke. Men jeg vil opfordre til, at man tager hensyn
til hinanden og ikke ligefrem går og gnider sig op ad hinanden, men
undgår den nære kontakt med arbejdskolleger der, hvor man nu kan
gøre det, og sørger for at holde lidt afstand og for god rengøring
og håndhygiejne, både i kantiner, på toiletter, og hvad det nu er,
man kommer i kontakt med. Der håber jeg, at man på det private
arbejdsmarked vil tage de opfordringer til sig.
Dansk Folkeparti støtter det her forslag.
Kl. 12:12

Formanden (Henrik Dam Kristensen):
Tak til ordføreren. Der er ikke nogen korte bemærkninger. Og så er
det fru Samira Nawa, Radikale Venstre.
Kl. 12:12

(Ordfører)
Samira Nawa (RV):
Tak. Jeg er simpelt hen så stolt af vores folkestyre i de her dage.
Al Christiansborgfnidder er lagt på hylden, og partierne står sammen
om at få Danmark sikkert og trygt igennem den her pludselige krise,
som vi er havnet i. Det er jo først og fremmest en sundhedskrise,
der er tale om, men vi skal også sikre os, at det på den anden side
ikke resulterer i en økonomisk krise med et voldsomt tab af arbejds‐
pladser. Og her er det ikke kun Folketingets partier, der handler i
hast, men også arbejdsmarkedets parter er trådt sammen. Jeg har
al mulig ros tilovers for både arbejdsgivere og lønmodtagere, som
hurtigt trådte sammen om en aftale, hvor både virksomheder og
lønmodtagere løfter hver sin del af byrden. Radikale Venstre støtter
det her lovforslag, hvor lønmodtagerne forpligter sig til at tage 5
dages ferie i forbindelse med hjemsendelse fra private virksomheder.
Vi vidste godt, at den her aftale, som arbejdsgivere og lønmodta‐
gere har indgået, ikke ville blive den sidste i den her tid, og derfor
vil jeg også benytte lejligheden til at glæde mig over den aftale fra
i nat, hvor alle Folketingets partier har forpligtet sig til, at vi vil
gøre alt, hvad der skal til, for at tage Danmark igennem den her
sundhedskrise. I Radikale Venstre er vi klar til at gå yderligere for at
sikre vores virksomheder, vores selvstændige freelancere, ledige og
studerende, men der kan være flere, der har brug for vores hjælp, og
det er vi også klar til. Tak for ordet.
Kl. 12:14

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
er det nu hr. Karsten Hønge, SF.
Kl. 12:14

(Ordfører)
Karsten Hønge (SF):
Vi hører flere gange den her trepartsaftale blive udlagt, som om det
er noget for lønmodtagerne. Det er det jo også, men det interessante
ved aftalen er, at det er en afbalanceret aftale, hvor lønmodtagerne
leverer 5 feriedage eller fridage, og at virksomheden jo til gengæld
får fordelen ved at kunne beholde kontakten til de ansatte.
Det danske samfund tager en dyb indånding i de her dage. Det
gør vi ved at levere økonomi til at bekræfte, at velfærdssamfundet

3

er en genial konstruktion. Det er også derfor, vi skal betale vores
skat med glæde, og firmaerne skulle tage at gå hen og betale selska‐
bsskatten med glæde. Trepartsaftaler er et udtryk for vores nærmest
geniale model for arbejdsmarkedet, og det kan altså kun lade sig
gøre, fordi vi har stærke faglige organisationer på begge sider af bor‐
det. Forudsætningen for overhovedet at kunne tale om en trepartsaf‐
tale og samfundssind i den her situation er, at vi alle bakker op om
vores fagforeninger. Det er dit medlemskab af din fagforening eller
som arbejdsgiver at være medlem af en arbejdsgiverorganisation, der
er dit konkrete bidrag til samfundssind og solidaritet. Og hvis man
forsøger på sådan at falde under radaren og stå uden for det faglige
fællesskab i en rigtig fagforening, er man med til at stikke en kæp
i hjulet på den effektive maskine, der ikke bare holder arbejdsmarke‐
det, men hele samfundet i gang.
Det er jo rigtig godt, at partierne her på Borgen står sammen i en
krisetid, men jeg vil nu altså også takke de titusinder, som betaler
kontingent til fagforeningerne, og de arbejdsgivere, der betaler kon‐
tingent til arbejdsgiverforeningerne, som derfor netop er så stærke
partnere, at vi i dag kan stå med en afbalanceret trepartsaftale. Den
danske model fungerer hver dag ude på arbejdspladserne, og i dag
fungerer den her på Borgen. Det er samfundssind. Tænk lige over
det, hvis du har valgt at stå uden for det faglige fællesskab i en rigtig
fagforening.
Kl. 12:17

Formanden (Henrik Dam Kristensen):
Tak til hr. Karsten Hønge. Der er ingen korte bemærkninger, og
derfor er det nu fru Jette Gottlieb, Enhedslisten.
Kl. 12:17

(Ordfører)
Jette Gottlieb (EL):
Tak. Alt, hvad vi laver i øjeblikket, er jo krisehåndtering. Vi står i
en alvorlig situation, og den kræver handling. Coronakrisen spredes
hastigt, ikke bare i Danmark og Europa, men i hele verden. Den
sundhedsmæssige krise fortsætter, men er også allerede slået om
i en økonomisk krise, hvor virksomhederne lider og titusinder af
lønmodtagere allerede er fyret og hundredtusinder bliver sendt hjem.
Derfor er det vigtigt, at vi handler hurtigt. Tak til regeringen og
parterne for at tage ansvar. Vi er helt opmærksomme på, at der i nat
er indgået endnu en kriseaftale, der tager højde for yderligere af de
problemer, der er rejst.
Trepartsaftalen om lønkompensation er et vigtigt skridt for at sik‐
re, at flest mulige lønmodtagere ikke mister deres arbejde eller går
ned i løn i den nuværende situation. Derfor bifalder vi den foreslåede
lov i sin helhed. Selv om de 5 pålagte feriedage, lønmodtagerne
skal betale med, ikke lige er vores kop te – navnlig på grund af de
omstillingsproblemer, der er med den nye ferielov – så er vi med på,
at det er det, der kommer til at ske i den her aftale.
Vi er også med på, at lønmodtagernes rettigheder er forsøgt
sikret, selv om der stadig er rigtig mange ubesvarede spørgsmål.
Det gælder f.eks., hvordan man definerer den løn, der skal dækkes.
Er alle medarbejdere og medarbejdergrupper omfattet? Gælder det
f.eks. også lærlinge, studerende med bijob og ansatte på barsel og
sådan nogle ting? Og hvordan afgør man tvister og klager? Kan de
fagretligt behandles? Det er bare for at nævne nogle af de spørgsmål,
der står tilbage – spørgsmål, som vi lige om lidt sender, om ting, som
meget kort efter vil blive til praktiske problemer, når virksomheder‐
ne skal bruge aftalen.
Vi har stillet en række spørgsmål og sender også flere, og jeg vil
lige sige med det samme, at der ikke er tale om unødig trætte. Det
er simpelt hen for at hjælpe klarheden frem, sådan at lønmodtagerne
betrygges i de vilkår, der er. Det er altså ikke et problem, at vi sender
mange spørgsmål. Det er simpelt hen for at foregribe de problemer,
der kan opstå i praksis. Jeg håber ikke, at der er nogen her, der tror,

4

Torsdag den 19. marts 2020 (L 141)

at vi kan forudse alle de konkrete problemer, der kommer til at opstå
mellem arbejdsgivere og ansatte i forbindelse med den her aftale.
Derfor er det rigtigt og vigtigt, at vi får lavet de spørgsmål.
Enhedslisten er stærkt optaget af, at alle lønmodtagere får øko‐
nomisk tryghed under coronakrisen. Lønkompensation er et godt
bidrag til det, men der er fortsat meget, som skal gøres, for at alle
er sikret økonomisk. Vi mangler fortsat et sikkerhedsnet for alle dem
uden a-kasse og i prekære ansættelser. Vi mangler stadig at løfte
dagpengedækningen, som for manges vedkommende kun dækker
halvdelen af lønnen. Vi mangler økonomisk hjælp til forældre, der
må blive hjemme, fordi børnene er hjemsendt, og vi mangler hjælp
til de socialt svageste, som lige nu rammes af 225-timersreglen, selv
om det er umuligt at opfylde den.
Jeg vil slutte med en opfordring til at vise det samfundssind,
der kommer til udtryk i denne aftale, som netop er indgået mellem
organiserede arbejdere og organiserede arbejdsgivere. I min og En‐
hedslistens optik skal vi alle bidrage, men vi er meget stærkt op‐
mærksomme på, at det bliver socialt retfærdigt. Derfor vil det være
naturligt, at virksomheder, der ikke rammes voldsomt af krisen, og
samfundets rigeste bidrager til fælleskassen med nogle af de mange
milliarder kroner, de er i besiddelse af. Man kan jo passende starte
med at stoppe udbetalingen af alle udbytter og donere pengene til
statens coronatiltag.
Kl. 12:21

Formanden (Henrik Dam Kristensen):
Tak til ordføreren. Der er ingen korte bemærkninger, og derfor går vi
videre til fru Birgitte Bergman, Det Konservative Folkeparti.
Kl. 12:21

(Ordfører)
Birgitte Bergman (KF):
Coronaepidemien er blevet mere og mere alvorlig, for hver dag
der er gået. I tirsdags blev bl.a. restauranter, caféer og frisørsaloner
lukket helt ned, samtidig med at forsamlinger på over 10 person‐
er forbydes. Det er nødvendige tiltag, som forhåbentlig mindsker
smittespredningen og kan være med til at redde menneskeliv. Men
tiltagene har samtidig den konsekvens, at erhvervslivet kastes ud i en
dyb krise. Mange virksomheder har mistet deres indtjeningsgrundlag
og stirrer nu ned i afgrunden. Der skal derfor handles nu for at sikre
den private sektor imod et kollaps.
Jeg vil gerne benytte min ordførertale til at rose regeringen for i
dag at have indgået en bred aftale med Folketingets partier om en ny
hjælpepakke til erhvervslivet. Det er en ekstremt vigtig pakke, som
særlig vil holde hånden under de små virksomheder og de hårdest
ramte brancher i denne svære tid. Når vi står i en krisetid som nu,
skal vores vigtige institutioner træde i karakter. Aftalen om den nye
hjælpepakke viser, at det samarbejdende folkestyre i Danmark er
utrolig stærkt.
Det konkrete lovforslag, vi behandler i dag, er en del af den
samlede trepartsaftale om lønkompensation. Den udmønter således
den del, der kræver, at lønmodtagere afgiver 5 feriedage imod at
kunne beholde deres job. I Det Konservative Folkeparti er vi helt
enige i dette element af aftalen. For at komme igennem krisen er
det nødvendigt, at alle, både lønmodtagere og arbejdsgivere, udviser
ansvarlighed og bærer den del af regningen, som coronakrisen uvæ‐
gerlig vil efterlade.
Det Konservative Folkeparti kan derfor stemme for lovforslaget.
Det er dog vigtigt at huske på, at for hver dag der går, bliver krisen
i erhvervslivet værre og værre. Selv med den aftale om den nye
omfattende hjælpepakke, som blev indgået i nat, skal vi løbende se
på, om der er behov for yderligere tiltag. Vi er derfor glade for, at
der nu står i aftalen, at partierne bag er villige til om nødvendigt at
prioritere et trecifret milliardbeløb til eventuelle nye initiativer. Vi

skal alle tage nødvendige skridt for at bringe danske virksomheder
og arbejdspladser bedst muligt igennem coronakrisen.
Kl. 12:23

Formanden (Henrik Dam Kristensen):
Tak til ordføreren. Der er ingen korte bemærkninger, og derfor er det
nu hr. Lars Boje Mathiesen, Nye Borgerlige.
Kl. 12:23

(Ordfører)
Lars Boje Mathiesen (NB):
Vi står i en sundhedskrise, som eskalerer, og vi står også i en truende
økonomisk krise. Derfor satte alle Folketingets partier sig sammen
og fandt en løsning. Det er en løsning, som kommer til at hjælpe de
private lønmodtagere, og det er en løsning, som kommer til at hjælpe
de små selvstændige erhvervsdrivende.
Vi kæmpede, og jeg er stolt over, at vi har fået gjort det således,
at de små selvstændige erhvervsdrivende, som er blevet pålagt at
lukke, nu får 100 pct.s kompensation af deres faste udgifter. Det
er en væsentlig forbedring i forhold til det, som lå fra regeringen.
Der er ingen tvivl om, at aftalen ville have set anderledes ud, hvis
det kun var Nye Borgerlige, der havde lavet den. Men det var alt‐
afgørende, at vi fik en aftale på plads hurtigt til gavn for de små
selvstændige erhvervsdrivende. Og vi vil stadig væk kæmpe for, at
de fastfrosne feriepenge vil komme ud; vi vil stadig væk kæmpe for,
at skatter og afgifter for erhvervslivet bliver sat ned, så vi kan få
vækst og gang i hjulene; og vi vil stadig væk kæmpe for, at også den
offentlige sektor kigger på, om ikke de kan bruge pengene væsentlig
bedre, end de gør.
Det er et fælles ansvar, og vi står i en situation, hvor vi alle
sammen må tage ansvar for at rykke Danmark ud af sundhedskrisen
og sikre, at vi også har et erhvervsliv, som kan hjælpe os økonomisk
på fode igen, når vi er ude på den anden side af sundhedskrisen. Tak.
Kl. 12:25

Formanden (Henrik Dam Kristensen):
Tak til ordføreren. Der er ingen korte bemærkninger, og derfor er det
nu hr. Alex Vanopslagh, Liberal Alliance.
Kl. 12:25

(Ordfører)
Alex Vanopslagh (LA):
Tak for det. Jeg tror, vi er mange og flere og flere, der i de her
tider bliver mindet om, at vi skal glæde os over mange af de goder,
vi har i samfundet, og som vi måske indimellem kommer til at
tage for givet, fordi de er blevet almindelige i vores hverdag. Det
gælder eksempelvis vores infrastruktur – at vi effektivt kan bevæge
os fra A til B. Foruden vores infrastruktur tænker jeg også på vores
sundhedsvæsen – at vi har et effektivt sundhedsvæsen. Med den
nuværende krise bliver vi mindet om, at det ikke bare er noget, vi
kan tage for givet – at det er et stort privilegie i vores liv, at vi har et
godt sundhedsvæsen og en effektiv infrastruktur.
Vi bliver mindet om, at vi ikke bare kan tage for givet, at vi har
bevægelsesfrihed – at vi kan bevæge os rundtomkring og forsamle
os med dem, vi vil; tage ud og gøre de ting, vi gerne vil. Det er
begrænset for tiden. Det er ikke noget, vi bare kan tage for givet.
Vi skal glæde os over, at det er en frihed, vi har i vores dagligdag,
ligesom vi skal glæde os over, at vi normalt har næringsfrihed, altså
mulighed for at etablere en virksomhed og opbygge sit livsværk –
at få mad på bordet på den måde, men også skabe mening i sit eget
liv og gøre en forskel for andre mennesker. Den næringsfrihed er der
mange selvstændige der ikke har i så høj grad i dag. Derfor har vi
også lavet aftaler, der tager hånd om det. Og vi bliver også mindet
om, at vi ikke bare kan tage for givet, at vi har et arbejde at stå op
til, og om, hvor stor en værdi det har med arbejdspladser i Danmark,

Torsdag den 19. marts 2020 (L 140)

fordi det giver mening i folks liv, fordi det giver mad på bordet, og
fordi det giver et samfund i vækst og i udvikling.
Det er sådan set derfor, at et samlet Folketing griber ind med
forskellige initiativer nu – for at holde hånden under danske arbejds‐
pladser med en historisk trepartsaftale. Jeg tror, at vi i de kommende
år og de kommende måneder kommer til at skulle gøre mere for
at fastholde danske arbejdspladser, for at tiltrække og for at skabe
nye arbejdspladser oven på den her krise. For det er noget, som jeg
er overbevist om at vi i de her dage bliver mindet om ikke bare er
noget, vi kan tage for givet. Det er faktisk noget, vi skal kæmpe for
at bevare, ligesom vi skal glæde os til at åbne samfundet op igen,
sikre næringsfriheden, bevægelsesfriheden og forsamlingsfriheden.
Friheden har en værdi, også selv om vi er nødt til at begrænse den i
en periode. Og vi skal ligeledes i de kommende år blive ved med at
styrke vores infrastruktur, styrke vores sundhedsvæsen, også selv om
det ikke er krisetider. Så det er et lidt bredere perspektiv på det.
Det konkrete lovforslag handler om trepartsaftalen, om at holde
hånden under de danske lønmodtagere, og det stemmer Liberal Alli‐
ance for.
Kl. 12:27

Formanden (Henrik Dam Kristensen):
Tak til ordføreren. Der er ingen korte bemærkninger, og derfor er det
nu beskæftigelsesministeren.
Kl. 12:28

Beskæftigelsesministeren (Peter Hummelgaard):
Tak for det, og ikke mindst tak til alle ordførere, der har været oppe
at tilkendegive støtte og opbakning til det her lovforslag. Det er jo,
som flere rigtigt nævner, et lovforslag, som kun er et lille element
af den trepartsaftale, som blev indgået den 14. marts. Og jeg er enig
med alle de ordførere, som bruger ordet historisk, ikke bare om den
situation og tid, vi lever i, om den sundhedskrise, vi står over for,
om alle de mange tiltag, ikke mindst også i forhold til det store
sammenhold i Folketinget, men også om den her trepartsaftale, som
bestemt er en del af kategorien historisk.
I rækken af taksigelser vil jeg også allerede nu gerne have lov
til at takke alle Folketingets partier for den aftale, som er blevet
indgået her i nat, og som er blevet præsenteret her til formiddag.
Det er, synes jeg, ikke mindst endnu et billede på, hvad det danske
folkestyre kan, hvilket man jo med tydelighed kan se at en række
parlamentariske forsamlinger rundtomkring i verden ikke er i stand
til, men i tilknytning til den trepartsaftale, der blev indgået, er det jo
også en påmindelse om, hvor heldige vi er, og hvor taknemlige vi
skal være over at leve i et land, hvor vi igennem årtier har opbygget
en så stærk og solidarisk velfærdsmodel, som nu viser sin sande
styrke, og som kan træde til; og det var det, som også den danske
arbejdsmarkedsmodel gjorde i weekenden.
Vi står, som alle ved, i en helt ekstraordinær situation. Den
aktuelle krise med covid-19 medfører stor usikkerhed hos danske
lønmodtagere og virksomheder. Det har allerede nu medført et stort
antal afskedigelser i en række private virksomheder. Vi har fra
regeringens side iværksat en række tiltag for at afbøde de værste
konsekvenser, for at give tryghed til de danske lønmodtagere, for
at holde hånden under dansk økonomi og alt sammen for at sikre,
at vi står stærkere på den anden side af sundhedskrisen. Og jeg er
som beskæftigelsesminister særlig glad for, som jeg også sagde før,
at arbejdsmarkedets parter tager ansvar og viser samfundssind, når
krisen rammer det danske samfund.
Derfor har regeringen og arbejdsmarkedets parter den 14. marts
2020 indgået en trepartsaftale om midlertidig lønkompensation for
lønmodtagere på det private arbejdsmarked. Lønkompensationsord‐
ningen indeholder bl.a. følgende elementer: Lønkompensationen vil
for funktionærer udgøre 75 pct. af de samlede lønudgifter og mak‐
simalt 23.000 kr. pr. måned pr. medarbejder; for ikkefunktionærer

5

udgør kompensationen maksimalt 90 pct. og maksimalt 26.000 kr.
pr. måned pr. medarbejder. Den differentierede model skal ses i
lyset af, at der er forskellige ansættelsesvilkår for henholdsvis funk‐
tionærer og ikkefunktionærer. De medarbejdere, der gives lønkom‐
pensation til, hjemsendes og vil ikke arbejde i den periode. Så
snart virksomheden igen har brug for de hjemsendte medarbejdere,
kan de kalde dem ind, og lønkompensationen vil ophøre. Staten
finansierer lønkompensationen på op til henholdsvis 75 og 90 pct.
af de hjemsendte medarbejderes løn. Virksomhederne finansierer
resten og vil i den periode ikke kunne varsle om fyringer, såfremt
de får del i lønkompensationen. Det er derudover en forudsætning
for ordningen, at den enkelte lønmodtager, som virksomheden søger
kompensation til, skal anvende ferie og/eller afspadsering på i alt
5 dage i tilknytning til kompensationsperioden. Hvis medarbejderen
ikke har ferie svarende til 5 dage, skal der holdes fri uden løn eller
anvendes dage fra det nye ferieår. På den måde giver alle parter
noget – staten, arbejdsgivere og lønmodtagere.
Med det her lovforslag sikres det, at arbejdsgivere og lønmodta‐
gere, som er omfattet af en lønkompensationsordning, får mest mu‐
lig fleksibilitet i forhold til at kunne afholde ferie og anden opsparet
frihed i ansættelsesforholdet, uanset hvad der i øvrigt måtte gælde
i ansættelsesforholdet. Det betyder, at en privat arbejdsgiver, som
står for at skulle afskedige lønmodtagere, i stedet kan hjemsende
lønmodtagere med løn i en periode og samtidig få lønkompensation
fra staten. Arbejdsgiverens ret til kompensation er betinget af, at de
lønmodtagere, som er omfattet af ordningen, får løn i perioden med
hjemsendelse, dog ikke i en periode på 5 dage, hvor de omfattede
lønmodtagere i stedet skal afholde ferie, afspadsering eller anden
opsparet frihed i ansættelsesforholdet.
Lovforslaget skal træde i kraft hurtigst muligt. Jeg er overbevist
om, at vi med det her forslag og de øvrige tiltag kan være med til
at få både arbejdsgivere og lønmodtagere bedre igennem den svære
situation, vi står i lige nu. Det er også min forventning, at både
arbejdsgivere og lønmodtagere på den baggrund fortsætter med at
vise stort samfundssind. Allerede nu kan vi heldigvis se, at en lang
række virksomheder, siden vi offentliggjorde aftalen i søndags, og
allerede inden vi har vedtaget det her lovforslag, er begyndt at melde
ud i offentligheden, at de har interesse i at træde ind i ordningen.
Det synes jeg er helt og aldeles fremragende. Og jeg håber, at end‐
nu flere virksomheder i den her svære situation vil benytte sig af
den historiske mulighed, vi her giver i fællesskab fra Folketingets,
arbejdsgiveres og lønmodtageres side.
Jeg vil gerne takke for drøftelsen i dag, og jeg ser frem til den
forestående behandling i udvalget.
Kl. 12:34

Formanden (Henrik Dam Kristensen):
Vi siger tak til beskæftigelsesministeren. Der er ikke nogen korte
bemærkninger.
Da der ikke er flere, som har bedt om ordet, er forhandlingen
slut.
Jeg foreslår, at lovforslaget henvises til Beskæftigelsesudvalget.
Hvis ingen gør indsigelse, betragter jeg det som vedtaget.
Det er vedtaget.
Da vi endnu ikke er klar til tredjebehandlingen af lovforslag nr. L
140, skal jeg udsætte mødet til kl. 13.00.
Mødet er udsat. (Kl. 12:34).

6

Torsdag den 19. marts 2020 (FM )

Det første punkt på dagsordenen er:
1) 3. behandling af lovforslag nr. L 140:
Forslag til lov om midlertidige foranstaltninger på børne- og
undervisningsområdet og folkehøjskoleområdet og for den frie
folkeoplysende virksomhed til forebyggelse og afhjælpning i for‐
bindelse med covid-19.
Af børne- og undervisningsministeren (Pernille Rosenkrantz-Theil).
(Fremsættelse 17.03.2020. 1. behandling 17.03.2020. Betænkning
18.03.2020. 2. behandling 19.03.2020. Lovforslaget optrykt efter 2.
behandling).
Kl. 13:00

Forhandling
Formanden (Henrik Dam Kristensen):
Mødet er genoptaget. Og det eneste punkt på dagsordenen nu er
tredje behandling af L 140.
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 13:01

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes. Værsgo.
(Afstemningen foregik på den i forretningsordenen § 35, stk. 2, 1.
pkt., foreskrevne måde, men efter formandens beslutning således, at
medlemmerne kom ind i Folketingssalen i små grupper ad gangen
for at afgive deres stemme).
Afstemningen slutter.
For stemte 92 (S, V, DF, RV, SF, EL, KF, NB, LA, Uffe Elbæk
(UFG), Rasmus Nordqvist (UFG) og Sikandar Siddique (UGF)),
imod stemte 0, hverken for eller imod stemte 0.
Lovforslaget er enstemmigt vedtaget og vil nu blive sendt til statsmi‐
nisteren.

Kl. 13:08

Meddelelser fra formanden
Formanden (Henrik Dam Kristensen):
Der er ikke mere at foretage i dette møde.
Folketingets næste møde afholdes tirsdag den 24. marts 2020, kl.
10.00.
Jeg henviser til den dagsorden, der vil fremgå af Folketingets
hjemmeside.
Mødet er hævet. (Kl. 13:08).

