Tirsdag den 27. april 2021 (D)

1

opfylder han Folketingets forretningsordens definition af en folke‐
tingsgruppe.

103. møde
Tirsdag den 27. april 2021 kl. 13.00
Det første punkt på dagsordenen er:
1) Spørgetime med statsministeren.

Dagsorden

Kl. 13:00

1) Spørgetime med statsministeren.
2) 2. behandling af lovforslag nr. L 206:
Forslag til lov om ændring af lov om aflivning af og midlertidigt for‐
bud mod hold af mink og lov om Miljø- og Fødevareklagenævnet.
(Udvidelse af kredsen af kompensationsberettigede følgeerhverv,
regler om krav om miljøtilladelser m.v., regler om ansøgning, frister
og dokumentationskrav, regler om statens overtagelse af erstattede
aktiver og adgang til nedrivning og bortskaffelse m.v., regler om
klageadgang og søgsmålsfrister m.v.).
Af ministeren for fødevarer, landbrug og fiskeri (Rasmus Prehn).
(Fremsættelse 26.03.2021. 1. behandling 06.04.2021. Betænkning
22.04.2021. Ændringsforslag nr. 17 og 18 af 26.04.2021 uden for be‐
tænkningen af ministeren for fødevarer, landbrug og fiskeri (Rasmus
Prehn)).
3) 2. behandling af lovforslag nr. L 208:
Forslag til lov om ændring af lov om rentefrie lån svarende til indbe‐
rettet A-skat og arbejdsmarkedsbidrag i forbindelse med covid-19,
lov om rentefrie lån svarende til angivet moms og lønsumsafgift
og fremrykket udbetaling af skattekreditter m.v. i forbindelse med
covid-19 og lov om midlertidig udskydelse af angivelses- og beta‐
lingsfrister m.v. på skatteområdet i forbindelse med covid-19. (Udvi‐
delse af A-skattelåneordningen og momslåneordningen som følge af
covid-19 m.v.).
Af skatteministeren (Morten Bødskov).
(Fremsættelse 13.04.2021. 1. behandling 15.04.2021. Betænkning
22.04.2021).

Kl. 13:00

Meddelelser fra formanden
Formanden (Henrik Dam Kristensen):
Mødet er åbnet.
Medlem af Folketinget Jens Rohde har meddelt mig, at han fra
den 27. april 2021 repræsenterer Kristendemokraterne, og hermed

Formanden (Henrik Dam Kristensen):
Jeg giver hermed ordet til statsministeren for en indledende redegø‐
relse. Værsgo til statsministeren.
Kl. 13:00

Statsministeren (Mette Frederiksen):
Tak for det, formand. Vi er heldigvis godt i gang med at genåbne
vores samfund. Det går godt, foråret er her, og danskerne bakker
op om test og coronapas som effektive og endnu nødvendige værn
mod smitten. Mere end en femtedel af befolkningen er nu vaccineret
med i hvert fald første vaccinestik, og det er mere end 1,2 millioner
mennesker, og tusindvis af danskere bliver vaccineret hver eneste
dag.
Netop på grund af alt det, vi kan glæde os over lige nu, har
vi også behov for og mulighed for at se længere frem. Jeg håber
og jeg tror på, at vi i stigende grad kan vende tilbage til normale
tilstande, for det går godt i Danmark. Som det fremgår af den brede
rammeaftale, vi har lavet med 9 af Folketingets partier, er vi enige
om at vende tilbage til en normaliseret hverdag, når vaccineplanen
er fuldt udrullet. Samtidig er det jo usikkert, hvordan pandemien
udvikler sig i de kommende år, og derfor er det en væsentlig opgave
både for regeringen og for Folketinget at udvise det, man kan kalde
rettidig omhu. Vi må forberede os på, hvordan vi håndterer coronaen
på mellemlang sigt, både når det gælder sundhed og økonomi, og
hvordan vi undgår nye nedlukninger af vores samfund.
Jeg vil sætte fokus på en afgørende del af den opgave. Vi skal
forholde os aktivt til de fundamentale svagheder i vaccineberedska‐
bet, som pandemien desværre har udstillet. Regeringen ønsker, at vi i
Danmark skal være i stand til både at vaccinere og genvaccinere den
danske befolkning, når det måtte være nødvendigt, og derfor arbej‐
der vi sammen med Folketingets partier på aktivt og bredt at styrke
det danske vaccineberedskab. Et vaccineberedskab handler ikke kun
om sundhedspolitik, det handler om sikkerhedspolitik, der er store
geopolitiske interesser på spil, og det handler om udviklingspolitik,
altså at kunne dele vacciner og udvise solidaritet med alle de dele af
verden, der ikke selv har råd til at købe dem. Vi kan selvfølgelig ikke
overlade vaccinediplomatiet til Europas ideologiske konkurrenter.
Med andre ord skal vi være uafhængige, for forsyningssikkerheden
er helt afgørende at få på plads.
Derfor er det også vores mål at få etableret en vaccineproduktion
i Danmark – en produktion, der fremadrettet kan sikre, at vi har
vacciner nok til vores egen befolkning, men også til at kunne indgå
aktivt i den europæiske infrastruktur og til at kunne fylde de huller
ud, der er globalt – eller i hvert fald nogle af dem. Det her er selv‐

2

Tirsdag den 27. april 2021 (US 47)

sagt en stor beslutning, og det kræver store overvejelser, både om
teknologi, om økonomi. Når vi skal investere i vaccineproduktion i
Danmark, skal det naturligvis være i de vacciner, som er baseret på
den mest lovende teknologi i forhold til de mutationer, som måtte
blive en del af fremtidens billede. Derfor skal vi arbejde meget tæt
med industrien. Hvis vi griber det her rigtigt an, også i et bredere
både erhvervspolitisk og sundhedspolitisk perspektiv, vil der være
mange fordele for Danmark ved at få en produktion hertil.
Helt konkret er regeringens forslag, at der etableres et samarbejde
med en kommerciel partner om vaccineproduktion på dansk jord.
Jeg er overbevist om, at Danmark vil være et attraktivt land at
samarbejde med, for vi har en meget stærk medicinalindustri, høj
troværdighed, et dygtigt sundhedsvæsen, vi er gennemdigitaliserede,
og vi har en meget stærk tradition for offentligt og privat samarbej‐
de. Regeringen vil meget gerne og meget hurtigt tage de næste skridt
hen imod et udbud, og om få dage iværksættes derfor en officiel
markedshøring. Den markedshøring skal give klarhed over, hvilke
virksomheder der kan være interesseret i det her arbejde, samt hvilke
krav, både teknologisk og økonomisk, der skal stilles i forhold til
virksomhederne. Det, der er idéen, er, at udbuddet iværksættes inden
sommer, så den første del af produktionen forhåbentlig kan finde
sted i løbet af næste år. Det her skal vi selvfølgelig fortløbende have
drøftelser med Folketinget om også. Tak.
Kl. 13:04

Formanden (Henrik Dam Kristensen):
Tak til statsministeren for de indledende betragtninger. Så går vi
til spørgerunden. Først er det hr. Jakob Ellemann-Jensen, Venstre.
Værsgo.
Kl. 13:05

Spm. nr. US 47
Jakob Ellemann-Jensen (V):
Tak for det, formand, og tak til statsministeren. Jeg vil starte et
lidt andet sted. Der bliver ikke lempet i udlændingepolitikken, og
ydelserne bliver ikke hævet – der bliver ikke lempet i udlændingepo‐
litikken, og ydelserne bliver ikke hævet. Det var en sådan relativt
bombastisk udtalelse, et ret klart citat, og det er selvfølgelig et citat
fra statsministeren, fra før vi havde et folketingsvalg sidst.
I sidste uge vedtog regeringen så med hjælp for sine støttepartier
endnu en gang at give 2.000 kr. skattefrit hver måned til arbejdsløse
indvandrere. Det er en lempelse af udlændingepolitikken. Det er en
hævelse af ydelserne. Hvorfor står regeringen ikke ved det, man
sagde før valget?
Kl. 13:05

Formanden (Henrik Dam Kristensen):
Statsministeren.
Kl. 13:06

Statsministeren (Mette Frederiksen):
Jeg er som socialdemokrat af den helt afgørende overbevisning, at
folk skal arbejde. Og det at have et arbejde har en værdi i sig selv, og
man skal gøre alt, hvad man overhovedet kan som samfundsborger,
for at kunne forsørge sig selv og sin familie. Det gælder for os alle
sammen, men det gælder i særdeleshed for folk, der kommer hertil
udefra. Og en af de største og mest alvorlige fejl, der er begået i inte‐
grationspolitikken i Danmark, er jo accepten af, at alle ikke er blevet
bedt om at bidrage til det her samfund, når de er kommet hertil. Der‐
for er det fortsat vores overbevisning, at ydelserne i Danmark ikke
skal sættes op. Vi har nogle udfordringer omkring børnefattigdom,
som jeg mener vi bliver nødt til at være åbne og ærlige om, og det er
så forsøgt håndteret i samarbejde med nogle af Folketingets partier i
form af en midlertidig hævelse af børnechecken. Men når det gælder

ydelserne i det hele taget, vil det ikke være vores anbefaling, at
de generelt skal sættes op. Derimod vil det være vores meget klare
anbefaling, at de mennesker, der af forskellige årsager ikke opnår
en tilknytning til arbejdsmarkedet hurtigt, i fremtiden skal bidrage
med en 37-timers arbejdspligt for overhovedet at kunne modtage en
ydelse i Danmark.
Kl. 13:07

Formanden (Henrik Dam Kristensen):
Hr. Jakob Ellemann-Jensen, værsgo.
Kl. 13:07

Jakob Ellemann-Jensen (V):
Det er jo noget, vi har foreslået fra Venstres side, og det er fint,
hvis regeringen også vil bevæge sig ned ad den vej. Det er bare det
modsatte, man gør i øjeblikket. Det er simpelt hen det stik modsatte.
I sidste uge sagde man, at kære venner, her har vi en gruppe, arbejds‐
løse indvandrere, og I skal have 2.000 kr. ekstra skattefrit – det er
sådan en gennemsnitsbetragtning; nogle får mere, nogle får mindre –
hver eneste måned. Er det rimeligt?
Kl. 13:07

Formanden (Henrik Dam Kristensen):
Statsministeren.
Kl. 13:07

Statsministeren (Mette Frederiksen):
Jeg synes, det er rimeligt, når vi snakker ydelser, vi har både har et
blik på ret og pligt, og at det er vigtigt, at det skal kunne betale sig at
arbejde, samtidig med at vi har et blik for det, at der kan være børn,
der er havnet i en svær situation, som vi skal forsøge at imødegå.
Regeringen har nedsat en ydelseskommission. Den barsler snart med
sit arbejde. Og der håber jeg jo så, at vi kan lave en aftale hen
over den politiske midte om, hvordan det fremtidige ydelsessystem
skal se ud, sådan at man, når man kommer til Danmark, ikke bare
modtager en ydelse, som man har gjort i øvrigt under skiftende
regeringer i alt for mange år, men bliver mødt med nogle meget,
meget kontante krav om en arbejdsindsats og dermed en pligt til at
bidrage til det danske samfund. Det håber jeg at Venstre vil være
med til.
Kl. 13:08

Formanden (Henrik Dam Kristensen):
Hr. Jakob Ellemann-Jensen for det sidste spørgsmål.
Kl. 13:08

Jakob Ellemann-Jensen (V):
Vi vil meget, meget gerne være med til at stille kontante krav, men
det, som regeringen gør nu, er at give en kontant ydelse – det er
sådan set det modsatte. Det er det præcist modsatte af at stille krav.
Et sted, hvor man også gør det modsatte af det, man sagde, er
jo noget, der plager de mennesker, der bor i Bording i Midtjylland.
For der ligger et udrejsecenter, der hedder Kærshovedgård. Vi havde,
da vi sad i regering, et forslag. Det blev kritiseret meget. Det blev
kaldt symbolpolitik af mennesker, der svømmede rundt om øen. Det
drejede sig om at lave et udrejsecenter på øen Lindholm i Stege
Bugt. Det blev ikke til noget, og bl.a. derfor sidder mennesker i
Bording og er utrygge, og der er simpelt hen rejst 59 sigtelser mod
personer fra udrejsecenteret Kærshovedgård inden for de seneste
3 måneder. Senest har maskerede mennesker skåret hul i hegnet
og er draget ud fra det her udrejsecenter for at skabe utryghed i
lokalsamfundet. Det er simpelt hen fuldstændig uacceptabelt. Så det
kunne da være alletiders, hvis ikke man har brugt alle pengene på
at give højere ydelser til arbejdsløse indvandrere eller et eller andet
andet, at man sådan set fra regeringens side kom med et svar på,

Tirsdag den 27. april 2021 (US 48)

hvad man har tænkt sig at gøre ved det her. Hvornår har man tænkt
sig at præsentere planerne for et ekstra udrejsecenter? Og hvorfor i
alverden var det, at man ikke bare fastholdt Lindholm?
Kl. 13:09

Formanden (Henrik Dam Kristensen):
Statsministeren.

3

Kl. 13:12

Formanden (Henrik Dam Kristensen):
Statsministeren.
Kl. 13:12

Statsministeren (Mette Frederiksen):
Først tak til Venstres formand for at få det her aspekt af flygtningeog udlændingediskussionen med ind i den offentlige samtale, der
er netop nu, som jo handler om mange andre ting for nærværende.
Men det er jo rigtigt, at hvis man fører en udlændingepolitik, der
er for lempelig, vil der også være rigtig mange mennesker, som
slet ikke har et opholdsgrundlag til at blive her, og som derfor skal
afvises og efterfølgende udsendes. Og vi har det problem i Danmark,
at en række borgere, som ikke har et lovligt grundlag at være i
Danmark på, ikke udrejser selv, når vi beder dem om at gøre det.
Derfor er vi nødsaget til at have udrejsecentre. Og der er nogle
problemer omkring Kærshovedgård, også alvorlige problemer, og
jeg synes, det er synd for den lokalbefolkning, som betaler prisen for
en fejlslagen flygtninge- og indvandrerpolitik i det danske samfund.
Derfor kommer vi også fra regeringens side med et nyt forslag til et
udrejsecenter inden sommerferien.

Statsministeren (Mette Frederiksen):
Ja, for det første vil jeg glæde mig over fra den forestående frisørtid
– jeg var ved at være bekymret for, om formanden for Dansk Folke‐
parti ikke vidste, at vi havde genåbnet frisørerne. Men det er godt, at
der også kommer en løsning på det problem.
Jamen altså, problemet omkring det her udrejsecenter er helt
åbenbart. Og jeg tror, at vi deler grundanalysen: Når man ikke skal
være i Danmark, skal man rejse herfra. Og vores grundlæggende
problem er jo, at der er for mange borgere, som, når de ikke længere
har et opholdsgrundlag, ikke rejser frivilligt. Og det er jo ligegyldigt,
om man mister sit opholdsgrundlag, fordi man ikke længere skal
nyde beskyttelse her, eller det er, fordi man begår kriminalitet eller
på anden vis forulemper det samfund, som man for nærværende er
i. Så grundanalysen er vi fuldstændig enige om. Jeg skal være helt
ærlig at sige, at med den krisehåndtering, vi har været i gang med i
mere end 1 år, er der selvfølgelig opgaver, som vi ikke har kunnet
løse inden for den samme tidsramme, som vi havde forestillet os.
Det her er en af dem. Men vi kommer med vores forslag inden
sommerferien.

Kl. 13:10

Kl. 13:13

Kl. 13:09

Formanden (Henrik Dam Kristensen):
Tak til hr. Jakob Ellemann-Jensen. Spørgsmålet er sluttet. Og vi skal
lige have tørret af, så vi sikrer, at der er pænt og rent til hr. Kristian
Thulesen Dahl.
Hr. Kristian Thulesen Dahl, Dansk Folkeparti, værsgo.
Kl. 13:11

Spm. nr. US 48
Kristian Thulesen Dahl (DF):
Tak, formand, og tak til statsministeren for de indledende bemærk‐
ninger. Og bare rolig, jeg bliver klippet i morgen – det var der, hvor
jeg kunne få tid i køen – og tak til Mathilde, for jeg glæder mig.
Jeg vil gerne fortsætte med at tale lidt om det her med Kærsho‐
vedgård. For nu siger statsministeren, at hun synes, det er synd for
de beboere, der er omkring Kærshovedgård, og de problemer, man
oplever med kriminelle. Altså, vi taler om folk, der jo er på tålt
ophold, som befinder sig på Kærshovedgård, og som jo tidligere
virkelig har begået hård kriminalitet i det danske samfund, som slet
ikke har noget at gøre her og burde forsvinde ud af landet. Men
i mellemtiden er de altså på Kærshovedgård. Og hvad har statsmini‐
steren lovet dem? Hun har lovet dem, altså hun har lovet området,
at det her blev lavet om. Må jeg bare lige minde om, at i november
2018 – vi er altså et godt stykke før folketingsvalget – lovede Social‐
demokratiet en såkaldt tryghedspakke. Det var på baggrund af, at
den tidligere minister for området, hr. Mattias Tesfaye, sagde til DR
Nyheder:
»Vi hører, at der er overfald i den lokale Fakta, øget kriminalitet
og utryghed over at lade børn og unge gå ude om aftenen. Jeg synes
ikke, det er rimeligt, at vi sidder herinde på Christiansborg og træffer
en beslutning, der går så voldsomt ud over et lokalsamfund, og så
bare vender ryggen til og lader som ingenting.«
Det sagde hr. Mattias Tesfaye, og nu siger statsministeren her i
slutningen af april 2021, at det er synd for borgerne i området. Altså,
hvorfor i alverden har man så ikke gjort noget ved det, fra man fik
magten i juni 2019 og her til udgangen af april måned i 2021?

Formanden (Henrik Dam Kristensen):
Hr. Kristian Thulesen Dahl.
Kl. 13:13

Kristian Thulesen Dahl (DF):
Der var en tidligere socialdemokratisk statsminister, der sagde: »Der
kommer en god løsning i morgen«. Og det kan jeg så glæde mig
over i forhold til hårpragten – men beboerne i Midtjylland kan så
ikke glæde sig til en god løsning i morgen; det kommer til at tage
noget længere tid. Jeg må sige, at i det forslag, som Socialdemokrati‐
et havde før valget – altså før valget, helt tilbage i november 2018
– var der jo flere forskellige forhold, altså flere forskellige tiltag.
De beboere, der var i området, skulle f.eks. kompenseres, hvis de
har haft faldende huspriser på grund af den kriminalitet, der var. De
erhvervsdrivende og beboere, der var i området, skulle have tilskud
til at få etableret forskellige former for sikring i forhold til den
kriminalitet, der var. Er der nogen af de her mange forslag, som
Socialdemokratiet havde, før valget i 2019, som er gennemført på
nuværende tidspunkt i forhold til at komme de her problemer til
livs?
Kl. 13:14

Formanden (Henrik Dam Kristensen):
Statsminister.
Kl. 13:14

Statsministeren (Mette Frederiksen):
Jeg tror, at der er et element, som vi bliver nødt til at få ind i
diskussionen her, og det er jo, at problemet med nogle af de her
mennesker er, at de er kriminelle og ikke opfører sig ordentligt og
ikke respekterer de spilleregler, der er i det danske samfund, og
dermed underminerer det samfund, som de ikke skal være en del af,
men som vi andre gerne vil have lov til at have på en god måde. Så
man må ikke, synes jeg, stå i Folketingssalen – for noget parti – og
påstå, at problemerne løses, fordi man flytter udrejsecenteret. Altså,
jeg vil bare sige, at jeg tror, vi alle sammen var i dialog med de
borgere, der bor i Kalvehave, da der var en idé omkring Lindholm;
der var jo ikke nogen lokal opbakning til, at der skulle være et

4

Tirsdag den 27. april 2021 (US 49)

udrejsecenter dér. Jeg ved også, at der var københavnere, der havde
en idé om, at man så vil betale for busser, så de personer kunne få
lov til at tage en tur til København. Det har der givet ikke været
særlig stor opbakning til i København. Og det her er jo et element
i udlændingedebatten, som vi bliver nødt til at have frem, nemlig at
der er mennesker, der kommer hertil, og som bruger deres ophold
i Danmark til at begå kriminalitet, også rigtig alvorlig kriminalitet.
Og ligegyldig hvor det udrejsecenter kommer til at ligge, kommer
de mennesker givet til at give lokalsamfundet problemer; det bliver
vi jo nødt til at være åbne og ærlige om, for sådan er det desværre,
desværre.
Kl. 13:15

Formanden (Henrik Dam Kristensen):
Hr. Kristian Thulesen Dahl.
Kl. 13:15

Kristian Thulesen Dahl (DF):
Men sagen var jo, at vi tog i Dansk Folkeparti sammen med nogle
andre partier herinde et ansvar. Vi tog jo et ansvar før valget i
2019, og vi tog også diskussionen med lokalbefolkningen i forhold
til projektet med øen Lindholm. Hvad gjorde Socialdemokratiet? So‐
cialdemokratiet fedtspillede på det her punkt, for Socialdemokratiet
sagde, at lige præcis den ø skulle det ikke blive. Så man talte det
områdes beboeres sag, men man talte også til midtjyderne ovre ved
Kærshovedgård, for man sagde, at det heller ikke skulle ligge dér.
Og det er jo det, der i virkeligheden er forskellen her, nemlig at
vi angav et forslag til en løsning, hvor det i hvert fald var mere
træls for de mennesker at opholde sig på en ø og skulle gebærde sig
væk derfra end at kunne klippe et hul i noget hegn omkring Kærsho‐
vedgård og så stikke ud og lave kriminalitet. Socialdemokratiet har
siden november 2018 fedtspillet omkring den her sag og har nægtet
at komme med et forslag til en løsning. Og som jeg siger, var det jo
i det her udspil, som man kom med i 2018, ikke bare et spørgsmål
om et nyt udrejsecenter. Det var jo også, at man ville sikre, at
borgere og butikker nær området kunne søge om støtte til at etablere
sikkerhedsforanstaltninger. Det var, at man skulle kompensere folk
for lavere huspriser. Der er jo intet af dét, som Socialdemokratiet har
foreslået siden valget; det er, som om man siden valget bare er gået
i hi på det her område – og man kommer kun tilbage til det, når vi
andre rejser.
Kl. 13:17

Formanden (Henrik Dam Kristensen):
Tak for det. Statsminister, værsgo.
Kl. 13:17

Statsministeren (Mette Frederiksen):
Ah, at beskylde os for at være gået i hi er nok lige i overkanten,
eftersom vi har haft ansvaret for den største krise siden anden ver‐
denskrig. Så der er ikke noget, der handler om at gå i krig, men
der er en opgave her, der skal løses. Jeg er nu ikke helt sikker på,
at hr. Kristian Thulesen Dahl har ret, for det kom jo også frem hen
ad vejen i forhold til Lindholm, at der ville være en færge, som vil
sejle frem og tilbage, og som så kunne transportere de borgere. Og
dem, der begår kriminalitet ét sted i Danmark – lur mig, om de ikke
også gør det andet sted. Det er jo det, der er udfordringen; der er
jo mennesker, vi helst vil være foruden; det er jo mennesker, som
bliver bedt om at udrejse af landet, men som ikke gør det, og som vi
derfor er tvunget til at have på et udrejsecenter. Så jeg tror, at det dér
billede, man forsøger at tegne, af, at der ikke havde været problemer
på hverken på Møn, i Vordingborg, i Kalvehave alle andre steder
på Sydsjælland, tror jeg ikke ville have været konsekvensen. Hvad
angår det konkrete udspil, kommer vi som sagt med noget her inden
sommerferien.

Kl. 13:17

Formanden (Henrik Dam Kristensen):
Spørgsmålet er slut. Efter lidt rengøring, er det fru Pia Olsen Dyhr,
SF. Værsgo.
Kl. 13:18

Spm. nr. US 49
Pia Olsen Dyhr (SF):
Forleden sad jeg og kiggede i TrygFondens tryghedsmåling. Når de
spørger danskerne, hvad der bekymrer dem, er fremtidens velfærd
i toptre. Det forstår jeg godt. For selv om statsministerens Socialde‐
mokratiet og SF, Enhedslisten og Det Radikale Venstre er begyndt
at vende skuden, er der stadig væk store huller i vores sikkerhedsnet
– alvorlige huller – efter mange år med borgerligt styre. Og et af
de huller, der lige så stille udvikler sig i øjeblikket, er dagpengene.
Dagpengeperioden er blevet forkortet, dagpengene er mindre værd.
Og hvis vi i stedet for at tale om tal, og hvor mange det er, og
hvor mange procent det er, taler om mennesker, der mister deres
arbejde og oplever, at de lige pludselig står med en meget dårligere
økonomi, har det jo konsekvenser i form af, om man kan betale
for tandlægen, og om man har råd til at blive boende i sit hus. I
virkeligheden bør vi kigge nærmere på, om det sikkerhedsnet ikke er
blevet for slidt.
Vi er i gang med det mange steder, det anerkender jeg, men det
her handler helt lavpraktisk om den basale tryghed for almindelige
lønmodtagere i deres daglige arbejde, ikke kun når de bliver arbejds‐
løse, men også usikkerheden ved, at de en dag kan risikere at miste
deres arbejde. I virkeligheden tror jeg, der er mange flere danskere,
end vi tror, der går og frygter det at miste deres arbejde. Kan deres
familie blive ved med at leve det sted, de gør, kan de blive i de
forhold, de er i? Og der vil jeg egentlig gerne spørge statsministeren
lidt mere bredt, ikke bare sådan meget præcist i kroner og øre, men
mere bredt, om ikke også det bør være en rød regerings opgave at få
trygheden tilbage og få kigget på det sociale sikkerhedsnet og derved
også styrke dagpengene.
Kl. 13:20

Formanden (Henrik Dam Kristensen):
Statsministeren.
Kl. 13:20

Statsministeren (Mette Frederiksen):
For det første vil jeg sige, at vi ikke har et utrygt dagpengesystem,
vi har et ret stærkt, robust dagpengesystem. Men det er rigtigt, at
der, når vi kigger på nogle faggrupper, har været et fald i kompen‐
sationsgraden, som jeg synes er en fuldstændig legitim og relevant
diskussion. Vi har alle herinde en meget, meget stor interesse i, at vi
har en stærk dansk arbejdsmarkedsmodel, hvor man organiserer sig,
så vi har styr på arbejdsmarkedet og vi har et stærkt overenskomstsy‐
stem og der er en sikkerhed, hvis man mister sit arbejde.
Jeg synes jo, at vi i fællesskab har vist, og det gælder i øvrigt
bredt, at det, at man går igennem en meget, meget svær tid som
samfund og en alvorlig krise, ikke behøver at betyde, at en masse
mennesker mister deres arbejde. Hvis vi havde håndteret opgaven
anderledes i Danmark, nemlig ved ikke at rulle et stærkt sikkerheds‐
net ud under virksomheder, selvstændige, lønmodtagere, hvis ikke
vi havde ført en aktivistisk krisepolitik, ville arbejdsløsheden helt
sikkert have været større i Danmark, end den er i dag.
Så jeg mener sådan set, at vi med den førte politik giver mange
danske lønmodtagere en endnu større tryghed og endnu bedre sikker‐
hed end den, man kan give i form af kompensationsgrad, ved at
sørge for, at de stadig væk har et arbejde at møde ind til, selv om vi
har været igennem den krise, vi har. Og med den førte økonomiske

Tirsdag den 27. april 2021 (US 50)

politik kigger vi ind i nogle ledighedstal, der er mindre end i mange
andre sammenlignelige lande. Det er det bedste, vi kan gøre.
Kl. 13:21

Formanden (Henrik Dam Kristensen):
Pia Olsen Dyhr, værsgo.
Kl. 13:21

Pia Olsen Dyhr (SF):
Jeg er ikke uenig med statsministeren i forhold til krisehåndteringen
under coronaen. I virkeligheden kunne jeg have frygtet, at det havde
været en borgerlig regering, der havde siddet der, som vi så under
finanskrisen, og som ikke sørgede for at holde hånden under arbejds‐
pladser og de arbejdsløse. Så der er forskellige måder at løse en krise
på, og jeg synes, det her har været den kloge måde at løse den på, og
den har også sørget for, at folk ikke har mistet deres arbejde, og man
har så også holdt hånden under dem, der har mistet deres arbejde.
Ingen tvivl om det.
Men vi står stadig væk med en udfordring i forhold til vores
dagpengesystem, for lige nu ser vi i virkeligheden en tredjedel vælge
private arbejdsløshedsforsikringer, fordi de ikke føler, at det nuvæ‐
rende dagpengesystem er robust nok. Det er jo ikke det samme, som
at man ikke får dagpenge, men eftersom lønudviklingen i det her
land er steget, samtidig med at velstanden generelt er steget, mens
dagpengene jo ikke på samme måde er steget, føler folk jo, at værdi‐
en af dem er mindre, og det er jo ikke bare en følelse, det er også
helt reelt. Det er i virkeligheden det, tryghedsmålingen også viser,
for de føler sig utrygge, og derfor synes jeg jo, at det er væsentligt
også at kigge på det sociale sikkerhedsnet, ikke kun for den enkelte,
men i virkeligheden for hele vores arbejdsmarkedsmodel.
Kl. 13:22

Formanden (Henrik Dam Kristensen):
Statsministeren, værsgo.
Kl. 13:22

Statsministeren (Mette Frederiksen):
Jeg indgår altid gerne i en diskussion om dagpengesystemet. Det er
ikke det, der ligger først på vores prioriteringsliste. Når vi kigger
ind i de investeringer, vi gerne vil lave nu, handler det mere om at
vækste, så vi får skabt nogle flere arbejdspladser, så flere kommer
i arbejde og kan fastholde deres arbejde. Men det, meget tyder på
lige nu, og det kan jo vise sig at gå hen og blive en meget, meget
særlig, unik situation for Danmark, er, at mange af vores store indu‐
strivirksomheder, Produktionsdanmark, der, hvor man eksempelvis
laver grøn omstilling, ikke har været lukket ned på noget tidspunkt
og heller ikke kommer til at blive det. De har kunnet fortsætte deres
produktion, og de har ikke fyret ret mange medarbejdere – i øvrigt
modsat finanskrisen, hvor der røg mange medarbejdere – og det be‐
tyder nu, hvor verden begynder at åbne sig, at danske virksomheder
kan accelerere, for de skal ikke ud at ansætte medarbejdere, for de
har deres gode gamle medarbejdere, der har alle kompetencerne. Så
vi er snublende nær ved, at vi – tror jeg – vil kunne se i Danmark, at
vi ikke alene har ført den bedste krisepolitik for lønmodtagere, men
at vi også har ført den bedste krisepolitik for erhvervslivet, som man
kan i en krise.
Kl. 13:23

Formanden (Henrik Dam Kristensen):
Pia Olsen Dyhr med det sidste spørgsmål. Værsgo.
Kl. 13:23

Pia Olsen Dyhr (SF):
Nå, det var så dagpengene. Jeg er sådan set enig i det, statsministe‐
ren siger, men jeg synes jo, at det stadig væk er væsentligt at lytte

5

til det, når danskerne siger, at de er utrygge ved det, og at vi også
kigger ind i en løsning på det. Vi vil i hvert fald holde området
varmt, og jeg tror ikke, vi er de eneste, der vil være opmærksomme
på det.
Men et andet element, når man kigger på den her tryghedsmåling,
er klimaet. Det ryger også i toptre, og der må man jo sige, at vi
endnu en gang, regeringen og støttepartierne, har sat den rigtige
kurs, heldigvis sammen med et bredt flertal i Folketinget med mål‐
sætningen på 70 pct., men der er et område, vi stadig væk halter
på, og det er nemlig landbruget og klimaet, hvor vi jo ikke er i
mål, vi er end ikke kommet i gang med reelle forhandlinger om,
hvor ambitiøse vi skal være. Og der er det jo tankevækkende, at
det, vi ser i industrien, og det, vi ser blandt borgere og bilejere
og alle mulige andre, er, at der betales afgifter, og at der bliver
leveret, mens landbruget i modsætning til det ikke gør det. Og jeg
vil egentlig spørge statsministeren, om statsministeren også er enig
i, at landbruget selvfølgelig også skal levere deres del, også når det
gælder CO2-afgifter.
Kl. 13:24

Formanden (Henrik Dam Kristensen):
Statsministeren.
Kl. 13:24

Statsministeren (Mette Frederiksen):
Det korte svar er: Ja, vi når ikke en 70-procentsmålsætning som
samfund, uden at alle giver et vægtigt og væsentligt bidrag, og
det gælder selvfølgelig også dansk landbrug, hvor vi jo forventer
forhandlingerne går i gang i løbet af ganske få dage. Så svaret
er, at selvfølgelig skal dansk landbrug også være med til at sikre
den grønne omstilling. Jeg gør i øvrigt stilfærdigt, kan man sige,
opmærksom på, at når man gør regnebrættet op i dag, har vi altså
nu truffet beslutninger svarende til, at vi i 2030 har reduceret med
55 pct. Det er målsætningen for hele EU, og det er vi i mål med,
det er vi lykkedes med, de beslutninger er truffet. Det vil sige, at vi
allerede ligger der nu, hvor alle de andre drømmer om at nå hen, og
vi har så muligheden for at nå endnu længere i fællesskab, og det bør
vi gøre.
Kl. 13:25

Formanden (Henrik Dam Kristensen):
Spørgsmålet er slut. Og efter lidt rengøring er det fru Sofie Carsten
Nielsen, Det Radikale Venstre. Værsgo.
Kl. 13:25

Spm. nr. US 50
Sofie Carsten Nielsen (RV):
Tak for det. Midlertidighed for flygtninge. Det giver mening: Når
der er sikkert i et land, er Radikale Venstre med på at sige til
flygtninge, at så skal de vende tilbage. Men jeg vil også være ærlig
og sige, at jeg begræder, at vi i Radikale Venstre var så naive, at
vi ikke forudså, at Socialdemokratiet er ligeglade med FN, med
grundlæggende rettigheder og med at skille familier ad, sende unge
kvinder alene tilbage til diktatoren Assads styre i Syrien. Og jeg
begræder, at vi var så naive, at vi ikke kunne forestille sig et dansk
Socialdemokrati, der kunne stå i spidsen for en politik og en rege‐
ring, hvor Danmark nu – som det eneste land, på nær Orbans Ungarn
– ser Syrien som et sikkert land.
Der er ingen andre lande, der sender syrere tilbage med tvang,
for de risikerer at blive anholdt, tortureret og forfulgt. Det synes
jeg ikke bare er meningsløst, men hjerteløst. Og jeg begræder, at en
sygeplejestuderende som Faiza på 25 år skal skilles fra sin familie.
For hendes far er efterlyst i Syrien. Han kan ikke sendes tilbage, så
bliver han forfulgt. Og hun er som den eneste i familien udvist til

6

Tirsdag den 27. april 2021 (US 50)

Syrien og vil skulle tilbage, alene, som ung kvinde, og hun frygter
selvfølgelig at blive anholdt af Assads styre. Derfor er mit spørgsmål
til statsministeren: Hvis der sker Faiza på 25 noget, alene i Syrien,
vil statsministeren så føle et medansvar?
Kl. 13:27

Formanden (Henrik Dam Kristensen):
Statsministeren.
Kl. 13:27

Statsministeren (Mette Frederiksen):
Altså, jeg går af gode grunde ikke ind i enkeltsager og enkeltperso‐
ner, hvor jeg ikke har nogen som helst forudsætning for at vurdere,
hvad det er for en sag, vi taler om.
Men jeg vil gerne udbrede mig generelt om det her spørgsmål,
og jeg må bare være hudløst ærlig og sige, at for mig, for Socialde‐
mokratiet og regeringen giver det utrolig god mening, at hvis man
er flytning og har et beskyttelsesbehov, skal man kunne beskyttes et
sted i verden, hvor det er sikkert. Men når man ikke længere har et
beskyttelsesbehov, skal man rejse hjem til sit fædreland, og så skal
man bidrage til at bygge det land op. Det har landet behov for, og
det er også en del af den kontrakt, vi bliver nødt til at have med
hinanden.
For hvis vi i Danmark skal have flygtninge, der ikke har et
beskyttelsesbehov, så har vi, for nu at sige det, som det er, jo ikke
plads til at hjælpe de flygtninge, der har et beskyttelsesbehov. Der er
jo ikke en uanet mængde af plads i Danmark til de flygtninge, der
har et behov. Der er i øvrigt langt flere flygtninge, der har et behov,
end dem, vi overhovedet tager til Danmark eller til Europa.
Så hvis vi skal hjælpe de mennesker, der har de største problemer
og de største udfordringer, så skal vi hjælpe flygtninge, der har et be‐
skyttelsesbehov. Hvis man er individuelt forfulgt, gælder der et sæt
regler, og hvis man har et beskyttelsesbehov på grund af generelle
forhold, så kan de ændre sig på et tidspunkt.
Det er i øvrigt ikke en politisk beslutning. Det er jo en myndig‐
hedsvurdering, hvornår forholdene i hjemlandet tilsiger, at man kan
hjemsende. Og jeg vil opfordre til, at det fortsat er en myndigheds‐
vurdering og -afgørelse, og ikke en politisk.
Men jeg synes, at idéen om midlertidighed giver mening på alle
planer. Og måske endda i særdeleshed hvis man er kommet til et
land, som har brugt penge på at gøre en klogere og dygtigere, og
man har opnået nogle kompetencer, som i den grad efterspørges i det
fædreland, hvor man så skal bo resten af sit liv.
Kl. 13:29

Formanden (Henrik Dam Kristensen):
Sofie Carsten Nielsen.

Statsministeren (Mette Frederiksen):
Fru Sofie Carsten Nielsen taler om tilbagesendelse med tvang. Det
er der ikke tale om fra dansk side i forhold til Syrien. Altså, det er en
misforståelse, vi bliver nødt til at rette, for det er ikke det, der gør sig
gældende.
Men det er jo en mærkelig diskussion at have med hinanden. For,
altså, skal vi tage land for land? Alle de internt fordrevne, der er i
Yemen lige nu, som vel er det land, hvor der p.t. er den største huma‐
nitære katastrofer, vi har på verdensplan: De mennesker, der måtte
lide overlast – kvinder, der bliver voldtaget, børn, der ikke overlever
– har vi et medansvar for det? Skal vi tage flygtningegruppe land
for land og placere et individuelt ansvar? Eller skal vi stå til ansvar
over for de beslutninger, vi selv har truffet her i Folketinget, nemlig
at vi har lovet danskerne at have styr på, hvor mange mennesker der
kommer hertil – det er i øvrigt noget, Radikale Venstre også siger –
og at vi i øvrigt, endelig, har besluttet i dansk flygtningepolitik, at
det er midlertidigt? Man kan opnå beskyttelse, når man har behov
for det. Og når det vurderes, der ikke længere er det behov, så skal
man rejse tilbage. Den ansvarlighed bliver jo nødt til at være der.
Kl. 13:31

Formanden (Henrik Dam Kristensen):
Sofie Carsten Nielsen, sidste spørgsmål. Værsgo.
Kl. 13:31

Sofie Carsten Nielsen (RV):
Ja, og den ansvarlighed, hvor man tager stilling til de konkrete
mennesker, som – korrekt – ikke kan sendes ud. De placeres derfor
på et center, og det giver ingen mening. De går i skole, nogle er i
arbejde, og det tager man folk ud af for at placere dem på et center,
hvorfra de ikke kan sendes ud.
Men en anden sag, der også vedrører Syrien: Der sidder jo
danske børn i syriske fangelejre. Vi har hørt om forholdene der,
og mord, voldtægt og sult er en del af hverdagen. Og regeringens
ministre har måske vidst det længere uden at handle. Det er vi i gang
med at undersøge, og derfor er jeg egentlig interesseret i, hvordan
statsministeren ser på det.
Statsministeren har vi flere tidligere lejligheder undskyldt over
for den danske stats passivitet over for flere grupper af børn; God‐
havnsbørnene, Grønlandsbørnene. Hvis det nu viser sig, at socialde‐
mokratiske ministre har siddet på viden, som de burde have handlet
på, er statsministeren så klar til at give de danske børn fra de syriske
lejre en undskyldning?
Kl. 13:32

Kl. 13:29

Sofie Carsten Nielsen (RV):
Men i det svar hører jeg, at statsministeren ikke føler et medansvar,
hvis der skete noget med hende, der nu bliver adskilt fra sin far, som
er personligt forfulgt og derfor ikke kan sendes tilbage. Dem er der
jo adskillige eksempler på. Jeg må så også antage, at statsministeren
vurderer, at det så ikke er ansvarligt af alle de andre lande, som jo
er alle andre, hvor man vurderer, at man ikke kan sende tilbage med
tvang. Og det kunne jeg selvfølgelig godt tænke mig en reaktion
på. Altså, når de vurderer, at Syrien ikke er sikkert nok til at sende
flygtninge tilbage til, mener statsministeren så, at de tager fejl? USA
har også advaret mod det, og jeg kunne bare godt tænke mig at høre:
Er statsministeren stolt af, at vi på den måde går enegang her?
Kl. 13:30

Formanden (Henrik Dam Kristensen):
Statsministeren.

Kl. 13:30

Formanden (Henrik Dam Kristensen):
Statsministeren, værsgo.
Kl. 13:32

Statsministeren (Mette Frederiksen):
Jeg bliver nødt til lige at gå et skridt tilbage. For siger Radikale
Venstre virkelig, at vi skal basere udlændingepolitikken på konkrete
vurderinger og enkeltsager? Hvad så? Fordi der er nogle mennesker,
man har mere sympati med eller for end andre, skal de så have en
bedre behandling?
Altså, undskyld mig, men hvor er retssikkerheden i det? Der kan
da ikke være et sæt spilleregler for folk, man godt kan lide af den
ene eller den anden årsag, og så et andet sæt spilleregler for dem,
man ikke kan lide. Det bliver da nødt til at være sådan, hvad enten
man er flygtning eller udlænding, eller hvilket opholdsgrundlag man
har, at der er nogle fuldstændig gennemskuelige, klare, transparente
regler og en lovgivning, der ligger bag. Man kan da ikke basere en
udlændingepolitik på enkeltsager eller på sociale medier. Man gør

Tirsdag den 27. april 2021 (US 51)

det da på lovgivning. Og den lovgivning, Danmark står på, er, at
hvis man kommer hertil og har et beskyttelsesbehov, så beskytter det
folk.
Men den dag, hvor det behov ikke længere er til stede, skal man
rejse til sit eget land, og man skal hjælpe med at bygge det land op,
sådan at vi potentielt, hvis vi ønsker os at benytte os af det, så har
plads til at hjælpe en anden flygtning, der har et endnu større behov.
Kl. 13:34

Formanden (Henrik Dam Kristensen):
For det. Spørgsmålet er sluttet. Og efter lidt rengøring kan jeg sige
værsgo til Mai Villadsen, Enhedslisten.
Kl. 13:34

Spm. nr. US 51
Mai Villadsen (EL):
For nylig skete der noget opsigtsvækkende. Sygeplejerskerne og
jordemødrene stemte nej til deres overenskomst. Jeg vil selvfølgelig
ikke blande mig i konflikten eller forhandlingerne, men jeg må bare
sige, at jeg godt kan forstå, hvis de er utilfredse. Sygeplejerskerne,
som passer vores syge og vores ældre og har så vigtigt et job, og
jordemødrene, der tager imod vores alle sammens børn, får alt for
lidt i løn. Og hvorfor får de så det?
Jo, det skyldes en reform, som man har lavet her på Christi‐
ansborg, tjenestemandsreformen fra 1969, som indplacerede visse
offentlige fag lavere end andre. Det var særlig de kvindedominerede
fag: pædagog, jordemødre, sygeplejerske, sosu-assistent. De kom
på nogle af de laveste løntrin. Det gav en enorm skævhed, og den
skævhed eksisterer stadig i dag, fordi vi ikke har handlet på Christi‐
ansborg.
Så vil statsministeren nok svare mig om lidt, at vi politikere jo
ikke skal blande os i overenskomstforhandlingerne, at det skal vi
lade parterne om. Man parterne har jo selv bedt Christiansborg om
penge til at løse det her problem, så jeg køber faktisk ikke undskyld‐
ningen. Vi har længe kæmpet imod den gamle tjenestemandsreform
i Enhedslisten. Vi har stillet forslag år efter år om puljer til at løse
lige præcis det her problem. Og nu gryr det. Nu sker der noget. SF,
Radikale og Dansk Folkeparti siger jo, at de er klar til at gøre op
med den her reform.
Så mit spørgsmål til statsministeren er i dag: Vil statsministeren
være med til at gøre noget ved den her skæve lønreform?
Kl. 13:36

Formanden (Henrik Dam Kristensen):
Statsministeren.
Kl. 13:36

Statsministeren (Mette Frederiksen):
Men det er jo at blande sig. Altså, vi kan jo ikke. Der er varslet
konflikt. Der er varslet en konflikt, og så træder Folketinget til side
og respekterer den model, Danmark bygger på. Det har vi gjort
igennem årtier, og det er en af årsagerne til, at vi er et af verdens
rigeste og stærkeste samfund: Det er ikke folketingspolitikere, der
sidder og bestemmer lønnen; det er arbejdsmarkedets parter. Og man
kan ikke stille sig op og sige: Vi skal ikke blande os i konflikten,
men ... Der er varslet konflikt. I den situation kan Folketinget i mine
øjne kun gøre én ting, og det er at træde et skridt tilbage.
Når der så er en afgørelse på den konflikt, hvor det så end måtte
ende, kan vi have en i mine øjne helt legitim diskussion også om
tjenestemandsområdet. Men så længe der er varslet en konflikt, bør
vi træde et skridt tilbage.

7

Kl. 13:36

Formanden (Henrik Dam Kristensen):
Mai Villadsen, værsgo.
Kl. 13:36

Mai Villadsen (EL):
Jeg ser frem til den diskussion, der kommer, for i Enhedslisten
kommer vi til at kæmpe benhårdt mod tjenestemandsreformen.
Til noget andet nu, som jeg også gerne vil berøre: børnene i Syri‐
en, særlig den 4-årige danske pige, som sidder dernede i fangelejren
nu sammen med sin mor og sin bror. De taler dansk sammen, de
leger sammen, de har sågar en kat, der hedder Ole. Men pigen er på
ingen måde glad eller tryg. Hun har så traumatiserende oplevelser i
den lejr, er så bange for vagterne og for biler, der kommer, at hun har
fået konstateret ptsd.
Nu er regeringen så kommet med et tilbud til pigen og pigens
mor, nemlig det at skille barnet fra moderen og broderen og tage
pigen til Danmark, selv om lægevurderinger advarer mod det og
siger, at hun vil blive mere traumatiseret af det. Jeg har simpelt hen
svært ved at se, hvordan man som statsminister – ovenikøbet en
statsminister, der kalder sig børnene statsminister – vil tillade sig det.
Kl. 13:38

Formanden (Henrik Dam Kristensen):
Statsministeren, værsgo.
Kl. 13:38

Statsministeren (Mette Frederiksen):
Først vil jeg gerne lige slutte den anden dialog. Når jeg henviser
til den danske arbejdsmarkedsmodel, er det ikke for at give en
dårlig undskyldning. Det er i et håb om – og et forsøg på at få
Folketinget til det – at det her Folketing også holder fast i nogle
af de principper, hvorpå Danmark står, og det er bl.a. den danske
arbejdsmarkedsmodel. Så det er ikke en dårlig undskyldning. For
mig er det at efterleve det, som jeg synes bør være grundlaget for
dansk arbejdsmarkedspolitik, og det er vores arbejdsmarkedsmodel,
ikke folketingsbeslutninger.
I forhold til den konkrete sag vil jeg sige, at jeg igen synes,
det er svært stå i Folketingssalen og håndtere en konkret sag, et
menneske, en konkret personsag. Jeg kan sige, at helt generelt er det
regeringens tilgang, at der kan være humanitære forhold, der tilsiger
en evaluering fra de lejre, som huser – og det skal vi lige have med
i fortællingen – mennesker, der ikke alene bakker op om Islamisk
Stat, men som aktivt er udrejst af Danmark for at kæmpe sammen
med Islamisk Stat mod Danmark. Det er det, vi taler om. Det er ikke
en familie. Vi taler om mennesker, der har tilsluttet sig Islamisk Stat.
Og der kan være særlige forhold, der gør, at der kan evakueres, og
det gælder så i den konkrete sag.
Kl. 13:39

Formanden (Henrik Dam Kristensen):
Tak. Mai Villadsen for det sidste spørgsmål. Værsgo.
Kl. 13:39

Mai Villadsen (EL):
Det, vi taler om, er en 4-årig pige og hendes mor og bror – en 4-årig
pige, som har det skrækkeligt, og som vil få det værre, hvis man gør,
som regeringen nu har tilbudt. Jeg kan godt forstå, at statsministeren
står her og siger, at man ikke vil blande sig i enkeltsager, men den
her enkeltsag har regeringen allerede blandet sig i ved at lave et
tilbud, som er umuligt – umuligt for den her mor og for den her pige.
Det synes jeg er chokerende og helt modbydeligt at tilbyde dem. Så
jeg kunne faktisk godt tænke mig at høre fra statsministeren, hvad

8

Tirsdag den 27. april 2021 (US 52)

statsministeren nu, når regeringen jo har blandet sig i den her sag,
har at sige til den her pige.
Kl. 13:39

Så mit første spørgsmål er egentlig: Hvorfor er det, at nogle
myndigheder, fordi de synes, at politikerne er gået for vidt, så bare
kan lave deres egne regler, og at vi så bare accepterer det bagefter?
Kl. 13:43

Formanden (Henrik Dam Kristensen):
Statsministeren.
Kl. 13:39

Statsministeren (Mette Frederiksen):
Jeg står selvfølgelig ikke og kommunikerer med en konkret borger
i Folketingssalen. Vi har gjort det her før. Der er en dreng, hvis
helbredsforhold var af en sådan karakter, at det blev vurderet fra
myndighedernes side, at han kunne evakueres, og hvor Danmark
har evakueret drengen med moderens samtykke til Danmark. Mig
bekendt har det fungeret fint. Nu har vi så et andet barn, hvis forhold
tilsiger, at der kan evakueres. Og det er jo ikke et spørgsmål om,
at Danmark giver et tilbud. Det er et spørgsmål om, at Danmark
siger til den pågældende familie, at pigens forhold er så dårlige, at
pigen bør komme til et sted, hvor der er sikkert, og det giver vi nu
muligheden for at pigen kan.
Kl. 13:40

Formanden (Henrik Dam Kristensen):
Spørgsmålet er slut. Tak. Søren Pape Poulsen, Det Konservative
Folkeparti.
Kl. 13:41

Spm. nr. US 52
Søren Pape Poulsen (KF):
Tak for det. Det, vi baserer alt det, vi gør herinde, på, er jo, at
vi laver aftaler med hinanden, og at vi efterfølgende også holder
de aftaler. Det er jo det, der gør, at vi kan lave nye aftaler med
hinanden. Der har ikke været talt så meget om genåbning i dag, så
det vil jeg bruge lidt tid på. Vi må ikke forledes til at tro, at der, selv
om vi fik åbnet og taget et godt skridt her sidste gang, ikke stadig
er udfordringer. Der er stadig væk børn, der mangler at komme i
skole; der er stadig væk masser af dele af erhvervslivet, der mangler
at komme i gang; der er stadig væk mange restriktioner i det liv, vi
lever. Og vi må ikke glemme den her diskussion, fordi vi nu ligesom
er kommet et skridt videre.
Vi aftalte at åbne rigtig meget, bl.a. caféer og restauranter, på
sidste møde. Så konstaterede jeg efter 3 dage, at der var kommet
en 30-minuttersregel for booking. Så satte jeg mig ned og tænkte,
at fejl jo skal rettes, og så skrev jeg en mail til de to ministre på
området, og også til alle de partiformænd, der havde deltaget, for
de skal selvfølgelig vide det, når der er nogen, der gør anskrig i
forbindelse med en aftale. Det er så over en uge siden nu, og jeg er
blevet mødt med en mur af tavshed og har ikke fået svar. Jeg har
bare konstateret, at det nu ligger hos erhvervsministeren, og at man
siger, at det skal man have regnet på.
Hvad er det, man skal regne på? Altså, man kan jo ikke sætte
sig på en café eller en restaurant uden at have et coronapas. Hvad
er det for en beregning, der skal laves? Er det, fordi man tænker,
at danskerne vil stå i lange køer foran caféer og restauranter, og at
der nærmest vil opstå håndgemæng for at komme ind på dem, og at
folk så måske vil smitte hinanden? Prøv at tage ud i provinsen på
en hvilken som helst café eller restaurant, og tal med dem om de
frustrationer, de har. Jeg ved godt, at statsministeren siger, at det for
hendes vedkommende ikke er noget stort indgreb, at man skal ringe
og bestille bord. Nej, men det er jo restauratørerne og caféejerne, det
her handler om. I mit postnummer og rigtig mange andre steder i
Danmark, der sætter man sig spontant ind et sted, og derfor betyder
det noget.

Formanden (Henrik Dam Kristensen):
Statsministeren.
Kl. 13:43

Statsministeren (Mette Frederiksen):
Først og fremmest er det jo utrolig glædeligt, at vi er i gang med
den genåbning, vi er, af det danske samfund modsat mange andre
lande, som befinder sig i en rigtig hård tredje bølge. Den har vi nu
kunnet undgå, jo givet på grund af en kombination af danskernes
fortsatte opbakning til at gøre, hvad vi nu hver især skal, for at vi
kommer igennem det her, brug af coronapas, at der fortsat er nogle
nødvendige restriktioner, og at vi ikke genåbner hurtigere, end hvad
der er forsvarligt. Vi står et rigtig, rigtig godt sted. Det betyder jo så,
at modsat mange andre steder kan restauranter og caféer åbne, og det
er rigtig godt, at det er kommet med i aftalen. Så er der lagt ind, at
man skal ringe en halv time i forvejen og reservere et bord, og hvis
jeg husker ret, udløber den del af aftalen faktisk allerede den 6. maj.
Det vil sige, at der lige om lidt ikke længere er den restriktion, hvis
tingene ellers fortsat går godt.
Så jeg synes bestemt, det er vigtigt, at vi laver aftaler med hin‐
anden. Det har vi jo gjort under hele genåbningen, og i mine øjne
kører det også rigtig godt. Hvis der er nogle helt konkrete spørgsmål
til nogle enkelte elementer, må jeg næsten anbefale, man stiller den
ansvarlige minister spørgsmålene. Helt generelt synes jeg, der er
grund til at glæde sig over, hvor godt det går med genåbningen.
Kl. 13:44

Formanden (Henrik Dam Kristensen):
Hr. Søren Pape Poulsen.
Kl. 13:44

Søren Pape Poulsen (KF):
Man skulle bare tro, det var nok at sende en mail til de ministre,
man havde indgået aftale med, for at få et svar. Det her handler jo
ikke om den her halve time. For mig er det et principielt problem,
at vi laver en aftale, og at sundhedsmyndighederne så laver deres
egne regler bagefter. Når man så spørger regeringen hvorfor – der
står ikke ét sted noget om 30 minutter i den aftale – så får man
at vide, at der skal være forudbestilling, og at det også kan være
sådan, at man kommer derhen og spørger, om de har et bord, og så
får at vide, at det har de. Men hvorfor er der den iver efter at være
så kontrollerende i det her samfund? Hvorfor er det, regeringen og
støttepartierne siger: Vi må hellere kontrollere det her lidt, vi må
hellere lige styre det lidt, for danskerne er så uansvarlige, at de ikke
kan styre noget som helst selv?
Det handler om princippet om, at vi laver en aftale – og når vi
laver en aftale, skal vi ikke have nogle sundhedsmyndigheder, der la‐
ver deres egen politik bagefter, og en minister, der så sidder og siger,
at det skal der regnes på. Jamen hvad i alverden skal der regnes på?
Der skal ikke regnes på noget som helst; det her handler bare om, at
man ikke vil følge en politisk beslutning, og at regeringen bakker det
op. Det synes jeg ikke er i orden.
Kl. 13:45

Formanden (Henrik Dam Kristensen):
Statsministeren.

Tirsdag den 27. april 2021 (US 53)

Kl. 13:45

Statsministeren (Mette Frederiksen):
Undskyld mig, men er det der ikke for let? Er det ikke for let bare
at stille sig op og sige, at regeringspartiet eller andre partier bare
vil styre og kontrollere? Vi befinder os lige nu i et af de sikreste
coronalande i hele verden – i hele verden! Vi har undgået en tredje
bølge indtil nu. I Europa kæmper man mange steder. I Indien er det
frygteligt, i Brasilien er det frygteligt. Vi ligger så flot til lige nu
takket være først og fremmest befolkningen, men også de politiske
beslutninger, der er truffet. Jeg har ikke nogen grund til at tro, at der
skulle være sundhedsmyndigheder, der sidder og lægger beslutninger
oven i den aftale, der er indgået. Det billede kan jeg altså ikke
genkende.
Kl. 13:46

Formanden (Henrik Dam Kristensen):
Hr. Søren Pape Poulsen for sit sidste spørgsmål.
Kl. 13:46

Søren Pape Poulsen (KF):
De næste forhandlinger kommer i hvert fald til at tage noget tid, for
der skal vi minutiøst gennemgå alting, inden vi kan lave en aftale,
for vi ved jo ikke, hvad der ellers bliver lagt til bagefter. Vi har
170-180 indlagte, det har vi haft stabilt et stykke tid, og det er jo kun
glædeligt. Det er jo også derfor, vi måske lige skulle prøve at lade
være at være så nervøse.
Jeg har brug for at stille et spørgsmål om Kærshovedgård, for der
er blevet stillet sådan nogle glimrende spørgsmål om det tidligere
på dagen. Jeg nævnte det jo også fra talerstolen under partilederde‐
batten. Jeg ved godt, at regeringen siger, at der kommer noget inden
sommerferien, og at der har været andet at se til. Jeg ved ikke,
hvor meget udlændinge- og integrationsministeren har haft med co‐
ronaindsatsen at gøre, men fred med det. Det, jeg vil spørge om i
dag, er ikke, hvornår det kommer eller alt muligt andet; det eneste,
jeg vil spørge om i dag, er: Kan regeringen løfte lidt af sløret for,
hvilke kriterier man har tænkt sig at lægge ind? At lægge det på en
ø, hvor der ikke bor nogen, var en dårlig idé eller for dyr en idé,
forstod jeg. Det går ikke med Kærshovedgård. Men kunne I ikke
bare fortælle lidt om – for noget må I have tænkt på, det ved jeg at I
har på over 2 år – hvad nogle af kriterierne kunne være? Er der f.eks.
noget med afstand? Bare jeg får to-tre kriterier eller bare ét kriterie,
er jeg glad.
Kl. 13:47

Formanden (Henrik Dam Kristensen):
Statsministeren, værsgo.
Kl. 13:47

Statsministeren (Mette Frederiksen):
Jeg tror nu nok, at man lige må vente på, at regeringen er klar til at
spille ud med noget konkret. Jeg er i øvrigt fuldstændig enig i, at der
skal findes en løsning, ikke mindst af hensyn til den lokalbefolkning
i Midtjylland, som lider under de udlændinge, som begår kriminali‐
tet og hverken respekterer det danske samfund, deres medborgere
eller i øvrigt de almindelige spilleregler, der er i vores samfund –
desværre.
Så vil jeg gerne afslutningsvis sige, at der for mig er meget stor
forskel på at være nervøs i forhold til corona, hvad jeg egentlig
ikke selv har været på noget tidspunkt, og så at tage ansvaret for, at
samfundet samlet kommer så godt igennem det her som overhovedet
muligt. Vi er meget, meget tæt på at kunne se et lavere fald i bnp
end i mange andre europæiske lande og en lavere arbejdsløshed end
i mange andre lande. Vi har muligheden for at accelerere en vækst
på en anden måde end de fleste andre samfund. Jeg er helt med på,

9

at der skal være tid til at kritisere det, der skal kritiseres, men når
vi gør regnebrættet op, er der meget, der tyder på, at vi ikke alene
har klaret det her meget bedre sundhedsmæssigt, end vi havde turdet
håbe på, men faktisk også økonomisk, og det er rigtig godt for dansk
erhvervsliv.
Kl. 13:48

Formanden (Henrik Dam Kristensen):
Tak til hr. Søren Pape Poulsen.
Efter lidt rengøring er det fru Pernille Vermund, Nye Borgerlige.
Værsgo.
Kl. 13:49

Spm. nr. US 53
Pernille Vermund (NB):
To udlændinge blev i sidste uge dømt i Københavns Byret. 794
forbrydelser er de blevet dømt for. De har svindlet; de har overfaldet
tilfældige danskere; de har sparket folk i hovedet, mens de lå ned;
de har stjålet dyre biler; de har købt dyrt luksustøj for penge, som
de også har stjålet; de har røvet; de har truet; de har tilmed begået
voldtægt. De har filmet deres forbrydelser og delt dem på de sociale
medier. De to udlændinge her er bare blevet ved og ved. Jeg vil
gerne læse en del af anklageskriftet op for statsministeren og for
Folketinget. Anklagen drejer sig om en kun 14-årig pige, som de
voldtog på skift og filmede imens. Jeg citerer:
Tiltalte lagde sig i sengen hos F 1, altså den forurettede, den kun
14-årige pige, og fastholdt F 1 med sine arme, mens han gennemfør‐
te fuldbyrdet vaginalt samleje med hende, selv om F 1 flere gange
sagde nej, stop, lad vær eller lignende og prøvede at skubbe – der
er så navneforbud på den anklagede – den anklagede væk, hvorefter
anklagede, da samlejet var færdigt, truede med at slå F 1, som jo
er pigen, hvis hun ikke udførte oralsex på den anden anklagede, i
hvilken forbindelse den anden anklagede pressede F 1's hovede ned
mod sin penis og gennemførte oralsex.
Det er en kun 14 år gammel pige. De to udlændinge blev ikke
udvist. De har fået en advarsel om udvisning. Det er helt, helt van‐
vittigt. Den ene dømte er formentlig ude inden jul, og den anden
formentlig inden sommer næste år. Så kan de fortsætte deres brutale
adfærd i Danmark. Jeg kan godt forstå, at statsministeren, der lige‐
som jeg har børn i den her alder, er rystet og påvirket. Det er jeg
virkelig også. Jeg vil gerne høre, om statsministeren mener, at det er
den her retstilstand, vi skal have i Danmark.
Kl. 13:51

Formanden (Henrik Dam Kristensen):
Statsministeren.
Kl. 13:51

Statsministeren (Mette Frederiksen):
Jeg væmmes aldeles ved den her beskrivelse. Det er både over det
konkrete hændelsesforløb, som er noget af det værste, man overho‐
vedet kan forestille sig overgå et barn, men jeg væmmes selvfølgelig
også over – det gør jeg, og det står jeg ved – at man kommer til
Danmark og begår den form for kriminalitet og de uhyrligheder.
Jeg kan i lighed med, hvad jeg har sagt i andre sammenhænge,
ikke gå ind i enkeltsager. Jeg skal love for, at de fylder meget i spør‐
getimen i dag. Det har jeg ikke nogen forudsætninger for at kunne
gøre. Men jeg vil sige helt generelt, at når man begår kriminalitet af
personfarlig karakter, voldtægt osv., skal man udsendes af Danmark.
Det er min politiske holdning. Så blander jeg mig heller ikke her
i konkrete retssager. Men hvis det er rigtigt, som det beskrives,
nemlig at man på baggrund af meget, meget kriminelle forhold ikke
udvises af Danmark, synes jeg da, at der er grund til at kigge på
udvisningsreglerne igen.

10

Tirsdag den 27. april 2021 (US 54)

Kl. 13:52

Formanden (Henrik Dam Kristensen):
Fru Pernille Vermund.
Kl. 13:52

Pernille Vermund (NB):
Det synes jeg er rigtig godt nyt, for hvis man ikke bliver udvist for
så brutal kriminalitet – det er for 794 forhold inklusive voldtægt af
en 14-årig – er der altså noget galt, og så kan man jo spørge, hvad
der så skal til. Det er jo fuldstændig uacceptabelt, hvis det er sådan,
det skal forholde sig i Danmark.
Statsministeren husker måske, at jeg tidligere har fortalt om Ce‐
cilia, der blev tævet og også voldtaget af en somalisk udenlandsk
forbryder, en mand, som heller ikke blev udvist, til trods for at det
her var hans fjerde forbrydelse i Danmark og hans fjerde advarsel
om udvisning. Statsministeren sagde dengang, at det gjorde et stort
indtryk på hende, og at regeringen gerne ville udvise flere kriminelle
udlændinge. Statsministeren har også tidligere erklæret sig uenig i
de internationale spilleregler, når de beskytter gerningsmanden og
ikke offeret. Så hvordan vil statsministeren sikre, at flere kriminelle
udlændinge bliver udvist, så det er ofrene og ikke gerningsmanden,
der bliver beskyttet?
Kl. 13:53

Formanden (Henrik Dam Kristensen):
Statsministeren.
Kl. 13:53

Statsministeren (Mette Frederiksen):
Jeg skal ikke lægge skjul på, at en af grundene til, at jeg i dag ikke
alene er tilhænger af, men også sikrer en stram udlændingepolitik,
er kriminaliteten. Det skal jeg ikke lægge skjul på. Når man ser på
kriminalitetsbilledet i Danmark, er der en meget, meget tæt sammen‐
hæng mellem den alvorlige, den værste og den farligste kriminalitet
og udlændingepolitikken. Det er der. Det er helt uomtvisteligt. Man
kan se det i Københavns Byret. Man kan se det i fængslerne. Det
er meget, meget tydeligt. Og vi kan se i de fleste kriminalitetsstati‐
stikker, at for mange med anden etnisk baggrund fylder for meget
i kriminalitetsstatistikkerne. Så en af grundene til, at jeg i dag er
tilhænger af en meget stram udlændingepolitik, er for at undgå den
kriminalitet, som følger af ikke at have styr på udlændingeområdet.
Det er min klare overbevisning.
I forhold til de konkrete sager, som jeg af gode grunde har svært
ved at gå ind i, og det er ligegyldigt, om det er et barn, som vi ønsker
at passe på og beskytte, eller det er et offer, som vi ønsker at kunne
beskytte, kan jeg give et tilsagn om, at hvis vi ikke har tilstrækkelig
stramme udvisningsregler, er vi villige til at kigge på dem igen.
Kl. 13:54

Formanden (Henrik Dam Kristensen):
Fru Pernille Vermund for det sidste spørgsmål. Værsgo.
Kl. 13:54

Pernille Vermund (NB):
Det er der jo behov for, for de her enkeltsager hober sig op. Man
har politisk i årevis bildt danskerne ind, at kriminelle udlændinge
bliver udvist for sådan nogle grove forbrydelser som dem, jeg taler
om her, men faktum er jo, at samme politikere gang på gang lader
Menneskerettighedsdomstolen i Strasbourg og EU-Domstolen i Lux‐
embourg komme på tværs og beskytte forbryderne. Det betyder, at
de kriminelle udlændinge i al for høj grad får lov til at blive i Dan‐
mark i stedet for at blive udvist. Der er jo et stort flertal, der siger:
Det mener vi faktisk at de skal, ikke mindst på de her meget, meget
grove områder. Det betyder ikke, at vi skal opsige internationale

forpligtelser. Vi behøver ikke at melde os ud af menneskerettigheds‐
konventionen eller Europarådet.
Jeg vil gerne høre statsministeren: Hvis statsministeren er villig
til at løse de her problemer, hvis statsministeren er villig til at sige,
at kriminelle udlændinge, der begår de her grove forbrydelser, bliver
udvist, hvordan vil statsministeren så sikre helt konkret, at en dom
til udvisning i Danmark ikke kan blive omstødt af enten menneske‐
rettighedsdomstolen eller EU-Domstolen?
Kl. 13:55

Formanden (Henrik Dam Kristensen):
Statsministeren.
Kl. 13:55

Statsministeren (Mette Frederiksen):
Hvis man kigger på vores retshistorie gennem de senere år, og det
er jo bl.a. også den tidligere borgerlige regerings fortjeneste, er
udvisningsreglerne blevet strammet ad flere omgange. Det nye, vi
eksempelvis har lagt til, er, at man kan få frakendt sit statsborgerskab
og slet ikke kan indrejse til Danmark igen eller kan blive udvist,
samtidig med at man mister sit statsborgerskab og derfor heller ikke
kan komme tilbage. Så ad flere omgange er det lykkedes, og jeg
kigger som sagt gerne på, hvordan vi kan gøre det igen.
Jeg kommer ikke til at opsige de internationale konventioner og
aftaler af mange andre grunde og mange andre hensyn, men jeg ved‐
kender mig gerne, at der er dilemmaer forbundet med at overholde
de internationale spilleregler, fordi vi især på udlændingeområdet ser
eksempler på, at man beskytter gerningsmanden og i virkeligheden
ikke offeret, desværre.
Kl. 13:56

Formanden (Henrik Dam Kristensen):
Spørgsmålet er slut. Tak til fru Pernille Vermund.
Så er det hr. Alex Vanopslagh, Liberal Alliance. Værsgo.
Kl. 13:56

Spm. nr. US 54
Alex Vanopslagh (LA):
Tak for det. Og jeg kan trøste statsministeren med, at jeg ikke kom‐
mer med nogen enkeltsager. Jeg vil gerne tale om velfærd i dag. I
Danmark har vi jo en lang og stolt tradition for velfærd, også inden
vi havde en velfærdsstat for den sags skyld. Vi havde Mødrehjælpen,
Danner, Falck, Diakonissestiftelsen. Vi har haft privat velfærd i det
her land i mange årtier, og jeg synes ubetinget, at det er en fordel for
Danmark og en fordel for danskerne, at vi har gode private velfærds‐
udbydere, uanset om det er private plejehjem, private børnehaver,
friskoler, private sygehuse eller private bosteder. Det er godt, at det
ikke kun er kommunen eller systemet, der kan levere velfærd. Det
er godt for borgerne, at de kan fravælge det offentlige, hvis de er
utilfredse med den service, de får – at de kan fravælge det offentlige
plejehjem, hvis de bliver mishandlet, ligesom Else gjorde, og vælge
et privat plejehjem, eller at de kan fravælge folkeskolen, hvis de
synes, at den seneste folkeskolereform har ødelagt folkeskolen, eller
at de bare kan vælge en privat børnehave, fordi de synes, at det er et
godt tilbud, og tænker: Det passer til mig og min familie.
Der er ingen tvivl om, at det offentlige kan levere gode, brede
og stabile løsninger på velfærdsområdet, og det skal vi holde fast
i. Men de private velfærdsudbydere kan noget andet. De kan tænke
frit, de kan tænke kreativt, de kan tænke nyt, både inden for ledelse
og organisering og måden, man leverer velfærden på. Derfor mener
jeg, at det ubetinget er til gavn for borgerne, at vi har et godt marked
for privat velfærd. Og det er jo egentlig også til gavn for borgerne,
at de kan stifte en velfærdsvirksomhed. Altså, hvis en pædagog, der
brænder for at yde omsorg for børnene og er en iværksætterånd, en

Tirsdag den 27. april 2021 (US 54)

iværksættersjæl, og gerne vil drage omsorg for børnene på en anden
måde end den måde, man lige gør det på i kommunen, jamen så
skal hun jo have mulighed for at starte en privat børnehave. Det er
til gavn for hende, det er til gavn for børnene, det er til gavn for
borgerne.
Nogle gange kan man godt få indtryk af, at regeringen fører
sådan et ideologisk korstog mod den private velfærd, men jeg vil
egentlig lade tvivlen komme statsministeren til gode og så bare spør‐
ge statsministeren helt overordnet: Er statsministeren enig i, at der er
store gevinster og fordele for Danmark som et velfærdssamfund og
for de danske borgere i, at vi har et velfungerende, et stærkt marked
for private velfærdsudbydere?
Kl. 13:58

Formanden (Henrik Dam Kristensen):
Statsministeren.

11

Der, hvor jeg selvfølgelig undrer mig, og jeg tænker, statsmini‐
steren har gættet, hvor jeg gerne vil hen med snakken, er jo, at man
fra regeringens side har et ønske om at tage penge fra friskolerne, at
man har et ønske om at forbyde private bosteder og forbyde privat
velfærd inden for de sociale tilbud, og at man har et ønske om at
forbyde de private børnehaver. Man vil forbyde danskerne på nogle
områder at fravælge det offentlige og tilvælge det private, og man vil
forbyde iværksætterildsjæle at udleve deres drøm om at kunne tjene
penge på at drage omsorg for børn gennem en virksomhed. Der vil
jeg egentlig bare høre, hvad det egentlig er, man ikke kan lide ved
de private velfærdsudbydere, for det skyldes vel ikke, at der er for
meget spiritus på bordet, når man har de her forhandlinger. Der er
nogle ting, man godt kan lide; det har vi fået slået fast. Hvad er det,
man ikke kan lide, siden man vil gå den her forbudsvej?
Kl. 14:01

Kl. 13:58

Statsministeren (Mette Frederiksen):
Det er jo sådan set rigtigt, at hvis man kigger tilbage på vores
historie, er danmarkshistorien fyldt med velfærd, og det startede
faktisk også meget tidligere som et mere kollektivt gode i vores
samfund end i så mange andre. Jeg vil nu mene, at det er med K.K.
Steinckes socialreform fra 1930'erne, som jo i øvrigt indgås, skal vi
lige have med, den dag, hvor Hitler kommer til i Tyskland – den
dag. Vi taler ikke om den uge eller den måned eller det år, men
den dag sætter danske politikere sig sammen med spiritus på bordet
hjemme i Thorvald Staunings lejlighed og laver Kanslergadeforliget.
Det er det, der efterfølgende bliver kimen til K.K Steinckes socialre‐
form. Det er et meget, meget stærkt stykke dansk politisk historie.
De andre valgte diktaturet og splittelsen, polarisering, vi valgte det
pragmatiske samarbejde.
Det, som K.K. Steinckes socialreform gør som det primære, er
jo, at den flytter fokus fra, at man går hen og beder om noget
med hatten i hånden og er underlagt andres luner, til, at man opnår
rettigheder, fordi man er borger i det danske samfund. Den tanke kan
jeg godt lide.
Når det er sagt, skal alt ikke være ens, og vi har i Danmark en
tradition for at have selvejende institutioner, friskoler og andre, og
det er en meget, meget vigtig del af det, kan man sige, samlede
velfærdstilbud. Det, jeg ikke så godt kan lide fra det indledende
spørgsmål, hvor jeg synes der blev sagt mange gode ting, er, at hvis
man skal tænke nyt, kreativt og frit, så skal det være privat. Hvorfor
egentlig? Jeg tror i øvrigt, der er masser af offentligt ansatte, der
oplever, at de gør det her hver eneste dag og yder en meget, meget
stor indsats for børn, ældre og andre. Men det at tænke nyt, kreativt
og frit skal gå på tværs af offentligt og privat, gerne i et samarbejde.
Kl. 14:00

Formanden (Henrik Dam Kristensen):
Alex Vanopslagh.
Kl. 14:00

Alex Vanopslagh (LA):
Altså, det er jo ikke mig, der synes, at man ikke kan tænke frit og
innovativt og bryde rammerne i det offentlige. Det er jo på grund
af den dyne af bureaukrati, der er, og de begrænsninger, der er.
Den offentlige sektor er jo på mange måder præget af sådan et
iværksætterforbud. Du kan ikke komme som privat iværksætter og
sige, at nu vil jeg starte noget nyt velfærd, inden for det offentlige.
Du kan ikke gøre tingene på en ny måde. Det kan du lettere, hvis
du har en privat børnehave eller et privat bosted eller en friskole,
og jeg hører statsministeren sige, at det er godt for Danmark som
velfærdssamfund.

Formanden (Henrik Dam Kristensen):
Statsministeren.
Kl. 14:01

Statsministeren (Mette Frederiksen):
Nej, der er ikke meget spiritus tilbage på de politiske forhandlings‐
borde. Jeg skulle lige til at tilføje et desværre, men det kommer til
at lyde forkert. Altså, vi har jo nu igangsat, og det var egentlig med
hr. Alex Vanopslaghs opbakning, et forsøg i syv kommuner, hvor vi
giver dem lov til at starte fuldstændig forfra på folkeskoleområdet,
på daginstitutionsområdet og på ældreområdet, og det, vi sagde den‐
gang, var: Nu skal vi se, om vi kan få opbakning i Folketinget til at
fjerne reglerne herindefra, og så skal I gøre det samme kommunalt.
Det lykkedes jo i vidt omfang på børneområdet og i vidt omfang
på skoleområdet, men så kom vi til ældreområdet, og så gik der jo
gammeldags ideologisk blå slåskamp i det, og så sagde man: Hov
hov, vi kan kun slippe kommunerne fri, borgerne fri og medarbejder‐
ne fri på de områder, hvor vi er enige i, at man skal sættes fri. Og
det ærgrer mig, for jeg mener faktisk, at vi har muligheden for med
de syv kommuner at vise, at al den innovationskraft findes derude,
hvis folketingspolitikerne begynder at blande sig noget mindre, ikke
mere.
Kl. 14:02

Formanden (Henrik Dam Kristensen):
Hr. Alex Vanopslagh for sit sidste spørgsmål. Værsgo.
Kl. 14:02

Alex Vanopslagh (LA):
Altså, jeg sukker lidt. Jeg er jo vant til, at statsministeren ikke svarer
på mine spørgsmål, men der plejer jeg at have kritiske spørgsmål.
Det her er ikke engang et kritisk spørgsmål. Jeg spørger bare, hvad
det er, man ikke kan lide ved de private velfærdsudbydere, siden
man vil forbyde de private bosteder, man vil forbyde de private
børnehaver og man vil tage penge fra friskolerne, og så får jeg, jeg
havde nær sagt en sang fra de varme lande, men det er jo nok de
kolde nordiske lande, om, at man vil sætte nogle kommuner fri,
herunder sætte dem fri for det frie valg hos borgerne. Den debat kan
vi godt tage. Det er bare ikke den debat, jeg er interesseret i lige
nu. Altså, jeg er interesseret i, hvis vi er enige om, at det er godt,
at der er private velfærdsudbydere i Danmark, at det er godt for bor‐
gerne, og at det er godt for Danmark som velfærdssamfund, hvorfor
det så er, regeringen egentlig forsøger at forbyde en række private
velfærdsudbydere. Hvorfor gør man egentlig ikke noget mere for, at
det private velfærdsinitiativ kan blomstre i Danmark, så danskerne i
højere grad får valgfrihed, man får mere innovation og man styrker
den lange velfærdstradition, vi har, som går på, at det ikke kun er
kommunesystemet, der kan levere velfærd? Det var egentlig det, jeg
ville have haft en diskussion omkring.

12

Tirsdag den 27. april 2021 (US 55)

Kl. 14:06

Kl. 14:03

Formanden (Henrik Dam Kristensen):
Statsministeren.

Formanden (Henrik Dam Kristensen):
Statsministeren.
Kl. 14:03

Kl. 14:06

Statsministeren (Mette Frederiksen):
Men det er da ikke rigtigt, at vi vil forbyde dem. Det er da ikke
rigtigt. Det, vi har sagt, er, at hvis man driver en social institution,
skal man ikke kunne tjene penge på de arme mennesker, som af
den ene eller den anden årsag er der. Det er da noget andet. Vi har
da ikke noget som helst ønske om at forbyde. Jo, jeg erkender og
jeg vedkender mig, at de muslimske privatskoler har jeg et problem
med, for de parallelsamfund, vi risikerer er etableret eller bliver
etableret der, er mig inderligt imod, og jeg tror ikke på, at vi kan
integrere børn og unge med minoritetsbaggrund, hvis vi får en masse
muslimske friskoler med en helt anden måde at tænke på og undervi‐
se på. Det er rigtigt, at dem ønsker vi at gøre noget ved, men det er
da ikke rigtigt, at vi ønsker at forbyde noget som helst andet. Vi har
bare sagt, at man ikke bør tjene penge på anbragte børn, hvad vel
egentlig er rimeligt nok.

Statsministeren (Mette Frederiksen):
Tak for også det spørgsmål. Jeg vil advare imod, at vi begynder at
lovgive på baggrund af enkeltsager, også i udlændingepolitikken. Jeg
synes, det er vigtigt, at der er retssikkerhed; at det er gennemskue‐
ligt, hvilke beslutninger vi træffer, og at vi selvfølgelig også står
ved konsekvenserne af den politik, som man må sige et meget bredt
flertal i Folketinget har vedtaget med opbakning fra den danske
befolkning. I mine øjne – jeg havde også muligheden for at diskutere
det med fru Sofie Carsten Nielsen tidligere – er det i virkeligheden
udtryk for sund fornuft, at man, hvis man er flygtning og har et
beskyttelsesbehov, skal beskyttes et sted i verden. Når man ikke
længere har det beskyttelsesbehov – og det skal i mine øjne ikke
være op til politikere at definere, hvornår det beskyttelsesbehov er
der eller ikke er der – så skal man rejse tilbage til sit fædreland. Det
synes jeg er et grundlæggende sundt og fornuftigt princip.

Kl. 14:04

Kl. 14:07

Formanden (Henrik Dam Kristensen):
Tak til hr. Alex Vanopslagh for spørgsmålet. Der tørres lige lidt af.
(Alex Vanopslagh (LA): Jeg havde faktisk forberedt en vittighed om,
at overskudsgraden ved de der private bosteder er på 2,4 pct. Det er
jo mindre, end hvad Liberal Alliance har i meningsmålingerne, så
det er jo ikke så stort et problem. Den vittighed nåede jeg ikke at
fyre af, men nu får I den her). (Munterhed). Sådan lykkedes det hr.
Alex Vanopslagh at få det sidste ord på en elegant måde.
Så er det hr. Torsten Gejl, Alternativet. Værsgo.
Kl. 14:05

Spm. nr. US 55
Torsten Gejl (ALT):
Tak, formand. I går havde næsten en uendelig række af danske
skoler og undervisningsorganisationer en kronik i Berlingske, hvor
de kritiserer Danmarks asylpolitik og udlændingepolitik i ret stærke
vendinger. På Facebook svarer Socialdemokratiets integrations- og
udlændingeordfører Rasmus Stoklund bl.a.:
I dag lancerede Danmarks Lærerforening og en række andre
uddannelsesorganisationer et hårdt angreb på Danmarks udlændinge‐
politik i Berlingske. Jeg kan ikke huske tidligere at have læst en
kronik fra store organisationer med så nedladende en holdning til
det overvældende flertal i både befolkningen og Folketinget, som
står bag udlændingepolitikken. Det overraskede mig i øvrigt, at
Lærerforeningen har så stærke udlændingepolitiske holdninger, som
ret præcist flugter med Alternativets og andre dele af den yderste
venstrefløj.
Det skrev Stoklund på Facebook. I Alternativet er vi selvfølgelig
stolte af at blive taget til indtægt for den kritik, som snart sagt den
samlede danske lærerstand har i forhold til regeringens integrationsog udlændingepolitik. Det giver os lejlighed til at stillet spørgsmåle‐
ne fra repræsentanterne for de mange tusinde lærere direkte videre til
statsministeren. Skal unge mennesker sidde på udrejsecentre, mens
klassekammeraterne kører studenterkørsel og fejrer deres ungdom
og fremtid? Er det virkelig i tråd med den danske folkestemning?
Ingen andre europæiske lande sender syriske flygtninge retur. Det
fremkalder tvivl om de faktiske forhold. Så hvorfor lader vi ikke
tvivlen komme de forurettede, altså flygtningene, til gode, som vi
plejer i den danske retsstat?

Formanden (Henrik Dam Kristensen):
Hr. Torsten Gejl.
Kl. 14:07

Torsten Gejl (ALT):
Som det eneste land i Europa vurderer myndighederne i Danmark,
at Damaskus er et sikkert sted, uagtet at FN's flygtningeorganisation
siger, at Damaskus ikke er sikkert; uagtet at USA's udenrigsminister
Antony Blinken i slutningen af marts kom med en appel til andre
lande om ikke at presse syriske flygtninge til at vende tilbage, før
det kan ske med sikkerhed og værdighed. Verden ser tilsyneladende
undrende på det, og toneangivende britiske og tyske aviser spørger:
Hvad ved Danmark, som resten af verden ikke ved?
Kl. 14:08

Formanden (Henrik Dam Kristensen):
Statsministeren.
Kl. 14:08

Statsministeren (Mette Frederiksen):
Der er den her diskussion om, hvornår et land er sikkert at rejse til.
Her taler vi jo om flygtninge, der har et generelt beskyttelsesbehov;
individuelt forfulgte er en anden sag. Der er vel to muligheder. Enten
gør vi det til et politisk spørgsmål, eller også gør vi det, vi har tradi‐
tion for i Danmark, nemlig at det er myndigheder, der på baggrund
af deres arbejde vurderer det. Jeg har godt nok svært ved at forestille
mig en situation, hvor det skulle være fornuftigt, at det skulle være
op til politikere at sidde og vurdere, om lande er sikre eller usikre.
Jeg vil ikke anbefale det. Jeg vil heller ikke anbefale, at vi begynder
at basere dansk udlændingepolitik på enkeltsager, uanset hvilken
sympati man måtte have for konkrete rigtige mennesker i konkrete
rigtige situationer. Udlændingepolitikken bliver i mine øjne nødt til
at ligge fast, så alle ved, hvad man har at forholde sig til, og det
er velkendt, at hvis man kun har et midlertidigt beskyttelsesbehov,
så beskyttes man også kun midlertidigt i Danmark, og så skal man
rejse tilbage, hvilket i øvrigt giver en mulighed for – hvis vi ønsker
at benytte den – at vi så kan hjælpe flygtninge, der har et rigtigt
beskyttelsesbehov på det tidspunkt, de måtte have det.
Kl. 14:09

Formanden (Henrik Dam Kristensen):
Hr. Torsten Gejl for det sidste spørgsmål. Værsgo.

Tirsdag den 27. april 2021 (US 56)

Kl. 14:09

Torsten Gejl (ALT):
Vi har det spørgsmål fra vores medlemmer, som vi jo stiller hver
gang. Det er fra Signe Irminger.
Min syriske familie kom til Danmark i 2014. De ankom med
ganske få ejendele i slidte kufferterer. De ankom med fysiske ar,
efter at en bombe ramte tæt ved deres bil undervejs på flugten. De
viste mig billeder af deres børn fulde af blod og forbindinger. De
fulgte intensivt med i nyhedsstrømmen fra Syrien, og de spurgte mig
igen og igen, hvorfor ingen gjorde noget; hvorfor ingen greb ind,
hvorfor Assad ikke blev stoppet. Hvor var USA? Hvor var EU? De
mistede familiemedlemmer, og dem, som de fortsat havde kontakt
med, levede uden strøm, lægehjælp og i perioder uden tilgang til rin‐
dende vand. Og bomberne faldt med kortere og kortere mellemrum.
Mens Assads hær trak et blodigt spor efter sig nordpå, var de vidne
til, at EU's aftale med Tyrkiet forhindrede civile i at krydse Syriens
nordlige grænse. Nu, mens de fortsat modtager daglige beskeder
om død, diktatur og tortur, begynder den danske regering at sende
syriske flygtninge tilbage til Syrien. Hvad skal jeg svare, når de
spørger, hvordan det kan lade sig gøre?
Sådan spørger vores medlem statsministeren. Og det er ikke en
personhistorie. Hun spørger generelt.
Kl. 14:10

Formanden (Henrik Dam Kristensen):
Statsministeren. Værsgo.
Kl. 14:10

Statsministeren (Mette Frederiksen):
Men det er jo en personlig historie, som gør indtryk, altså hvad den
familie måtte have oplevet. Det tror jeg gør ondt på os alle sammen.
Det er jo det, der kendetegner mange flygtninges situation på hele
jordkloden, nemlig meget, meget ustabile, nogle steder voldelige
og farlige omstændigheder og forhold, hvorfor vi jo skal hjælpe de
mennesker, der har et beskyttelsesbehov, der hvor de måtte have
behov for hjælpen. Mit svar er jo, som jeg allerede har givet det
før, at det ikke er en politisk beslutning i Danmark, hvilke lande der
vurderes til at være det ene eller det andet. Det er myndighederne,
og det er i øvrigt en institution, som har fungeret igennem ganske
mange år.
Kl. 14:11

Formanden (Henrik Dam Kristensen):
Tak for det. Spørgsmålet er sluttet. Og efter lidt rengøring, hr. Tor‐
sten Gejl – tak for det – er det hr. Jens Rohde, Kristendemokraterne.
Kl. 14:11

Spm. nr. US 56
Jens Rohde (KD):
Tak for det. Jeg kan ikke lade være med at tænke på hr. Alex
Vanopslaghs »wax on, wax off«. Det kunne man jo godt udnytte til
at stille nogle flere spørgsmål til statsministeren.
Jeg vil gerne i stedet for at stå og hoste og hakke på statsministe‐
ren, som der har været rigtig meget af i den her spørgetime, nævne,
at i oktober måned, da statsministeren holdt sin åbningstale, hørte
jeg en af de bedste åbningstaler, jeg har hørt i den tid, jeg har
været i Folketinget, ikke mindst den del, der handlede om frisætning
af kommunerne, som også var en del af diskussionen med Liberal
Alliance. Det, jeg godt kunne tænke mig at spørge statsministeren
om, er hendes syn på et forslag, vi fra KD fremlægger i morgen,
nemlig en reel frisætning af kommunerne ved at fjerne serviceloftet,
ved at fjerne skattestoppet over for kommunerne, ved at genindføre
skatteopkrævning i regionerne – vel at mærke, ved at man kompen‐

13

serer for det på bundskatten – så vi flytter penge fra staten og derud,
hvor de skal virke i lokaldemokratiet og i det regionale, så man
kan afpasse sine servicebehov efter det, som man diskuterer ved
kommunalvalg og regionsvalg, som vi står over for, altså en reel
frisætning af kommuner og regioner. Hvordan stiller regeringen sig
til denne frisætning?
Kl. 14:13

Formanden (Henrik Dam Kristensen):
Statsministeren.
Kl. 14:13

Statsministeren (Mette Frederiksen):
Først og fremmest en varm velkomst til hr. Jens Rohde i denne
sammenhæng. (Jens Rohde (KD): Tak for det!) Vi skal vænne os til
nye opgaver og nye roller og nye partier. Velkommen til.
Det var noget af en mundfuld og også et relativt stort forslag. Her
begynder vi jo pludselig at have nogle andre ting i spil også, nemlig
hvad det samlede skattetryk i Danmark er, og dermed bevæger vi os
i mine øjne også langt ind i, hvad grundstenen i den førte økonomi‐
ske politik er. Jeg mener, der er rig mulighed for – rig mulighed for –
at skabe rammer for nytænkning, for relationsarbejde, for kreativitet,
for faglighed baseret på tillid uden at gøre det, som jeg forstår
Kristendemokraterne lægger op til, men det kræver én afgørende
ting, og det er, at Folketinget snart tør træde et skridt tilbage. Og
det har Folketinget rigtig svært ved. Jeg tør sige det så direkte, fordi
jeg kan mærke, at regeringen også har svært ved det. Hver eneste
gang der laves en ny reform, fremsættes et nyt lovforslag eller et nyt
beslutningsforslag eller vi har en forhandling, ender vi næsten altid
med endnu flere regler og endnu mere bureaukrati. Hvis vi for alvor
skal det her til livs og basere et velfærdssamfund på tillid, skal vi
politikere begynde at træde ikke kun et, men flere skridt tilbage.
Kl. 14:14

Formanden (Henrik Dam Kristensen):
Jens Rohde.
Kl. 14:14

Jens Rohde (KD):
Tak. Men alt det her har vi jo sagt i hundrede år herindefra, og
det er jo den samme diskussion igen og igen. Derfor må der jo
nogle andre, konkrete håndtag til reelt at frisætte kommunerne. Vi
taler jo om, for vi kommer også med en plan om at lette skatten
ret betragteligt på arbejde, at flytte midlerne herfra og flytte vores
bestemmeret over midlerne ud til der, hvor de reelt skal bruges. Det
er det, vi ønsker, og det beder ikke statsministeren om at forholde
sig sådan helt konkret til i kroner og øre, men det er princippet om,
at vi begynder at tage nogle andre instrumenter i brug, for at vi kan
frisætte det lokale demokrati.
Jeg har selv siddet i en kommune, Viborg Kommune, og oplevet,
hvordan vi ramte serviceloftet, så selv om vi faktisk havde mange
penge, vi kunne bruge på offentlig velfærd, kunne vi ikke gøre det.
Det er jo en mærkelig situation at sidde i over for borgerne. Så det er
hele princippet om at turde tage nogle nye instrumenter i brug – og
det var noget af det, statsministeren introducerede – men det bliver
alligevel meget statsstyret.
Kl. 14:15

Formanden (Henrik Dam Kristensen):
Tak. Statsministeren, værsgo.
Kl. 14:15

Statsministeren (Mette Frederiksen):
Jamen det er jo rigtigt, og man kan blive helt træt selv af den
her diskussion, for jeg tror faktisk det oprindelig var den tidligere

14

Tirsdag den 27. april 2021 (L 206)

statsminister Poul Schlüter, der for alvor startede diskussionen om
bureaukratiet i den offentlige sektor. Siden da er det kun blevet
værre. Og jeg mener, hvad jeg sagde før, at hver eneste gang vi
laver en reform herinde, og det er ligegyldigt, hvilke partier der er
med, så gør vi det kun endnu værre. Og så ender det alligevel med,
at der er et parti, der siger: Jamen lige præcis på det her område,
vil vi gerne være helt sikre på, at kommunerne eller skolerne eller
ældreplejen gør lige det, vi synes er vigtigt. Og når man så lægger
det hele sammen, gør vi det igen og igen.
Jeg mener, hvad jeg sagde i åbningsdebatten: Vi er ved at øde‐
lægge vores velfærdssamfund. Det er vi, fordi vi har så dygtige
medarbejdere, vi har verdens mest fantastiske befolkning, og vi har
nogle pårørende, som mange steder også tager ansvar, men de kan
ikke få lov til at folde deres potentiale ud, fordi – ja, nu siger jeg
det igen – 179 mennesker ønsker at bestemme alt for meget i det her
land.

Det næste punkt på dagsordenen er:
2) 2. behandling af lovforslag nr. L 206:
Forslag til lov om ændring af lov om aflivning af og midlerti‐
digt forbud mod hold af mink og lov om Miljø- og Fødevarekla‐
genævnet. (Udvidelse af kredsen af kompensationsberettigede
følgeerhverv, regler om krav om miljøtilladelser m.v., regler
om ansøgning, frister og dokumentationskrav, regler om statens
overtagelse af erstattede aktiver og adgang til nedrivning og
bortskaffelse m.v., regler om klageadgang og søgsmålsfrister
m.v.).
Af ministeren for fødevarer, landbrug og fiskeri (Rasmus Prehn).
(Fremsættelse 26.03.2021. 1. behandling 06.04.2021. Betænkning
22.04.2021. Ændringsforslag nr. 17 og 18 af 26.04.2021 uden for be‐
tænkningen af ministeren for fødevarer, landbrug og fiskeri (Rasmus
Prehn)).
Kl. 14:30

Kl. 14:16

Forhandling

Formanden (Henrik Dam Kristensen):
Hr. Jens Rohde, sidste spørgsmål.
Kl. 14:16

Jens Rohde (KD):
Det var et godt svar. Så vil jeg tillade mig at springe til mit senator
Cato-spørgsmål, som jeg jo har turneret med over for statsministe‐
ren på stort set samtlige europaudvalgsmøder forud for møder i
Det Europæiske Råd, og nu ved statsministeren godt, hvad det er,
nemlig: Hvornår har statsministeren tænkt sig at adressere det, der
foregår i forbindelse med VM i Qatar, i Det Europæiske Råd? Der
foregår ting inden for sportens verden, som vi aldrig nogen sinde
ville acceptere foregik i andre dele af samfundet. Og det kan ikke
passe, at hele det politiske Europa står og kigger på, hvad der foregår
der. Sporten har brug for hjælp, det siger de jo selv, til at komme
problemet til livs.
Så nu spørger jeg statsministeren også her i Folketingssalen: Vil
statsministeren og regeringen adressere denne problemstilling i Det
Europæiske Råd?
Kl. 14:17

Formanden (Henrik Dam Kristensen):
Statsministeren.
Kl. 14:17

Statsministeren (Mette Frederiksen):
Jeg er enig i problematiseringen af VM i Qatar, og det, vi allerede
har set dernede, synes jeg er dybt problematisk. Det er jo FIFA, der
har truffet beslutningen, og jeg forstår, at der i går blev rejst kritik fra
dansk side, altså DBU's side, af beslutningen, og den kritik forstår
jeg godt. Jeg er usikker på det sidste, der bliver sagt her, nemlig om
det er rigtigt, at sporten har bedt om politisk hjælp. For hvis sporten
i dag finder, at man har truffet en forkert beslutning, kan sporten vel
træffe en anden og bedre beslutning.

Første næstformand (Karen Ellemann):
Mødet er genoptaget.
Der er stillet ændringsforslag.
Ministeren for fødevarer, landbrug og fiskeri har meddelt mig, at han
ønsker at tage ændringsforslag nr. 7 og 8 i betænkningen tilbage.
Ønsker nogen at optage disse ændringsforslag?
Da det ikke er tilfældet, er ændringsforslagene bortfaldet.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 14:31

Afstemning
Første næstformand (Karen Ellemann):
Ønskes afstemning om ændringsforslag nr. 1-6, tiltrådt af et flertal
(udvalget med undtagelse af EL), om ændringsforslag nr. 17 og
18 uden for betænkningen af ministeren for fødevarer, landbrug og
fiskeri, om ændringsforslag nr. 9, tiltrådt af et flertal (udvalget med
undtagelse af EL og NB), eller om ændringsforslag nr. 10-16, tiltrådt
af et flertal (udvalget med undtagelse af EL)?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Kl. 14:18

Formanden (Henrik Dam Kristensen):
Tak for det. Hermed er spørgetimen slut. Jeg siger tak til deltagerne.
Jeg skal hermed udsætte mødet til kl. 14.30.
Mødet er udsat. (Kl. 14:18).

Det sidste punkt på dagsordenen er:
3) 2. behandling af lovforslag nr. L 208:
Forslag til lov om ændring af lov om rentefrie lån svarende til
indberettet A-skat og arbejdsmarkedsbidrag i forbindelse med
covid-19, lov om rentefrie lån svarende til angivet moms og
lønsumsafgift og fremrykket udbetaling af skattekreditter m.v.
i forbindelse med covid-19 og lov om midlertidig udskydelse af
angivelses- og betalingsfrister m.v. på skatteområdet i forbindel‐

Tirsdag den 27. april 2021 (FM )

se med covid-19. (Udvidelse af A-skattelåneordningen og moms‐
låneordningen som følge af covid-19 m.v.).
Af skatteministeren (Morten Bødskov).
(Fremsættelse 13.04.2021. 1. behandling 15.04.2021. Betænkning
22.04.2021).
Kl. 14:31

Forhandling
Første næstformand (Karen Ellemann):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 14:32

Afstemning
Første næstformand (Karen Ellemann):
Ønskes afstemning om ændringsforslag nr. 1-7, tiltrådt af et flertal
(udvalget med undtagelse af Simon Emil Ammitzbøll-Bille (UFG))?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Kl. 14:32

Meddelelser fra formanden
Første næstformand (Karen Ellemann):
Så er spørgsmålet, hvor lang tids pause der er behov for. Jeg får at
vide, at det næste møde afholdes i dag, og at det afholdes kl. 14.45.
Der er ikke mere at foretage i dette møde, men næste møde med
afstemninger er altså i dag kl. 14.45.
Dermed skal jeg bede medlemmerne om at forlade salen stille og
roligt, så der kan blive gjort rent her i pausen.
Mødet er hævet. (Kl. 14:33).

15

