Fredag den 9. april 2021 (D)

1

(Fremsættelse 03.03.2021).

91. møde
Kl. 10:00

Fredag den 9. april 2021 kl. 10.00
Dagsorden
1) 1. behandling af lovforslag nr. L 195:
Forslag til lov om ændring af lov om ændring af straffeloven,
retsplejeloven, lov om konkurrence- og forbrugerforhold på telemar‐
kedet, våbenloven, udleveringsloven samt lov om udlevering af
lovovertrædere til Finland, Island, Norge og Sverige. (Ændring af
revisionsbestemmelse).
Af justitsministeren (Nick Hækkerup).
(Fremsættelse 24.03.2021).
2) 1. behandling af beslutningsforslag nr. B 102:
Forslag til folketingsbeslutning om afskaffelse af ministerbetjenings‐
reglen.
Af Simon Emil Ammitzbøll-Bille (UFG).
(Fremsættelse 03.12.2020).
3) 1. behandling af beslutningsforslag nr. B 168:
Forslag til folketingsbeslutning om ophævelse af offentlighedslovens
ministerbetjeningsregel.
Af Pernille Vermund (NB) m.fl.
(Fremsættelse 25.02.2021).
4) Forespørgsel nr. F 41:
Forespørgsel til sundhedsministeren om manglen på praktise‐
rende læger.
Af Liselott Blixt (DF) og Karina Adsbøl (DF).
(Anmeldelse 09.02.2021. Fremme 11.02.2021).
5) Forespørgsel nr. F 42:
Forespørgsel til sundhedsministeren om lægemangel i Region
Sjælland.
Af Liselott Blixt (DF) og Karina Adsbøl (DF).
(Anmeldelse 09.02.2021. Fremme 11.02.2021).
6) 1. behandling af beslutningsforslag nr. B 182:
Forslag til folketingsbeslutning om at fjerne lempelser for familie‐
sammenførte.
Af Morten Messerschmidt (DF) m.fl.
(Fremsættelse 03.03.2021).
7) 1. behandling af beslutningsforslag nr. B 184:
Forslag til folketingsbeslutning om fuld dansk selvbestemmelse over
grænsekontrollen.
Af Morten Messerschmidt (DF) m.fl.

Meddelelser fra formanden
Formanden (Henrik Dam Kristensen):
Mødet er åbnet.
Medlem af Folketinget Simon Emil Ammitzbøll-Bille (UFG) har
meddelt mig, at han ønsker at tage følgende beslutningsforslag tilba‐
ge:
Forslag til folketingsbeslutning om afskaffelse af ministerbetjenings‐
reglen.
(Beslutningsforslag nr. B 102).
Ønsker nogen at optage dette beslutningsforslag?
Da det ikke er tilfældet, er beslutningsforslaget bortfaldet, og
hermed udgår punkt 2 på dagsordenen.
I dag er der følgende anmeldelser:
Leif Lahn Jensen (S), Peter Skaarup (DF), Karsten Hønge (SF),
Andreas Steenberg (RV), Peder Hvelplund (EL), Mai Mercado (KF),
Peter Seier Christensen (NB), Ole Birk Olesen (LA), Torsten Gejl
(ALT), Aaja Chemnitz Larsen (IA) og Susanne Zimmer (UFG):
Beslutningsforslag nr. B 291 (Forslag til folketingsbeslutning om
bedre fødsler – forslag om indførelse af rettigheder til fødende (bor‐
gerforslag) og
Beslutningsforslag nr. B 293 (Forslag til folketingsbeslutning om
at ophæve tjenestemandsreformen fra 1969 og skabe ligestilling i
lønforholdet mellem offentlige faggrupper (borgerforslag).
Karina Lorentzen Dehnhardt (SF) m.fl.:
Beslutningsforslag nr. B 292 (Forslag til folketingsbeslutning om en
forsøgsordning med frilandsbyer).
Titlerne på de anmeldte sager vil fremgå af www.folketingstiden‐
de.dk (jf. ovenfor).

Det første punkt på dagsordenen er:
1) 1. behandling af lovforslag nr. L 195:
Forslag til lov om ændring af lov om ændring af straffeloven,
retsplejeloven, lov om konkurrence- og forbrugerforhold på tele‐

2

Fredag den 9. april 2021 (L 195)

markedet, våbenloven, udleveringsloven samt lov om udlevering
af lovovertrædere til Finland, Island, Norge og Sverige. (Æn‐
dring af revisionsbestemmelse).
Af justitsministeren (Nick Hækkerup).
(Fremsættelse 24.03.2021).
Kl. 10:01

Forhandling
Formanden (Henrik Dam Kristensen):
Forhandlingen er åbnet. Hr. Jeppe Bruus, Socialdemokratiet.
Kl. 10:01

(Ordfører)
Jeppe Bruus (S):
Tak for det, formand. I dag skal vi behandle et lovforslag om at
udskyde revisionen af den danske logningslov, hvis man kan kalde
den det, og det er mig bekendt tiende gang, at vi foretager den
øvelse. Jeg ved ikke, om det er en eller anden form for rekord. Det er
ikke nødvendigvis en rekord, man behøver at stræbe efter eller være
stolt over, men den vidner jo lidt om, hvad det er for en kompleks
sag, vi har med at gøre.
Logning betyder jo, at det er et værktøj til at kunne opklare
kriminalitet. Det er et værktøj til at logge teleoplysninger, som bliver
brugt ganske meget af både vores politi og vores efterretningstjene‐
ste til at sikre danskernes tryghed ved at kunne opklare både meget
grov kriminalitet, terror, men altså også andre typer af lidt mere
simpel kriminalitet, hvor det også er organiseret osv., fordi de her
teleoplysninger er ganske vigtige i forhold til at kunne opklare kri‐
minalitet.
Der har så i efterhånden en lang årrække været en drøftelse af,
hvordan de forskellige EU-lande indretter deres logningslovgivning,
og der har været en række domme, og senest er der den 6. oktober
sidste år faldet en dom, som udfordrer den danske lov, og derfor har
justitsministeren også for nogle uger siden spillet ud med, at vi i
den kommende folketingssamling skal lave en ny logningslov, som
indretter sig efter den dom, der er kommet. Dommen er som sagt
fra den 6. oktober og gør jo, at alle EU-land må kigge på, hvad den
betyder i forhold til de nationale lovgivninger, og den argumentation,
vi har haft igen og igen i udskydelsen af revisionen, har været, at det
er mest naturligt, at EU-landene finder nogle fælles standarder for,
hvordan vi håndterer det her spørgsmål omkring logning.
Det argument gælder stadig, og det er også grunden til, at vi
nu foreslår at udskyde revisionen, der er simpelt hen behov for,
at EU-landene, herunder Danmark, finder ud af, hvordan man skal
indrette de nationale regler i lyset af de europæiske regler og ikke
mindst også den dom, der faldt den 6. oktober. Det arbejde er i gang,
og som bekendt har justitsministeren sagt, at man vil fremsætte et
lovforslag i den kommende samling, og det gør altså, at vi lægger
op til at udskyde revisionen for tiende gang og måske forhåbentlig
også for sidste gang, fordi vi så kan komme i mål med at få en ny
lovgivning. Det er sådan det processuelle.
Realiteten er jo bare den, at mulighederne for at kunne opklare
grov kriminalitet og kriminalitet i det hele taget bliver forringede,
når mulighederne for at logge teleoplysninger bliver snævret ind.
Hvor præcis snittet ligger, bliver vi jo klogere på, når regeringen
bliver klogere, når embedsværket bliver klogere, og når de andre
EU-lande også bliver klogere på, hvilke konsekvenser den seneste
dom får. Men realiteten er, at det vil blive vanskeligere at opklare
forskellige typer af kriminalitet, og de eneste, der vinder på det, er
forbryderne, og de eneste, der taber på det, er alle dem, der bliver
udsat kriminalitet. Så det er på den måde ikke en særlig, synes jeg,
god situation, men ikke desto mindre er det vilkårene i jernindustri‐
en, og det er så derfor, at vi nu lægger op til udskyde revisionen.

Kl. 10:05

Formanden (Henrik Dam Kristensen):
Der er korte bemærkninger. Først er det fra hr. Kristian Hegaard.
Kl. 10:05

Kristian Hegaard (RV):
Tak for talen. Ja, udskydelse for tiende gang understreger jo absurdi‐
teten i det her. Det var jo allerede tilbage i 2017, hvor vi har Tele2Watson-dommen, at den lovgivningspraksis, vi har i Danmark, for
alvor blev underkendt. Det var altså der, man fik at vide, at der er en
fartgrænse på 90 km/t., men man alligevel valgte at fortsætte med at
køre over 100 km/t. i flere år. Og den dom, der kom første tirsdag i
oktober sidste år, har jo bare været en forlængelse af den praksis, der
hidtil har været, så den var der ikke noget overraskende i. Derfor vil
jeg bare spørge ordføreren, hvor længe ordføreren mener Danmark
bare kan blive ved med ikke at overholde Den Europæiske Unions
Charter om Grundlæggende Rettigheder – bare kan blive ved med
det, så tusindvis, faktisk hundredtusindvis, af uskyldige danskere
skal udsættes for generel og udifferentieret masseovervågning, som
det jo er tilfældet her.
Kl. 10:06

Formanden (Henrik Dam Kristensen):
Ordføreren.
Kl. 10:06

Jeppe Bruus (S):
Jeg tænker, at hvis man lytter med på det her, kunne det fremstå,
som om Danmark er alene og er det eneste land i EU, som gør sig
grundige overvejelser omkring, hvordan en national lovgivning skal
se ud i relation til de domme, der er. Sådan er det jo ikke. Vi er
jo desværre i fuldstændig samme båd som resten af landene i EU,
der forsøger at finde ud af, hvilke konsekvenser de her domme har
for de nationale lovgivninger. Den seneste dom, der faldt, var i en
sag vedrørende Belgien og Frankrig, og de er jo også i den samme
proces, som vi er i, i forhold til at forstå, hvilke konsekvenser det
så får. Så vi kører på et nationalt spor, men som jo også hænger
sammen med det, som en lang række andre EU-lande tilsvarende er i
gang med.
Kl. 10:07

Formanden (Henrik Dam Kristensen):
Hr. Kristian Hegaard.
Kl. 10:07

Kristian Hegaard (RV):
At henvise til, at andre kører for stærkt, er nok ikke det bedste
argument, jeg har hørt. Jeg har stadig til gode at se en fartbilist, der
kan henvise til, at andre kører over fartgrænserne, og så slippe for
en bøde. Så selvfølgelig er det ikke en undskyldning fra Danmarks
side for, at vi i årevis kan blive ved med ikke at overholde reglerne
for logning, og derfor vil jeg bare høre, hvor længe Socialdemokra‐
tiet mener det er acceptabelt. Hvor mange år kan Danmark blive
ved med at overtræde EU's charter og blive ved med at udsætte
hundredtusindvis af uskyldige danskere for generel og udifferentieret
overvågning?
Kl. 10:07

Formanden (Henrik Dam Kristensen):
Ordføreren.
Kl. 10:07

Jeppe Bruus (S):
Men nu er det jo hr. Kristian Hegaard, der definerer fartgrænsen, og
det er klart, at hvis hr. Kristian Hegaard siger, at fartgrænsen er 90

Fredag den 9. april 2021 (L 195)

km/t., og vi andre kører 110 km/t., så kører vi jo for stærkt efter hr.
Kristian Hegaards fartgrænse. Men hvis jeg nu siger, at den grænse
er det, vi kører, nemlig 110 km/t., og at det er samme spor og samme
farthastighed som en lang række andre EU-lande, som er i gang med
den samme proces, så overskrider vi jo ikke fartgrænsen. Så det er jo
et spørgsmål om, hvem det er, man mener definerer den fartgrænse.
Kl. 10:08

Formanden (Henrik Dam Kristensen):
Så er det fru Karina Lorenzen Dehnhardt. Værsgo.
Kl. 10:08

Karina Lorentzen Dehnhardt (SF):
På det seneste samråd kom det jo frem, at vi faktisk ikke kan pålæg‐
ge teleselskaberne at logge oplysningerne, og vi kan i hvert fald ikke
sanktionere dem, hvis de holder op. Mener den socialdemokratiske
ordfører ikke, at det ville være mest fair at sige til teleselskaberne,
at de skulle holde op? Nu er de i sådan en lidt penibel situation,
hvor der eksisterer en lovgivning om, at de skal logge, men der
har været en melding fra ministeren om, at vi ikke kan sanktionere
dem, hvis de holder op. Havde det ikke være mest fair at sige til
teleselskaberne: I må gerne stoppe med at logge fra i dag?
Kl. 10:09

Formanden (Henrik Dam Kristensen):
Ordføreren.

hvor komplekst det her er. Teleselskaberne er dybt professionelle og
indgår i en tæt dialog, og selvfølgelig vil der være ting undervejs,
man er nødt til at drøfte med hinanden.
Kl. 10:10

Formanden (Henrik Dam Kristensen):
Så er det hr. Jens Rohde. Værsgo.
Kl. 10:10

Jens Rohde (UFG):
Men der er dog tale om verdenshistoriens vel snart længst udsatte
premiere på en revision af den her lov. Og jeg bliver en lille smule
bekymret, når jeg hører hr. Jeppe Bruus' argumentation, for hvis
vi tænker den tanke til ende, at man kan gøre alt, hvad man vil, i
kriminalitetsbekæmpelsens navn, så forsvinder ethvert retsgrundlag
jo for den enkelte borger. Og det er jo det, det handler om, det
her. Det er da muligt, at hr. Jeppe Bruus eller justitsministeren eller
andre ikke er enige i alt, hvad der står i charteret om de europæiske
rettigheder eller artikel 2 i traktaten, eller hvad ved jeg, men idéen
med at have en traktat er jo netop, at man så har et retsgrundlag, og
så har man en domstol, der fortæller, hvad der er ulovligt, og hvad
der ikke er ulovligt.
Hvor længe synes hr. Jeppe Bruus den her retsløse tilstande, hvor
vi befinder os i et ingenmandsland i forhold til teleselskaberne og
den enkelte borger, skal fortsætte?
Kl. 10:11

Kl. 10:09

Jeppe Bruus (S):
Det er jo i hvert fald mest fair i den her debat at anerkende, at det
er et utrolig komplekst spørgsmål, hvor der ikke er lette løsninger,
hvor man siger, at nu trækker vi bare stikket, for nu er der kommet
en dom, eller siger: Nu skal I bare stoppe, fordi det ikke kan sanktio‐
neres. Der er ingen lette løsninger på den måde.
Derfor er det ikke fair bare at justere reglerne efter de domme,
der kommer, uden at man har målt ud, hvad den fulde konsekvens
er. Og fordi der ikke er en sanktion, betyder det jo ikke, at man ikke
skal overholde de love og regler, der er.
Kl. 10:09

Formanden (Henrik Dam Kristensen):
Karina Lorentzen Dehnhardt.

3

Formanden (Henrik Dam Kristensen):
Ordføreren.
Kl. 10:11

Jeppe Bruus (S):
Altså, nu behandler vi et lovforslag, L 195, og det betyder jo, at det
er en lov, som skaber en retstilstand på et område. Så det er jo ikke
rigtigt, at vi bare opererer uden noget lovgrundlag.
Så har vi en drøftelse af, hvordan de nationale regler skal se
ud i lyset af de domme, der kommer på europæisk plan, og det er
en proces, som alle andre eller mange andre lande er i gang med
tilsvarende, sideløbende, parallelt med det, vi gør her i Danmark. Og
det synes jeg jo sådan set at jeg har redegjort for.
Kl. 10:12

Kl. 10:09

Karina Lorentzen Dehnhardt (SF):
Kan hr. Jeppe Bruus slet ikke se det mærkelige i, at vi har en
praksis, som i princippet er ulovlig, men vi har en lovgivning, som
opretholder den, og derimellem har vi nogle teleselskaber, som står
i et retsligt limbo, fordi de ikke helt kan vælge, om de skal lade
være med at følge den lovgivning, der er i Danmark, eller om de skal
lytte til det, ministeren siger, hvor han siger: Jeg håber, at de bliver
ved med at logge, men vi kan ikke pålægge dem det? Kan hr. Jeppe
Bruus ikke se, at det er en lidt uklar retstilstand?
Kl. 10:10

Formanden (Henrik Dam Kristensen):
Ordføreren.

Formanden (Henrik Dam Kristensen):
Hr. Jens Rohde.
Kl. 10:12

Jens Rohde (UFG):
Man fastlåser en retstilstand, der er ulovlig, som er blevet kendt
ulovlig, hr. Jeppe Bruus. Det er jo ikke at skabe en retstilstand. Det
er en fuldstændig omvendt logik. Det er jo ren Erasmus Montanus,
hr. Jeppe Bruus.
Hvornår vil regeringen sørge for at få orden i sagerne og lade
være med at dække sig ind bag andre lande? Den enes fejl undskyl‐
der ikke den andens, hr. Jeppe Bruus. Hvor længe skal borgerne og
teleselskaberne vente på at få en retstilstand, som den er udmøntet i
de domme, der er afsagt?
Kl. 10:12

Kl. 10:10

Jeppe Bruus (S):
Jeg anerkender – og det er jo også derfor, at vi udskyder revisionen,
og det er derfor, regeringen har sagt, at vi nu er nødt til at fremsætte
et nyt lovforslag – at der er en situation, hvor vi er i gang med at
afklare, hvad det her betyder for de nationale regler. Det er også
derfor, vi nu har udskudt revisionen for tiende gang, hvilket jeg ikke
synes er en god rekord, hvis det er en rekord, men jo bare vidner om,

Formanden (Henrik Dam Kristensen):
Ordføreren, værsgo.
Kl. 10:12

Jeppe Bruus (S):
Jeg anerkender, at vi har en uenighed om, hvad retstilstanden er, men
det bliver ikke mere rigtigt af, at man henviser til dem, der siger, at
fordi der var en dom tilbage fra for 5 år siden, eller fordi der nu var

4

Fredag den 9. april 2021 (L 195)

en dom i efteråret, så falder vores lovgivning væk med et knips, og
så skal vi stoppe alt med det samme. Der er jo så en anden vurdering
i en lang række tilsvarende lande i EU, som er i gang med at kigge
på, hvilke konsekvenser det får for national lovgivning.
Men man kan selvfølgelig godt påstå, at nu er hele grundlaget
væk og det, vi laver, er ulovligt, men det er jo en påstand. Så skal der
være belæg for den påstand. Og der synes jeg jo at den her regering
og den tidligere regering har argumenteret godt for det belæg, der er,
for den revision, vi er i gang med.
Kl. 10:13

Formanden (Henrik Dam Kristensen):
Tak for det. Så er det fru Rosa Lund. Værsgo.
Kl. 10:13

Rosa Lund (EL):
Tak for det. Men der er vel netop belæg for den påstand, når vi har to
domme fra EU-Domstolen, som siger, at det, Danmark har gang i, er
ulovligt. Altså, det er vel så klart et belæg, som det bliver.
Kl. 10:13

Formanden (Henrik Dam Kristensen):
Ordføreren.
Kl. 10:13

Jeppe Bruus (S):
Altså, den seneste dom handler om Frankrig og Belgien, og mig
bekendt er de heller ikke stoppet op og har sagt: Okay, nu er den
dom kommet, og nu stopper al aktivitet på et splitsekund. De er jo i
gang med samme proces, som vi er i gang med her, nemlig at kigge
på, hvad for konsekvenser det har for den nationale lovgivning. Så
det er ikke helt rigtigt at sige, at den dom handler om, at alt, hvad vi
laver i Danmark, er ulovligt.
Kl. 10:14

Formanden (Henrik Dam Kristensen):
Fru Rosa Lund.
Kl. 10:14

Rosa Lund (EL):
Så lad os tage dommen fra efteråret fra, men vi ved jo, at Tele2-dom‐
men – den første dom – konkluderer det ret klart. Det, som Danmark
gør, er masseovervågning. Nu har vi så udskudt det her for tiende
gang. Det er ret lang tid, man har haft ovre i Justitsministeriet til at
lave en lovgivning, som faktisk lever op til reglerne, som lever op
til de standarder, som EU-Domstolen udstikker, og som handler om,
at vi ikke automatisk skal overvåge borgerne. Socialdemokratiets
ordfører kan vel godt forstå, at vi er mange herinde i salen, som
undrer os lidt over, at det tager så lang tid.
Kl. 10:15

Kl. 10:15

Formanden (Henrik Dam Kristensen):
Der er ikke flere korte bemærkninger, så vi siger tak til ordføreren.
Efter en afspritning går vi videre i ordførerrækken til hr. Jan E.
Jørgensen fra Venstre.
Kl. 10:16

(Ordfører)
Jan E. Jørgensen (V):
Tak for det, og tak for ordet. Venstre kan støtte forslaget om at ud‐
sætte revisionen af lovgivningen endnu en gang, men er også ved at
nå dertil, hvor vi siger, at nu må det også snart ske, for selvfølgelig
skal dansk lovgivning være i overensstemmelse med EU-reglerne.
Når det ikke er sket før, er det, fordi det er forholdsvis komplice‐
ret, og vi har jo også kunnet se, at andre lande har haft svært ved
at finde ud af, hvordan man så skruer reglerne sammen på en måde,
hvor man på den ene side giver politiet nogle efterforskningsværktø‐
jer, som har vist sig utrolig gavnlige i en række sager, hvor det har
været det fældende bevis over for forskellige forbrydere, og på den
anden side sikrer, at der ikke foregår en masseovervågning af os alle
sammen.
Så det er kompliceret stof, og derfor har vi forståelse for, at det
har været nødvendigt at bruge tid på at få de her regler på plads, men
vores tålmodighed er også ved at være opbrugt – men jo altså ikke
mere, end at vi også selv sad og baksede med det her område uden at
få problemet løst.
Kl. 10:17

Formanden (Henrik Dam Kristensen):
Tak for det. Der er ikke nogen korte bemærkninger. Og efter en
afspritning – tak for det – går vi videre til Dansk Folkeparti og hr.
Morten Messerschmidt.
Kl. 10:17

(Ordfører)
Morten Messerschmidt (DF):
Tak, formand. På linje med tidligere ordfører skal jeg også erklære
det, at Dansk Folkeparti er tilhænger af, at vi gør vores yderste for
at og bekæmpe terrorisme og ekstremisme osv., og vi ved, at de
data, der logges i almindelighed, er utrolig anvendelig for politiet og
efterretningstjenesten i kampen mod dem, som ønsker Danmark det
dårligt og ondt. Så selv om det er en lidt underlig situation at befinde
sig i på den her måde at prolongere og prolongere, er vi med på at
stemme ja også i den her omgang.
Kl. 10:18

Formanden (Henrik Dam Kristensen):
Der er ikke nogen korte bemærkninger. Og igen går vi efter en
afspritning videre – tak for det. Fru Karina Lorenzen Dehnhardt, SF.
Kl. 10:18

Formanden (Henrik Dam Kristensen):
Ordføreren, værsgo.
Kl. 10:15

Jeppe Bruus (S):
Det forstår jeg faktisk ikke helt, for det er en kompleks sag. Hvis
vi var helt alene med den her sag, kunne man måske godt spørge,
om det ikke er lidt mærkeligt, at Danmark står helt alene i verden,
men det gør vi jo ikke. Vi står i præcis den samme situation som en
lang, lang række andre EU-lande. Derfor handler det her om, dels
hvad vi gør nationalt, dels at finde ud af, om ikke der er nogle fælles
standarder i EU for, hvordan vi skal fortolke de her domme.

(Ordfører)
Karina Lorentzen Dehnhardt (SF):
Tak for ordet. Så står vi her igen til den årlige udskydelse af revisi‐
onen af de her ulovlige logningsregler. Det er regler, som vi siden
2016 har vidst er i strid med EU-retten, fordi de udgør et voldsomt
indgreb i privatlivet, og derfor kunne jeg måske også godt have
genbrugt den tale, som jeg havde skrevet til udskydelsen i 2020 –
men så alligevel ikke, for der er jo faktisk sket noget. EU-Domstolen
afsagde nemlig den 6. oktober 2020 sin afgørelse i La Quadrature‐
dommen, som jo netop er den dom, som skiftende regeringer har
gået og ventet på, og som ministeren jo så også har brugt som en
årsag til at udskyde en regelændring sidste år. Den dom fastslog
og gentog princippet fra Tele2-dommen fra 2016, nemlig at generel

Fredag den 9. april 2021 (L 195)

og udifferentieret logning er i strid med EU-retten, fordi logningen
udgør et særlig alvorligt indgreb i privatlivets fred og gør det muligt
at lave en meget præcis profil af de berørte personer, ligesom mas‐
selogningen også kan have en negativ indvirkning på udøvelsen af
ytringsfriheden samt udgøre en risiko for misbrug og ulovlig adgang.
Den nye dom tydeliggør dog, at muligheden for logning med henblik
på beskyttelse af den nationale sikkerhed, ikke er i strid med EU-ret‐
ten.
Men det ændrer ikke på, at de danske regler skal ændres, for vi
bruger jo netop ikke kun logningen til beskyttelsen af den nationale
sikkerhed, man også i forhold til mange andre kriminalitetstyper.
Den nye dom selv siger derudover, og det er meget vigtigt for
det her lovforslag, at den generel og udifferentieret logning heller
ikke kan opretholdes midlertidigt. Den fortsatte opretholdelse af de
eksisterende regler, som ministeren lægger op til, er således i strid
med EU-retten og er ikke mindst i strid med den grundlæggende
ret til privatliv. Ministeren har da også på et samråd om dommen
i januar erkendt, at man faktisk ikke kan håndhæve og sanktionere
efter de danske regler, hvis teleselskaberne skulle vælge at standse
logningen. Men jeg synes, at man sætter teleselskaberne i en ret
penibel situation, fordi man beder dem om at fortsætte.
Jeg er godt klar over, at ministeren har lagt en skitse frem til et
nyt regelsæt, og det vil jeg også kvittere en lille smule for. Men SF
har mange spørgsmål til den lovskitse, fordi ministeren i meget høj
grad lægger op til at videreføre de eksisterende danske regler, og
man vil heller ikke afgrænse den generelle logning til kun at gælde
den nationale sikkerhed. Og det fremgår da også af skitsen, at der er
en væsentlig procesrisiko, og det synes jeg er bekymrende. Selvføl‐
gelig skal politiet have efterforskningsredskaber, men der skal være
proportionalitet mellem forbrydelsen og indgrebet, og vi kan i hvert
fald ikke bruge det som en begrundelse for at masseovervåge alle
borgere.
Men vi kommer jo til at drøfte skitsen, og til efteråret kommer
der også et lovforslag på baggrund af det, og der er det jo så, at
det her forslag skal forlænge de eksisterende regler, indtil vi har det
lovforslag. Men det bliver et nej tak herfra – det gjorde det i øvrigt
også sidste gang, da vi drøftede det her lovforslag. SF mener ikke, at
overvågning giver frihed, og vi kan ikke støtte det her forslag. Tak
for ordet.
Kl. 10:22

Formanden (Henrik Dam Kristensen):
Tak for det. Der er ingen korte bemærkninger. Og så er det hr.
Kristian Hegaard, Radikale Venstre.
Kl. 10:22

(Ordfører)
Kristian Hegaard (RV):
Tak for ordet, formand. Det her føles jo som lidt af et deja-vu, altså
noget, vi har prøvet før. Normalt er jubilæer og runde fødselsdage
noget, der skal fejres. Det er det ikke i dag. For ikke bare første,
anden, tredje, fjerde, femte, sjette, syvende, ottende, niende, men nu
tiende gang bliver der nølet med hensyn til ændring af logningsreg‐
lerne med en ny udskydelse af revisionen.
Jeg synes, man er blevet lige lovlig meget inspireret af Nephews
sang »Igen & Igen &«, eller også er det måske Britney Spears'
»Oops!... I Did It Again«, vi er ude i. Fra Radikale Venstres side ser
vi det i hvert fald som en skandale, at revisionen af reglerne nu igen
og igen (og) udskydes. Så retstilstanden er fuldstændig som forudset:
Ulovlig logning kan ikke finde sted.
I Tele2/Watson-dommen fra EU-domstolen i 2017 blev det kon‐
kluderet, at EU's grundlæggende charter skal fortolkes sådan, at be‐
stemmelsen er til hinder for en national lovgivning, der med henblik
på bekæmpelse af kriminalitet fastsætter en generel og udifferentie‐

5

ret lagring af samtlige trafikdata og lokaliseringsdata. Med andre ord
er masseovervågning af uskyldige danskere selvfølgelig ikke mulig.
Det er sådan, at man selvfølgelig skal rette op på den praksis og
de domme, der bliver afsagt, og den her er altså fra 2017. I 2017
blev Danmark altså dømt som taber på grund af den lovgivning, vi
har – i hvert fald den praksis og bekendtgørelse, vi har. Vi skulle
allerede dengang være kørt ud ad den rigtige vognbane, men et
flertal havde satset på, at lovgivningen i fremtiden ville blive lavet
om. Det svarer til, at man kører hurtigere på motorvejen, fordi ha‐
stighedsgrænserne måske ændres næste år. Det kan man naturligvis
ikke.
Nu er den gældende praksis ved en ny EU-afgørelse i oktober
sidste år – fuldstændig som de tidligere gange – igen blevet fastslået.
Derfor skal vi hurtigst muligt rette ind og følge den rigtige vogn‐
bane. Og derfor kan Radikale Venstre ikke støtte det pågældende
lovforslag.
Kl. 10:25

Formanden (Henrik Dam Kristensen):
Tak for det. Der er heller ikke nogen korte bemærkninger her.
Så er det fru Rosa Lund, Enhedslisten. Værsgo.
Kl. 10:25

(Ordfører)
Rosa Lund (EL):
Tak for det. Masseovervågning af borgerne er ulovligt. Det slog
EU-Domstolen fast før julen 2016 i en principiel dom, den såkaldte
Tele2-dom, og EU-Domstolen skar det dengang ud i pap. Domsto‐
len afsagde allerede i 2014 en dom, der gjorde masseovervågning,
altså den slags overvågning, som i øjeblikket foregår i Danmark via
logning, ulovligt. Nu er der så kommet endnu en dom i oktober
2020, som bare bekræfter, at der er noget galt i Danmark. Hele
vejen igennem, uanset hvilken regering der har været ved magten,
er disse domme blevet ignoreret, og nu står vi så med den tiende
udskydelse. Vi har en situation, hvor den masseovervågning, som
staten udsætter alle borgere i Danmark for, er ulovlig, og vi har nu
igen en justitsminister, som ikke vælger at drage den eneste logiske
konklusion, nemlig at afskaffe den ulovlige masseovervågning.
Vi synes faktisk fra Enhedslistens side, at der er tale om en demo‐
kratisk skandale. Jeg er sådan set med på, at vi har en justitsminister,
der tror, at overvågning er løsningen på rigtig mange ting, men det
er det på ingen måde, heller ikke i den her situation. Og vi synes fra
Enhedslistens side, at det er dybt problematisk, at vi i et demokratisk
samfund har en så massiv registrering af, hvem vi kommunikerer
med, hvordan vi gør det, og hvor længe vi gør det. Vi synes, det er
ubehageligt og uacceptabelt, at vi i en retsstat skal finde os i at blive
overvåget uden at være mistænkt for at have gjort noget kriminelt,
og jeg skal da gerne indrømme, at det er en lidt kompleks glædesfø‐
lelse for mig og Enhedslisten, at det lige præcis er EU-Domstolen
og EU-reglerne, som vi åbenbart skal have til at banke Danmark
på plads for at sikre overholdelsen af grundlæggende demokratiske
principper.
Men uagtet Enhedslistens forhold til EU ændrer det jo ikke ved,
at dommene sådan set er rigtige. I stedet for den ulovlige masseover‐
vågning, som foregår lige nu, skal vi jo begrænse overvågningen til
folk, som rent faktisk er under mistanke for at have begået kriminali‐
tet. Der synes jeg sådan set, det er helt fint, men det handler om, at
man skal være mistænkt. Vi skal lave en målrettet overvågning, og vi
skal have et system, der hurtigt kan sættes op, når en sådan overvåg‐
ning igangsættes, og de eksisterende regler om, at en dommer skal
godkende overvågningen, skal selvfølgelig fortsætte. På den måde
kan vi godt både have en telelogning, en mastelogning og andre
former for logning, efterhånden som de teknologiske muligheder
udvides, men det skal jo ske ud fra principperne om, at det skal være

6

Fredag den 9. april 2021 (L 195)

målrettet, og at det ikke skal være masseovervågning af uskyldige
borgere.
I Danmark har vi som sagt masseovervågning af alle borgere.
Den bliver via en telefonmast registreret, hver gang man ringer eller
sender en sms eller en anden form for besked, og overvågningen
eksisterer via den såkaldte logningsbekendtgørelse. Det er egentlig
ret simpelt, hvad man skal gøre, synes jeg. Det er blevet sagt mange
gange, at det er kompliceret, men det synes jeg egentlig ikke det er.
Når man får en dom imod sig for anden gang og man sådan set har
vidst, at den her dom allerede for mange år tilbage var på vej, og
der så kommer en ny dom, som endnu en gang bekræfter, at det er
ulovligt, selv om der er gået 6 måneder, siden dommen blev afsagt,
er det da egentlig ret logisk, hvad vi skal gøre. Når der kommer en
dom, skal vi rette ind.
Men hvorfor er løsningen på, at regeringen ikke kan se, hvordan
reglerne skal indrettes, at vi bliver ved med at krænke vores borge‐
res rettigheder? Jeg kan ikke forstå, hvordan løsningen på det her
problem kan være, at vi bliver ved med at udskyde og udskyde og
bliver ved med at krænke vores alle sammens rettigheder med den
masseovervågning, der foregår. Det lille greb, vi bør gøre, er simpelt
hen bare at annullere den logningsbekendtgørelse, der eksisterer,
for det er den, der gør, at den ulovlige masseovervågning bliver
foretaget. I stedet skal vi arbejde på at få sat et nyt system op.
Med den situation, vi har, hvor vi har en ulovlig overvågning, og
hvor et flertal i Folketinget bare accepterer tingenes tilstand uden at
annullere den overvågning, der foregår, er det ganske enkelt, som jeg
sagde før, en demokratisk skandale.
Derfor kan vi i Enhedslisten heller ikke for denne tiende gang
støtte det her lovforslag, men det kommer nok ikke som nogen
overraskelse. Jeg mener, at vi har brug for handling nu, og jeg mener
sådan set, at det er rimelig simpelt, hvad vi bør gøre, for vi bør
annullere den logningsbekendtgørelse, vi har i dag.
Kl. 10:30

Formanden (Henrik Dam Kristensen):
Der er en kort bemærkning til hr. Jens Rohde.
Kl. 10:30

Jens Rohde (UFG):
Jeg ved godt, at det ikke er EU, vi diskuterer som sådan, men jeg
kan ikke lade være. Hørte jeg rigtigt, fru Rosa Lund, at Enhedslisten
her hyldede Det Europæiske Fællesskab og EU-Domstolen for at
være dem, der sikrer borgernes rettigheder, og skal jeg tage det som
udtryk for, at der er en bevægelse på vej i Enhedslisten til også at
anerkende og hylde EU-retten som den, der for alvor har opgaven
med at sikre borgernes rettigheder, når medlemsstater svigter?
Kl. 10:31

Kl. 10:31

(Ordfører)
Naser Khader (KF):
Regeringen foreslår med dette lovforslag at udskyde revisionen af
logningsreglerne til folketingsåret 2021-22. Justitsministeren forven‐
ter samtidig med fremsættelsen af lovforslaget at kunne præsentere
en skitse til den kommende materielle revision af de danske regler
på området.
Registrering og opbevaring af oplysninger om tale- og internet‐
trafik er et centralt redskab for politiet og efterretningstjenesterne
at bruge i forhold til større forbrydelser. Det gælder bl.a. i kampen
mod terror og bander. Det skal understreges, at det kun er i særlige
tilfælde, at oplysningerne vil blive brugt. Politiet og efterretningstje‐
nesterne skal have en dommerkendelse for at få dem udleveret, og så
skal strafferammen for lovovertrædelsen være mindst 6 år.
Vi mener, det er fornuftigt at udskyde revisionen af logningsreg‐
lerne, således at vi holder de nye regler inden for EU-rettens rammer
og er med til at sikre, at telebranchen i Danmark ikke pålægges
unødige byrder. Det er vigtigt, at udformningen af de nye lognings‐
regler og fastlæggelsen af førnævnte doms rækkevidde sker i oplyst
fællesskab med de øvrige EU-lande og Europa-Kommissionen. Der‐
for støtter Det Konservative Folkeparti lovforslaget. Tak.
Kl. 10:33

Formanden (Henrik Dam Kristensen):
Tak for det. Der er ikke nogen korte bemærkninger, og efter afsprit‐
ning er det hr. Lars Boje Mathiesen, Nye Borgerlige.
Kl. 10:33

(Ordfører)
Lars Boje Mathiesen (NB):
Tak. Vores normale ordfører kunne desværre ikke være her i dag, så
jeg skal meddele, at Nye Borgerlige godt kan støtte forslaget. Vi har
det selvfølgelig lidt dobbelt som mange, også fordi det netop er EU.
Jeg synes, det er dejligt, at det åbner op for, at vi som nationalfor‐
samling generelt set ikke behøver at følge de ting, som kommer fra
EU, og det synes vi jo reelt set er positivt i Nye Borgerlige. Nu ser
vi, hvordan det her bare kan blive skubbet år efter år, og det åbner
så op for, at det kan vi sandsynligvis også gøre på andre områder.
Hvorfor skulle det her være specielt, hvad det angår? Så på den her
måde ser vi faktisk det her som en god dag og et skridt til at få
magten tilbage fra Bruxelles til den danske nationalforsamling.
Kl. 10:34

Formanden (Henrik Dam Kristensen):
Tak for det. Og efter afspritning er det, da jeg ikke ser flere ordførere
i salen, justitsministeren, som jeg gerne vil invitere på talerstolen.
Kl. 10:34

Formanden (Henrik Dam Kristensen):
Ordføreren.
Kl. 10:31

Rosa Lund (EL):
Hr. Jens Rohde hørte i hvert fald rigtigt i, at det er sådan en lidt
blandet fornøjelse, at den her dom kommer fra lige præcis EU. Det
er ikke på den måde skrevet i vores EU-retning eller EU-politik, men
jeg vil da gå så langt som at sige, at vi jo har lagt mærke til flere
steder, at det faktisk er EU, som sikrer rettigheder, bl.a. særlig på
asylområdet.
Kl. 10:31

Formanden (Henrik Dam Kristensen):
Tak for det, og tak til ordføreren. Der er ikke flere korte bemærknin‐
ger. Og efter afspritning er det hr. Naser Khader, Det Konservative
Folkeparti.

Justitsministeren (Nick Hækkerup):
Tak for det. Og tak for støtten til lovforslaget, som det ligger. Lad
mig komme med nogle bemærkninger til noget af det, der har været
sagt undervejs. Karina Lorentzen Dehnhardt anerkendte, at der er
sket noget med den nye dom, hvilket jo samtidig er fundamentet for
at give svaret på, hvordan det kan være, at regeltilretningen ikke er
sket endnu – fordi de regler, vi skulle rette til efter, jo har været
flydende. Sandheden er jo, at EU-Domstolen har flyttet sig, og det
vil sige, at hvis vi havde rettet ind tidligt, havde vi stået med nogle
regler, som ikke ville være i overensstemmelse med EU-retten, i
hvert fald potentielt, på nuværende tidspunkt. Og derfor er det selv‐
følgelig fornuftigt at vente og sige: Hvad er det så, der er indholdet
af den dom, som der desværre er blevet afsagt, og som forringer
vores mulighed for at opklare forbrydelser, og som betyder, at det
bliver lettere at være kriminel, uanset hvor man er i Europa, og som

Fredag den 9. april 2021 (L 195)

7

forringer trygheden og sikkerheden for almindelige lovlydige borge‐
re i et hvilket som helst land i Europa? Det er det, EU-Domstolen
har valgt at knæsætte som ret. Der kan man unægtelig undre sig
over, at EU-Domstolen ikke vil stille sig på borgernes side, men
stiller sig på de kriminelles side. Men sådan er det, og det må vi jo så
tage til efterretning.
Vi vil gå så langt, som vi kan, for at sikre, at vi bliver ved med
at kunne fange forbrydere i kongeriget, og at vi bliver ved med at
kunne sikre trygheden og sikkerheden for almindelige mennesker i
det her land. Og der er ingen tvivl om, at hvis man gjorde, som
nogle af ordførerne har sagt, nemlig bare sagde, at nu annullerer vi
de regler, som gælder, så ville det utvivlsomt være til glæde for de
kriminelle. Samtidig må man vel også konstatere – hvad der jo har
været nogen diskussion om – i forhold til om det her så er noget,
hvor Danmark har været et sted, hvor vi har gjort noget, som man
slet ikke kan gøre mere: Nej, EU-Domstolen siger jo faktisk, at hvis
det drejer sig om national sikkerhed, er generel og udifferentieret
logning muligt. Jeg hører ikke nogen herinde sige, at det er en kræn‐
kelse af friheden; at det er et problem i forhold til overvågning. Jeg
hører ikke nogen herinde sige andet, end at det da er rigtig dejligt,
at det, når det drejer sig om national sikkerhed, er helt i orden med
generel og udifferentieret logning. Og det skyder jo også et stort hul
i argumentationen om, at generel og udifferentieret logning i sig selv
skulle være problematisk.
Oven i det kommer så, at når det kommer til alvorlig kriminalitet,
må man målrette logningen personrettet og geografisk, og det er
jo simpelt hen så virkelighedsfjernt at stille sig et sted, hvor man
siger: Det er så et værktøj, vi kan betjene os af. Ja, men det kræver
så lige, at de kriminelle husker at ringe ind, før de har tænkt sig
at begå kriminalitet, og helst også fortæller, hvor de har tænkt sig
at begå den henne. Det er klart, at hvis der er tale om almindelig
kriminalitet, må man slet ikke logge, og det vil sige, at der er der så
fuldstændig frit spil. Men ved den alvorlige kriminalitet skal vi bare
lige huske at sige til forbryderne i kongeriget: Husk nu lige at ringe
ind. For EU-Domstolen har forringet vores muligheder for faktisk at
opklare den kriminalitet, som finder sted.
Det er klart, at den situation ikke er god, men ikke desto mindre
er det det, der er hovedudgangspunktet og dermed det, som vi bliver
nødt til at finde ud af at rette ind efter. Vi vil gå så langt, som vi
overhovedet kan, fra regeringens side for at sikre, at vi bliver ved
med effektivt at kunne bekæmpe kriminalitet i kongeriget. Nu har vi
fremlagt en skitse til et lovforslag. Det er der behov for at diskutere
bredt, for jeg anerkender, at der er forskellige synspunkter på det her.
Men der er jo sådan set også – hvilket ordførerne også har været
inde på – behov for at række ud til andre lande i Europa og sige:
Hvordan håndterer I det her, hvordan forstår I den dom, hvordan
mener I at retstilstanden skal indrettes, og hvilke muligheder har vi
for at bevæge os fremad? Og derfor er det helt relevant at lave den
her udsættelse endnu en gang. Men tak for den brede opbakning.

gerne høre, om det er noget, vi i Dansk Folkeparti kan knytte et
håb til at justitsministeren vil praktisere også på andre områder. Som
det vil være ministeren bekendt, betragter jeg mange af EU-Dom‐
stolens afgørelser som ganske illegitime, fordi de bryder med den
overdragne beføjelse, som vi nu har givet til EU, bl.a. på velfærds‐
området, udlændingeområdet osv., og der vil jeg bare gerne have
justitsministerens bekræftelse på, at vi lige så fyndigt og slagfærdigt
i fællesskab kan gå op imod EU-Domstolens aktivisme.

Kl. 10:38

Kl. 10:41

Formanden (Henrik Dam Kristensen):
Tak for det. Der er korte bemærkninger. Først er det fra hr. Morten
Messerschmidt, Dansk Folkeparti.
Kl. 10:38

Morten Messerschmidt (DF):
Tak for det. Som jeg håber ministeren har bemærket, bakker vi
i Dansk Folkeparti op om regeringens linje her og deler i øvrigt
også de bemærkninger og den undren i relation til vægtningen af at
forfølge hærdede forbrydere, som EU-Domstolen er kommet frem
til. Det, der får mig til at tage ordet, er, at det jo selvfølgelig
ikke er første gang, justitsministeren og jeg har en udveksling om
EU-Domstolen, men det er, så vidt jeg husker, den første gang, vi
er enige om at afvise EU-Domstolen. Derfor vil jeg selvfølgelig

Kl. 10:39

Formanden (Henrik Dam Kristensen):
Ministeren.
Kl. 10:39

Justitsministeren (Nick Hækkerup):
Vi har flere gange krydset klinger, snakket sammen og haft debatter
om det her, og jeg synes, at noget af det, der er med til desværre at
underminere EU's legitimitet, er Domstolens aktivisme. Det skulle
den tage at holde sig fra. Men det betyder ikke, at vi, som hr.
Morten Messerschmidt kom for skade at sige, afviser Domstolen.
Vi befinder os i et retssystem, og vi bliver nødt til at rette os ind
efter det, der nu er gældende ret. Den gældende ret her er utvivlsomt
ikke skabt af politikere. Den her gældende ret er utvivlsomt skabt af
dommere. Vi bliver nødt til at læse og dykke ned i dommen og finde
ud af, hvad det så er, Domstolen mener, og så bliver vi nødt til at
rette os ind efter det. Det, jeg bare siger, er, at i det spænd, der måtte
være i forståelsen af den her dom, vil vi lægge os politisk der, hvor
vi kan, i forhold til at sikre, at vi kan fortsætte logningen.
Kl. 10:40

Formanden (Henrik Dam Kristensen):
Morten Messerschmidt, værsgo.
Kl. 10:40

Morten Messerschmidt (DF):
Nu er det så tiende gang, forstår jeg, at man udskyder revisionen.
Det er jo i hvert fald et forsøg på så at udskyde det ubehagelige
ved at skulle følge de konklusioner, politiske konklusioner, som
EU-Domstolen er kommet frem til. Så vil jeg så spørge: Kunne
man forestille sig det samme i forhold til f.eks. Zambranodommen,
Metockdommen eller nogle af de andre domme, som jo anfægter
den danske udlændingepolitik? Altså, det ville være dejligt, hvis vi
her var inde på en fælles bane, hvor vi nu virkelig udfordrede EUDomstolen og dens aktivisme og attentat imod dansk suverænitet. Så
håber jeg bare, at det ikke kun angår logningsdommen, men også
andre.
Kl. 10:41

Formanden (Henrik Dam Kristensen):
Værsgo til ministeren.
Justitsministeren (Nick Hækkerup):
Lad mig lige starte med at rette en misforståelse, for den har sneget
sig ind et par gange i løbet af debatten eller ligget som underliggen‐
de præmis: Det er rigtigt, at der er sket udsættelse ti gange, men
udsættelse på grund af EU-Domstolens aktivisme har kun været de
sidste par gange. Altså, første gang, så vidt jeg husker, var det sådan
noget med, at der var indbygget en revisionsbestemmelse i loven,
som så gjorde, at man sagde, at der havde været for kort tid, til at
den havde kunnet virke, og at derfor udskyder vi, og sådan har der
været forskellige begrundelser undervejs.
Kl. 10:41

Formanden (Henrik Dam Kristensen):
Tak for det. Så er det hr. Kristian Hegaard. Værsgo.

8

Fredag den 9. april 2021 (L 195)

Kl. 10:41

Kl. 10:44

Kristian Hegaard (RV):
Der er jo ikke nogen, der som led i den her debat har sagt, at vi ikke
skal bekæmpe kriminalitet, for det er vi alle sammen meget optagede
af. Derfor må man bare sige, at EU-Domstolen gang på gang jo
har sat sig på borgernes side. For det er borgernes rettigheder, altså
det er borgernes klare rettigheder, i forhold til at de ikke skal blive
udsat for generel og udifferentieret masseovervågning, der er på spil
her. Så derfor vil jeg bare høre, om ministeren ikke kan bekræfte,
at der er adskillige andre lande i EU, der godt kan både overholde
den gældende lovgivning, for så vidt angår logning i henhold til
EU-charteret, og samtidig kan bekæmpe kriminalitet. Så det ene
udelukker altså ikke det andet – og heldigvis for det.

Karina Lorentzen Dehnhardt (SF):
Ministeren får det jo til at lyde, som om vi nærmest ikke kan gå
efter nogen som helst kriminalitet med de nye logningsregler, og
ministeren brugte i et samråd, som jeg havde indkaldt til, drabet på
radioværten Nedim og bombesprængningen ved Skattestyrelsen som
to eksempler på sager, hvor der har været anvendt logning, og hvor
det har været et nyttigt redskab.
Vil ministeren ikke bare bekræfte, at man inden for rammerne
kan lave det, der hedder en hastesikring, altså at man, når der opstår
en bombesprængning eller der er nogen, der bliver dræbt, vil kunne
gå ind og sikre sig oplysningerne, selve logningen, fordi teleselska‐
berne jo alligevel gemmer oplysningerne, i hvert fald et lille stykke
tid, fordi de skal bruge dem til at kunne fakturere deres kunder med?
Så er det ikke korrekt, at der er rigtig mange sager, vi trods alt vil
kunne opklare på en fornuftig måde, fordi vi faktisk kan indhente
oplysningerne, når der opstår kriminalitet, og at ministeren derfor
ikke har helt ret, altså at det bare giver frit spil for alle kriminelle?

Kl. 10:42

Formanden (Henrik Dam Kristensen):
Ministeren.
Kl. 10:42

Justitsministeren (Nick Hækkerup):
Der sniger sig den misforståelse ind, at enten bekæmper man krimi‐
nalitet, eller også bekæmper man ikke kriminalitet. Det, der er tale
om her, er, at EU-Domstolen gør vores forudsætninger for effektivt
at bekæmpe kriminalitet ringere og forbrydernes muligheder for at
begå kriminalitet uden at blive strafforfulgt bedre. Det er et uomtvi‐
steligt faktum, at det er konsekvensen af dommen.
Kl. 10:43

Formanden (Henrik Dam Kristensen):
Hr. Kristian Hegaard.
Kl. 10:43

Kristian Hegaard (RV):
Jamen hvad er det vigtige ved at overvåge hundredtusindvis af
uskyldige danskere? Lad os da sætte målrettet ind over for dem,
der rent faktisk er kriminelle. Det er jo det, der er det interessante.
Det er jo det spor, vi skal forfølge. Hvorfor insistere på, at det er
de uskyldige danskere, som vi fortsat skal masseovervåge, og som
vi fortsat skal have den ulovlige logning af? Det er jo det, der er
essensen af det her. Så på den måde er der ikke forskel i tilgangen til
kriminalitetsbekæmpelse blandt partierne – heller ikke i dag.
Kl. 10:43

Kl. 10:45

Formanden (Henrik Dam Kristensen):
Ministeren.
Kl. 10:45

Justitsministeren (Nick Hækkerup):
Det synes jeg er en forrygende argumentation, altså at sige: Bare
rolig, vi kan godt foretage logning. Jeg troede, at det var det, der
var problemet. Kan vi hastesikre det? Ja, det kan vi muligvis godt.
Problemet er, at bliver der begået et mord og vi får brug for at hente
teleoplysninger, som ligger tilbage, for at finde ud af, hvem der har
ringet til en bestemt mast fra et bestemt område osv., så kan det
potentielt ikke længere finde sted. Det er jo det, der er problemet. Og
hvis man vil gennemføre en argumentation, der hedder, at bare rolig,
vi kan godt logge, så har man jo i virkeligheden principielt flyttet
sig derhen, hvor man siger, at udifferentieret logning er et relevant
og godt værktøj, vi skal have. Og dermed må man også sige, at
EU-Domstolen så har trådt forkert, og det er præcis det, der er min
pointe.
Kl. 10:46

Formanden (Henrik Dam Kristensen):
Karina Lorentzen Dehnhardt.
Kl. 10:46

Formanden (Henrik Dam Kristensen):
Ministeren.
Kl. 10:43

Justitsministeren (Nick Hækkerup):
Det bliver fremstillet, som om det, der sker, er, at politiet tilfældigt
kan gå ind og søge tilbage i telefonsamtaler, i indholdet af en tele‐
fonsamtale, jeg måtte have ført for et halvt år siden osv. Det er jo
ikke tilfældet. Altså, det klare udgangspunkt er: Skal der overhove‐
det gives adgang til de her oplysninger, skal der en retskendelse
til, altså skal man via en domstol – ligesom der jo ikke er tale om
logning af indhold. Så præmissen er simpelt hen forkert, altså at vi
her alle sammen bliver overvåget. Næh, her bliver der samlet nogle
oplysninger, som politiet kan bruge til at bekæmpe kriminelle.

Karina Lorentzen Dehnhardt (SF):
Jamen det er altså ikke korrekt. For Østrig gør det her inden for
reglerne, og det betyder jo ikke, at man overvåger samtlige borgere,
men man træder ind i det øjeblik, der foregår noget kriminelt, og
så sikrer man sig de oplysninger, man så kan få på det pågældende
tidspunkt.
Jeg er med på, at det lægger lidt flere anstrengelser over på
politiet, fordi de skal være lidt hurtige og sørge for at få de her
oplysninger med det samme, når der f.eks. bliver begået et drab, eller
når der springer en bombe, men det er vel også fair nok. Vi skal vel
ikke masseovervåge borgerne i en helt voldsom grad, for at politiet
til enhver tid kan gå ind og hente de oplysninger, de har brug for.
Kl. 10:46

Kl. 10:44

Formanden (Henrik Dam Kristensen):
Så er det Karina Lorentzen Dehnhardt, SF. Værsgo.

Formanden (Henrik Dam Kristensen):
Ministeren, værsgo.
Kl. 10:46

Justitsministeren (Nick Hækkerup):
Det her bliver mere og mere interessant. Nu er pointen, at det, når
Østrig samler oplysninger ind om samtlige borgere, men de kun gør

Fredag den 9. april 2021 (L 195)

det i en kort periode, ikke er masseovervågning. Det vil sige, at det,
der definerer, om det er masseovervågning, så er tidsrummet, man
må gøre det i. Men der er en enighed om, at udifferentieret logning
er okay og et relevant værktøj.
Kl. 10:47

Formanden (Henrik Dam Kristensen):
Så er det fru Rosa Lund, Enhedslisten. Værsgo.

9

Det er derfor, vi har så svært ved at forstå, hvorfor det skal tage så
lang tid for Danmark at indrette sig efter reglerne, når man kan gøre
det andre steder i Europa.
Kl. 10:50

Formanden (Henrik Dam Kristensen):
Så får vi svar fra justitsministeren. Værsgo.
Kl. 10:50

Kl. 10:47

Rosa Lund (EL):
Tak for det. Jeg synes ligesom ministeren, at det her bliver mere og
mere interessant. Altså, der, hvor vi gerne vil hen, er spørgsmålet om
forskellen på den generelle logning og den differentierede logning.
Og ministeren får det jo lidt til at lyde, som om vi, hvis vi gør,
som EU-Domstolen beder os om, ikke kan opklare kriminalitet. Det
kan ministeren jo så rette her i sit svar til mig. Jeg vil gerne spørge
ministeren, om ministeren ikke ligesom mig er af den overbevisning,
at politiet, hvis de kommer og beder om en dommerkendelse hos de
danske domstole til at overvåge nogen, så får den.
Kl. 10:48

Formanden (Henrik Dam Kristensen):
Ministeren.
Kl. 10:48

Justitsministeren (Nick Hækkerup):
Men det er jo ikke det, der er tale om. Punkt 1: Jeg har sagt, at
det forringer mulighederne. Jeg har ikke på noget tidspunkt sagt,
at vi ikke kan opklare forbrydelser. Jeg har sagt, at det forringer
mulighederne, og derfor hjælper det forbryderne. Det er bare sådan,
at jeg ikke bliver taget til indtægt for noget, jeg ikke har sagt.
Det, som fru Rosa Lund bevæger sig ind i nu, er jo spørgsmålet
om realtidsovervågning, altså at sige, at vi godt ved, at der her
måske kommer til at foregå noget, og gerne vil have en kendelse til
at kunne gøre noget. Men det er jo noget andet end at kunne sige,
at vi står med en forbrydelse, som vi ikke vidste ville foregå – vi
vidste ikke, at han ville myrde hende, vi vidste ikke, at de ville røve
banken, vi vidste ikke, at der ville blive begået den voldtægt, for
de havde glemt at ringe og sige det – og derfor bliver vi nødt til at
gå tilbage i oplysningerne. Og det er jo noget andet end realtidsover‐
vågningen.
Realtidsovervågningen vil vi, så vidt jeg kan se, kunne blive ved
med at foretage, men det er jo ikke den centrale del af spørgsmålet
om at bruge loggede oplysninger til at bekæmpe kriminalitet. Den
centrale del af at bruge loggede oplysninger til at bekæmpe krimina‐
litet er jo at kunne gå tilbage, når voldtægten er sket og er anmeldt,
og sige, at vi faktisk gerne vil se, hvem det var af potentielle mis‐
tænkte, der voldtog den her kvinde.
Kl. 10:49

Formanden (Henrik Dam Kristensen):
Fru Rosa Lund.
Kl. 10:49

Rosa Lund (EL):
Og det er præcis derfor, at logningen skal være differentieret og
ikke skal være udifferentieret. For når vi gør det, som vi gør det
i dag, er vi jo alle sammen hele tiden under mistanke for at begå
noget kriminelt eller muligvis en dag begå noget kriminelt. Og det
er jo det, kære justitsminister, der er vores anke, altså at vi ikke i et
retssamfund alle sammen kan gå rundt og være mistænkte. Så derfor
skal logningen være differentieret – det sagde jeg også i min tale. Og
det er også det, EU-Domstolen siger, og det er præcis det, man gør i
Østrig, som fru Karina Lorentzen Dehnhardt fra SF også var inde på.

Justitsministeren (Nick Hækkerup):
Jamen præmissen er forkert. Netop fordi det er alle, så er ingen
mistænkte.
Kl. 10:50

Formanden (Henrik Dam Kristensen):
Tak for det. Så er det hr. Lars Boje Mathiesen.
Kl. 10:50

Lars Boje Mathiesen (NB):
Ja, ja, det er sjovt at høre, at samme venstrefløj, som mener, at vi alle
sammen skal mistænkes for at være syge med corona og skal gå med
mundbind og til massetestning, nu mener ... ja, ja, lad det nu ligge,
men lad os vende blikket over til den venlige opposition her i stedet
for.
Jeg kunne godt tænke mig at spørge ministeren: Har EU kontak‐
tet regeringen og sagt, at det her ikke går, I skal rette ind med det
samme, og hvis I ikke retter ind, så har det nogle konsekvenser eller
sanktioner, bødestraf, eller hvad man nu ellers kunne finde på, eller
man får et slap over fingrene? Har EU kontaktet Danmark omkring
det?
Kl. 10:50

Formanden (Henrik Dam Kristensen):
Ministeren.
Kl. 10:50

Justitsministeren (Nick Hækkerup):
Sådan fungerer EU-retten ikke. EU-retten fungerer sådan, at landene
selv holder øje med, hvad retsstillingen er, og retter ind efter det, og
der er så afsagt domme om, at det skal ske inden for en vis tidsfrist.
Og det er præcis det, vi er i gang med at gøre.
Kl. 10:51

Formanden (Henrik Dam Kristensen):
Hr. Lars Boje Mathiesen.
Kl. 10:51

Lars Boje Mathiesen (NB):
Godt, kunne ministeren så oplyse, hvad der sker, hvis landene ikke
retter ind efter det, som EU-retten vil?
Kl. 10:51

Formanden (Henrik Dam Kristensen):
Ministeren.
Kl. 10:51

Justitsministeren (Nick Hækkerup):
Jamen så kan EU jo vælge at tage retslige skridt over for landene,
som ikke retter ind.
Kl. 10:51

Formanden (Henrik Dam Kristensen):
Der er ikke flere korte bemærkninger.
Da der ikke er flere, der har bedt om ordet, er forhandlingen
sluttet.

10

Fredag den 9. april 2021 (B 102)

Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg det som vedtaget.
Det er vedtaget.
Hvad angår det næste punkt på dagsordenen, er det sådan, at punkt
2 er udgået, men punkt 3 har samme emne, og derfor er det nu kun
punkt 3, vi behandler, og det er forslag til folketingsbeslutning om
ophævelse af offentlighedslovens ministerbetjeningsregel.

Det næste punkt på dagsordenen er:
2) 1. behandling af beslutningsforslag nr. B 102:
Forslag til folketingsbeslutning om afskaffelse af ministerbetje‐
ningsreglen.
Af Simon Emil Ammitzbøll-Bille (UFG).
(Fremsættelse 03.12.2020).
Kl. 10:51

(Punktet er udgået af dagsordenen).

Det næste punkt på dagsordenen er:
3) 1. behandling af beslutningsforslag nr. B 168:
Forslag til folketingsbeslutning om ophævelse af offentlighedslo‐
vens ministerbetjeningsregel.
Af Pernille Vermund (NB) m.fl.
(Fremsættelse 25.02.2021).
Kl. 10:51

Forhandling
Formanden (Henrik Dam Kristensen):
Forhandlingen er åbnet. Når justitsministeren har fået styr på papi‐
rerne, er det justitsministeren. Værsgo.
Kl. 10:52

Justitsministeren (Nick Hækkerup):
Så sparede vi lige en afspritningsgang. Jeg vil gerne starte med
at takke Nye Borgerlige for at have fremsat beslutningsforslaget,
som vi behandler i dag. Offentlighedsloven er noget, som vi drøfter
i øjeblikket. Så sent som i går var der et samråd om status for
loven, og så er der faktisk sket noget siden i går. Den nuværende
offentlighedslov er som bekendt omfattet af et forlig, og det betyder,
at parterne i forliget som udgangspunkt skal være enige, før der kan
ske ændringer. Og parterne i forliget er Socialdemokratiet, Venstre
og Konservative. Som bekendt – det tror jeg at alle er bekendt med,
ellers er det i hvert fald en god information at have med til den
videre debat – har Venstre nu meldt ud, at partiet ønsker at ændre
offentlighedsloven. Som jeg også nævnte i samrådet i går, er det min
opfattelse, at offentlighedsloven rummer en rimelig balance imellem
hensynet til åbenhed og hensynet til det fortrolige rum. På den anden
side er politik jo sådan, at den altid føres i den tid, på det sted og i
den kontekst, som der er.
Jeg hører faktisk ikke Venstre sige, at man vil opsige forliget,
men hvis parterne bag forliget ikke er enige om udfordringerne i lo‐
ven, må det tages til efterretning. Så hvis det er tilfældet, vil jeg frem
mod sommerferien forsøge at afdække, hvordan vi kan tilrettelægge
en proces for ændring af offentlighedsloven. Der skal vi så afdække
partiernes konkrete ønsker til ændring af loven, og hvilken proces
partierne måtte se for sig. Jeg vil selvfølgelig tage udgangspunkt i

partierne i forligskredsen, altså Venstre og Konservative, men jeg
synes også, det er fair nok at invitere de øvrige partier ind til en snak
om det her emne – måtte det vise sig, at de har en holdning til det.
Derfor ser jeg også for mig, at vi får drøftelser, som involverer alle
partier, som måtte være interesseret i at være med.
Når det er sagt, handler det beslutningsforslag, som vi står med,
om ministerbetjeningsreglen og nærmere bestemt om en fuldstændig
ophævelse af den regel. Først lidt baggrund:
Med aftalen om den nye offentlighedslov i 2013 forsøgte man
at finde en balance mellem på den ene side hensynet til åbenhed,
som jo er vigtig i ethvert demokratisk samfund, og på den anden
side hensynet til at sikre det fortrolige rum, der er nødvendig, for at
en minister kan varetage den politiske styring af sit ministerområde.
Ministerbetjeningsreglen går kort fortalt ud på, at retten til aktindsigt
ikke omfatter interne dokumenter, som udveksles mellem ministeri‐
ets departement og dets underliggende myndigheder eller mellem
forskellige ministerier. Den regel gælder på tidspunkter, hvor det må
forventes, at en minister har eller vil få behov for rådgivning og
bistand fra sine embedsmænd. Retten til aktindsigt gælder dog stadig
alle oplysninger om sagens faktiske grundlag i disse oplysninger
og oplysninger om eksternes samt visse internes endelige faglige
vurderinger.
Beskyttelsen af fortroligheden omkring de politiske beslutnings‐
processer er jo ikke noget, der blev opfundet med den nugældende
offentlighedslov. Allerede med den tidligere offentlighedslov var
hensynet til den interne og politiske beslutningsproces noget, man
ønskede at beskytte. Reguleringen i den gamle offentlighedslov var
imidlertid noget mere tilfældig og usammenhængende, end det er
tilfældet i dag.
Før den nye offentlighedslov kunne man undtage visse dokumen‐
ter fra aktindsigt. Det gjaldt bl.a. dokumenter om lovgivning udvek‐
slet mellem ministerier, men det gjaldt ikke dokumenter udvekslet
om bekendtgørelser eller andre politiske initiativer. Man kunne også
undtage dokumenter, der var udvekslet mellem kontorer og afdelin‐
ger inden for samme myndighed, men hvis dokumenterne havde
været udvekslet med andre ministerier, var de undergivet aktindsigt.
Man kunne også undtage dokumenter, der var udarbejdet til mini‐
stermøder, selv om de var udvekslet mellem ministerier, men hvis
dokumenterne var udarbejdet, med henblik på drøftelser på embeds‐
mandsniveau var de undergivet aktindsigt.
Med det beslutningsforslag, vi drøfter i dag, lægger forslagsstil‐
lerne op til at ophæve ministerbetjeningsreglen fuldstændig. Jeg sy‐
nes grundlæggende, at det er en dårlig idé at fjerne beskyttelsen af
det fortrolige rum, som er nødvendigt, for at ministre kan varetage
den politiske styring af deres ministerområde og ikke mindst for
at kunne lave politikudvikling. Hvis vi fjerner reglen, vil det give
en risiko for en dårligere rådgivning, dårligere dialog og dårligere
sparring, som igen vil give en risiko for en ringere, dyrere og mere
usammenhængende indretning af vores samfund. Så Socialdemokra‐
tiet kan ikke – nej, regeringen kan på den baggrund, jeg er minister,
ikke støtte beslutningsforslaget. Men jeg er også socialdemokrat; jeg
har faktisk aldrig været andet. Tak for ordet.
Kl. 10:57

Formanden (Henrik Dam Kristensen):
Det var regeringens kommentar, vi fik her, kunne jeg forstå. Der er
korte bemærkninger, og det er først hr. Kristian Hegaard. Værsgo.
Kl. 10:57

Kristian Hegaard (RV):
Ja, det bliver spændende at se, hvad Socialdemokraterne siger om
lidt, når de kommer på talerstolen. (Munterhed). Tak for i hvert fald
konstateringen af, at flertallet bag den formørkede offentlighedslov
nu er faldet bort, og Det Radikale Venstre ser selvfølgelig frem til de
drøftelser, der kommer til at være i den forbindelse. Det er glædeligt,

Fredag den 9. april 2021 (B 168)

at ministeren allerede før sommer vil sondere terrænet i forhold til
det.
Jeg synes, at justitsministeren i går til samrådet, der var, sagde
noget meget interessant, nemlig at ministeren da også kunne se nogle
steder, man kunne forbedre offentlighedsloven, og der ville jeg bare
høre, hvor ministeren så ser de steder, som ministeren kunne tænke
sig at forbedre i offentlighedsloven i forhold til de vilkår, der gælder,
hvor man nogle gange ser journalister, der får udleveret 20 sider,
og så er det hele bare streget over med sort, så de reelt ikke har
fået noget. Så hvor ser justitsministeren mulighed for at forbedre
offentlighedsloven jævnfør det, han sagde på samrådet i går?
Kl. 10:58

Formanden (Henrik Dam Kristensen):
Ministeren.
Kl. 10:58

Justitsministeren (Nick Hækkerup):
Først og fremmest en konstatering, men ikke en overraskelse over, at
Det Radikale Venstre gerne vil være med i de drøftelser, vi kommer
til at tage. Det er taget til efterretning. Jeg tror i virkeligheden, at
det, når vi nu bevæger os ind i det felt, hvor vi skal i gang med drøf‐
telserne, er bedst, at vi tager dem der og ikke her, hvis vi skal blive
enige om, hvad det er, der skal til. Men jeg kan i hvert fald sige, at
jeg synes, at forslaget om at afskaffe ministerbetjeningsreglen, som
er det, vi behandler her, ville være skadeligt.
Kl. 10:59

Formanden (Henrik Dam Kristensen):
Hr. Kristian Hegaard.
Kl. 10:59

Kristian Hegaard (RV):
Jeg ved, at ministeren eksempelvis er bekendt med det, der hedder
miljøoplysningsloven, som er en anden regulering af aktindsigt, som
man kan få i danske regler, når det gælder lige det område, og der
kunne jeg godt tænke mig at høre, om ministeren mener, at den
aktindsigtsmulighed, man har på det område, har skadet minister‐
betjeningen, og om det har gjort en hel masse uhensigtsmæssigt i
forhold til lovgivningsproces og andet. Kunne det være en retning,
man gik i, eller har det besværliggjort en hel masse, at man har haft
den lov?
Kl. 10:59

Formanden (Henrik Dam Kristensen):
Ministeren.
Kl. 10:59

Justitsministeren (Nick Hækkerup):
Som jeg har forstået det, men der er selvfølgelig en vis risiko for,
at jeg har misforstået det, er reglerne, som de følger af miljøoplys‐
ningsloven, i virkeligheden de gamle regler; det er altså den offent‐
lighedslov, som var gældende før den nuværende offentlighedslov,
man stiller sig på. De regler blev ændret, fordi man nedsatte et bredt
felt af dygtige folk til at vurdere, om de regler var hensigtsmæssige,
og de nåede så frem til skitsen for de regler, der gælder i dag, og det
ville være en underlig slutning, synes jeg, at sige, at så går vi tilbage
til det, som man var enige om det i hvert fald ikke skulle være.
Kl. 11:00

Formanden (Henrik Dam Kristensen):
Hr. Lars Boje Mathiesen, Nye Borgerlige.

11

Kl. 11:00

Lars Boje Mathiesen (NB):
Jeg møder nogle gange folk, der spørger, om det kan betale sig at
fremsætte forslag igen, og det kan det. For et år siden fremsatte
vi i Nye Borgerlige et forslag om at afskaffe det; nu fremsætter
vi det igen, og der er sket en rykning i det politiske billede. Det
understreger det der med, at man skal være vedholdende, og så kan
man faktisk godt rykke noget, selv om man ikke har mandaterne til
at kunne stemme det igennem.
Jeg kunne godt tænke mig at spørge ministeren om noget, for det,
vi ønsker, også når vi fremsætter det her beslutningsforslag, er jo
ikke at fratage enhver minister et fortroligt rum – overhovedet ikke.
Og det er jo således, at ministrene stadig væk vil være garanteret et
fortroligt rum, når det kommer til konkret vejledning fra ministerier
og fra styrelser og alt muligt andet. Så kan ministeren ikke bekræfte,
at der er en lang række paragraffer, 20, 22, 23, 25-29 og 33, som rent
faktisk også yder sådan en beskyttelse af ministrene?
Kl. 11:01

Formanden (Henrik Dam Kristensen):
Ministeren.
Kl. 11:01

Justitsministeren (Nick Hækkerup):
Men den beskyttelse ville være utilstrækkelig i forhold til at sikre,
at der kunne være den dialog, som er nødvendig for en minister at
kunne have med sit embedsværk. Det, der vil være konsekvensen,
hvis man bevæger sig ned ad den her vej, er, at man løber en risiko
for, at embedsmænd, der er i dialog med en minister, vil indrette
deres dialog efter hensynet til, hvad der måtte stå tilbage bagefter,
altså at den frie tankeudvikling ikke ville være så fri, som den ellers
ville være. Jeg brugte på samrådet i går det eksempel, at hvis man
mener det her i yderste konsekvens, kunne Nye Borgerlige åbne sine
gruppemøder eller lægge sine interne mails frem, for skadevirknin‐
gen ville jo ikke være noget. Sådan tror jeg godt vi alle sammen ved
politik ikke fungerer i virkeligheden.
Kl. 11:02

Formanden (Henrik Dam Kristensen):
Hr. Lars Boje Mathiesen, værsgo.
Kl. 11:02

Lars Boje Mathiesen (NB):
Jeg mindes faktisk, at det var SF's gruppemøder, man ville åbne
fuldstændig i går, men fair nok, nu vil man så også åbne Nye Borger‐
liges. Inden man vedtog § 24, fungerede embedsværket også. Jeg
tror ikke, at der er nogen, der vil påstå, at der ikke var noget som
helst fortroligt rum inden det her, og det er jo der, vi siger, at det
fortrolige rum stadig væk vil være der. Og vi har faktisk mere tillid
til embedsværket, åbenbart, end ministeren har. Vi mener faktisk, at
et embedsværk sagtens kan agere inden for de nye regler, som et
Folketing ville vælge at sige de skal.
Kl. 11:03

Formanden (Henrik Dam Kristensen):
Værsgo til ministeren.
Kl. 11:03

Justitsministeren (Nick Hækkerup):
Nej, i virkeligheden sætter forslagsstillerne, hvis man forfølger det
forslag, embedsværket i en helt utrolig penibel situation; så tvinger
man embedsværket til at eksponere forskellige politiske muligheder,
og dermed gør man i virkeligheden det, at man risikerer at begrænse
embedsværkets mulighed for at kunne give den bedste rådgivning,
som kan skabe de bedste resultater, uden at det får konsekvenser.

12

Fredag den 9. april 2021 (B 168)

Kl. 11:03

Formanden (Henrik Dam Kristensen):
Så er det fru Karina Lorentzen Dehnhardt, SF. Værsgo.
Kl. 11:03

Karina Lorentzen Dehnhardt (SF):
Tak. Så slap jeg helt for at stille ministeren spørgsmålet om, hvorvidt
han ville indkalde til forhandlinger, for det lykkedes jo Socialdemo‐
kraterne og Venstre i går at blokere for SF's forslag om præcis det.
Så det er jo godt, at vi i dag står her med et resultat, og det kan vi så
takke Nye Borgerlige for, altså at vi kunne fortsætte debatten.
Ministeren sagde på samrådet i går, at Jørgen Grønnegård Chri‐
stensen jo anbefalede, at man med hensyn til epidemioplysninger
skaber noget øget offentlighed. Jeg vil bare spørge ministeren, om
der er noget til hinder for, at man går videre end det og faktisk
bygger videre på det, som Ytringsfrihedskommissionen har sagt,
som netop handler om at gøre noget ved ministerbetjeningsreglen og
folketingspolitikerreglen plus et par andre småting.
Kl. 11:04

Formanden (Henrik Dam Kristensen):
Ministeren.
Kl. 11:04

Justitsministeren (Nick Hækkerup):
Jeg hørte godt, at Nye Borgerlige tog æren for det, der sker i dag –
nu har vi til gode at høre Venstres ordførertale – men når jeg har flyt‐
tet mig siden i går, er det, alene fordi der er et af forligspartierne, der
har flyttet sig, og derfor kan jeg ikke blive stående. Jeg anerkender i
øvrigt, at der er gjort en stor indsats ikke mindst fra SF's side for at
holde den her dagsorden i gang i en længere årrække. Så når jeg har
flyttet mig, er det sådan set, fordi den politiske virkelighed har flyttet
sig. Og politik laves jo på den måde, at man tager det, man står for,
og holder det op mod det, man står i, og så beslutter man, hvad man
så gør, og den situation, vi står i, har med Venstres melding flyttet
sig. Det er derfor, jeg har flyttet mig.
Kan man forestille sig, at man kan fjerne reglerne helt? Ja, det
kan man godt. Kan man forestille sig, som jeg prøvede i går, at man
siger, at der sådan set også skal være åbenhed i Folketinget og ikke
maksimal lukkethed? Ja, det kan man godt. Det var der så ingen, der
var interesseret i, kunne jeg forstå, når det kom til dem selv, hverken
SF, Radikale eller Nye Borgerlige. Men man kan jo godt forestille
sig det.
Kl. 11:05

Formanden (Henrik Dam Kristensen):
Karina Lorentzen Dehnhardt, værsgo.
Kl. 11:05

Karina Lorentzen Dehnhardt (SF):
Som vi også drøftede i går, er der nok lidt forskel på at være i
spidsen for centraladministrationen og et stort politisk apparat og
så være SF, som jo primært står til ansvar for sine vælgere. Der
synes jeg dog, at der er en lille forskel. Men jeg vil da gerne mødes
på midten med ministeren, for vi kan jo bare vedtage, at vi fjerner
folketingspolitikerreglen, og så vil der jo sådan set være mulighed
for aktindsigt i de ting, som jeg udveksler med ministeren. Det synes
jeg da må være et godt tilbud så. Hvad siger ministeren til det?
Kl. 11:06

Formanden (Henrik Dam Kristensen):
Ministeren.

Kl. 11:06

Justitsministeren (Nick Hækkerup):
Men hvis man vil forfølge den tankegang, kan man ikke skjule sig
bag ved at sige, at vi er bare et folketingsparti. Så må man sige: Så
vil vi gerne eksponere os helt for vores vælgere, så de kan vurdere os
bedst muligt på det grundlag, som der måtte være. Så jeg bliver nødt
til at sige, at det er simpelt hen dobbeltmoralsk, når man stiller sig
der, hvor man siger, at man skal fjerne ministeransvarligheden, nej,
jeg mener ministerbetjeningsreglen, ikke ansvarligheden – det kan vi
også snakke om; det kan vi måske mere snakke om – men vi vil altså
ikke selv kigges i kortene.
Kl. 11:06

Formanden (Henrik Dam Kristensen):
Så siger vi tak til ministeren. Der er ikke flere korte bemærkninger.
Og så går vi i gang med ordførerrækken. Først er det hr. Jeppe
Bruus, Socialdemokratiet.
Kl. 11:07

(Ordfører)
Jeppe Bruus (S):
Tak for det, formand. Jeg kan forstå på ministeren, at regeringen
ikke støtter det her beslutningsforslag, og så vil jeg bare meddele på
Socialdemokratiets vegne, at vi tilsvarende heller ikke støtter beslut‐
ningsforslaget. Og nu vil jeg så gerne sætte et par ord på hvorfor.
Ministeren har jo været inde på de seneste udmeldinger fra Venst‐
re i dag og har sådan set også redegjort og argumenteret for, hvorfor
vi står i en ny situation i forhold til at skulle have drøftelser om
den eksisterende offentlighedslov. Det, vi så drøfter mere specifikt
her, er reglen om ministerbetjening, og den samtale har vi jo haft
adskillige gange andre steder. Vi har også haft den her i salen. Jeg
tror, det er tredje eller fjerde gang i min tid som retsordfører, at jeg
står her på talerstolen og er med til at drøfte det her spørgsmål. Det
er selvfølgelig, fordi det er væsentligt.
På den ene side er der et hensyn at tage til åbenhed og offentlig‐
hed i de beslutningsprocesser og de beslutninger, der bliver truffet
fra landets ledelse, og på den anden side er der respekten for, at
man selvfølgelig også skal kunne udveksle idéer og forme politiske
holdninger i et rum, hvor der er en blanding imellem en regering
og et embedsværk, der betjener regeringen. Og det er jo det rum,
vi taler om. Og når vi har en lovgivning i dag, som undtager no‐
get af det rum fra offentlig aktindsigt og dermed åbenhed, handler
det også om, at tiden forandrer sig. I dag udveksles oplysninger
langt hyppigere, også elektronisk, imellem et departement og de
tilsvarende styrelser, og det er også derfor, at den revision, vi så
af offentlighedsloven for nu en 6-7 år siden, jo tog højde også
for den teknologiske udvikling, hvor der sker en ganske betydelig
forandring.
Jeg har selv haft fornøjelsen af at sidde med som embedsmand
– først i SKAT og senest i Skattestyrelsen – inden jeg blev valgt
til Folketinget. Og på den måde har jeg oplevet, hvordan man jo
netop får bestillinger fra et departement, laver baggrundsmateriale
og former politik på vegne af en – på det tidspunkt borgerlig –
skatteministers, hr. Karsten Lauritzens, ønsker om at realisere en
regerings politik, og hvordan tingene kan komme op i departementet
og komme tilbage igen, blive tryktestet og forandret undervejs.
Betyder det så, at man går på kompromis med fagligheden eller
embedsværkets rolle og de dyder og pligter, der påhviler embeds‐
værket? Overhovedet ikke. Men det betyder, at et embedsværk selv‐
følgelig loyalt arbejder efter en regering, og at der undervejs dermed
også kan være faglige uenigheder. Der er jo aktindsigt i det faglige,
substantielle grundlag, som beslutninger baserer sig på, men det
kan altså godt være undtaget offentlighedens interesse, når tingene
forandrer sig undervejs. Og hvis man åbner det og siger, at så skal

Fredag den 9. april 2021 (B 168)

der være fuld adgang til det – og nærmest så hurtigt som muligt –
ja, så vil det rum jo flytte andre steder hen. Det er jo ikke sådan, at
det holder op med at eksistere, for behovet er der. Men når der så
sker det, at det flytter andre steder hen, vil mit syn på det være, at det
sådan set bliver et større demokratisk problem, fordi man så ikke har
den samme skriftlighed og åbenhed om det.
Det rum bliver en gang imellem åbnet. Vi har jo værktøjer her til
at føre parlamentarisk kontrol med regeringen. Man kan nedsætte en
undersøgelseskommission, som åbner det rum. Vi har senest set det
med Grønnegård-udvalget, ekspertudvalget, der har kigget på den
første del af coronahåndteringen, som åbner det rum og kigger på,
hvad det var for nogle drøftelser, der var. Det kan jo være ganske
interessant, men det kan også blotlægge nogle af de uenigheder, der
har været mellem de forskellige styrelser, og også blotlægge til åben
debat, hvad det var for en mail, der var mellem en styrelsesdirektør
og en departementschef. Hvordan skulle den forstås og fortolkes?
Og der må man sige, at nogle af de mails og nogle af de synspunkter
jo har bevirket en ganske betydelig offentlig debat.
Jeg synes, at noget af det, der har været interessant med Jørgen
Grønnegård Christensen, jo har været, at der blev udvekslet en mail
imellem departementschefen i Sundhedsministeriet og en styrelses‐
direktør, som er blevet ganske farvet i medierne gennem lang tid.
For Jørgen Grønnegård Christensen gav jo en anden udlægning og
sagde, at den tolkning, den forståelse, der var i offentligheden, var
forkert, fordi han sådan set – meget naturligt – læste den mail sådan,
at en departementschef hjalp sin styrelseschef med at håndtere og re‐
spektere og anerkende det behov, der er for betjening af en regering.
Og der kan man så sige, at det måske var meget godt, at vi fik Jørgen
Grønnegård Christensen til at belyse det.
Men det tjener også som eksempel på spørgsmålet: Hvis man
hele tiden tager de brudstykker ud, får vi så en mere kvalificeret
politisk og offentlig forståelse af det arbejde, der foregår? Det tror
jeg ikke vi gør. Jeg kan se, at tiden er gået, så nu skal jeg nok runde
af. Derfor er det væsentligt at kunne have det rum, men samtidig
også at kunne føre en parlamentarisk kontrol, hvor man en gang
imellem kan åbne det rum. Og det kan man jo i dag.

Kl. 11:13

Jeppe Bruus (S):
Jeg tror, jeg tackler det lidt anderledes. Men hvis synspunktet er,
at det vil være godt helt at fjerne ministerbetjeningsreglen, hvilket
jeg også har drøftet med mange journalister, har jeg sagt, at det er
fint, så kan journalister få fuld adgang, og så kan det jo bero på,
at vi har tillid til, at journalister kan vurdere, hvordan udlægningen
bør være, hvad der er fortroligt, og hvad der ikke er fortroligt osv.
Jeg vil bare mene, at så får vi ikke et stærkere demokrati og en
stærkere politisk beslutningsproces i en regering, men en svagere.
Så kan der være områder – og derfor støttede vi også at nedsætte
Grønnegårdudvalget – hvor der selvfølgelig kan være sager af så stor
og væsentlig interesse, at det er væsentligt at få tingene belyst, og
der synes jeg da Grønnegård er et godt eksempel.
Kl. 11:14

Formanden (Henrik Dam Kristensen):
Kristian Hegaard.
Kl. 11:14

Kristian Hegaard (RV):
Jeg ved ikke helt, om jeg forstod svaret. Men betyder det, at ord‐
føreren så mener, at jo vigtigere en sag er, desto bedre giver det
mening, at man så kan få indsigt i de offentlige dokumenter? For det
kunne så godt være en retning, man kunne gå i, hvis det er det, som
Socialdemokratiet foreslår: at jo vigtigere en sag er, jo nemmere er
det at få adgang til de offentlige dokumenter. Så jeg skal bare høre,
om det var det, der var forslaget, og hvad der lige lå bag det, eller
om det er, fordi man ser at man kan drage nytte af den erfaring,
som er gjort af Grønnegårdudvalget, og at den kan udbredes til andre
steder i forhold til adgang til aktindsigt og offentlige dokumenter.
Kl. 11:15

Formanden (Henrik Dam Kristensen):
Ordføreren, værsgo.
Kl. 11:15

Kl. 11:12

Formanden (Henrik Dam Kristensen):
Tak for det. Der er en kort bemærkning til hr. Kristian Hegaard.
Værsgo.
Kl. 11:12

Kristian Hegaard (RV):
Tak for det. Og tak til ordføreren for talen. Ordføreren roste ad nogle
omgange den her godt udarbejdede rapport fra Grønnegårdudvalget,
som jo er flittigt debatteret, og som jo er kommet til, på baggrund
af at man har haft vældig god adgang til en række dokumenter.
Man har nemlig haft adgang til flere, end man plejer, og det er jo
ligesom derfor, at de anbefaler, at man i højere grad kan få det, for
det interessante er jo, at dem, der har haft adgang til de dokumenter,
man normalt ikke kan få efter aktindsigt, siger, at det ville være
nyttigt, at andre også fik adgang til det. Så er hr. Jeppe Bruus ikke
enig i, at det jo er et godt eksempel på, hvorfor adgang til offentlige
dokumenter er vigtigt, da det kan føre til sådan nogle dygtige og
fagligt udarbejdede rapporter, som kan tjene til offentlighedens inte‐
resse, og som kan skabe debat og gennemsigtighed over det, der er
besluttet?

Jeppe Bruus (S):
Nu siger jeg så på Socialdemokratiets vegne, at de konkrete forhand‐
linger overlader vi trygt til justitsministeren. Men min kommentar
var mere et eksempel på, at selv med den eksisterende offentligheds‐
lov har vi jo parlamentariske værktøjer, der gør, at man ved en un‐
dersøgelseskommission eller ved et ekspertudvalg kan belyse sager,
og det bruger vi jo ikke i alle mulige sammenhænge, men vi bruger
det jo, hvis der er store, væsentlige sager, som vi ønsker belyst.
Kl. 11:15

Formanden (Henrik Dam Kristensen):
Så er det hr. Lars Boje Mathiesen, Nye Borgerlige.
Kl. 11:15

Lars Boje Mathiesen (NB):
Det er korrekt, at vi kan nedsætte en kommission og andre ting, men
det er frygtelig dyrt og frygtelig omstændeligt, og vi kunne jo spare
folkestyret og dermed borgerne for at bruge en masse unødvendige
skattekroner, hvis man fjernede den her § 24. Jeg kunne godt tænke
mig at spørge ordføreren: Findes der andre paragraffer i offentlig‐
hedsloven, som faktisk beskytter det rum, som ordføreren taler om?

Kl. 11:13

Formanden (Henrik Dam Kristensen):
Ordføreren.

13

Kl. 11:16

Formanden (Henrik Dam Kristensen):
Ordføreren.

14

Fredag den 9. april 2021 (B 168)

Kl. 11:18

Kl. 11:16

Jeppe Bruus (S):
Nu havde ordføreren jo en udveksling med justitsministeren om
præcis det spørgsmål, og justitsministeren svarede også på det, nem‐
lig at hvis man fjerner § 24 og § 27, som jeg forstår der ligger i
forslaget, vil det have konsekvenser for det rum i forhold til at kunne
have en ministerbetjening. Og da man ændrede det senest for 6-7
år siden, handlede det jo netop om de dokumenter, der flyder imel‐
lem forskellige myndigheder eller imellem et departement og dets
styrelser. Og det er et udtryk for, at tingene udvikler sig. Den første
offentlighedslov er helt tilbage fra 1984. Der var den teknologiske
udvikling jo et helt andet sted. Derfor har den her lovgivning jo fulgt
med den teknologiske udvikling.

Formanden (Henrik Dam Kristensen):
Ordføreren.
Kl. 11:18

Jeppe Bruus (S):
Ja, det er jeg fuldstændig enig i. Der kan også være faktiske forhold,
som har at gøre med rigets sikkerhed eller noget andet, som man
ikke kan få indsigt i.
Kl. 11:19

Formanden (Henrik Dam Kristensen):
Karina Lorentzen Dehnhardt.
Kl. 11:19

Kl. 11:16

Formanden (Henrik Dam Kristensen):
Hr. Lars Boje Mathiesen.
Kl. 11:16

Lars Boje Mathiesen (NB):
Hvis man kigger i § 23, gælder det for interne dokumenter, der
ikke er afgivet til udenforstående, og dokumenter, der er udviklet i
forbindelse med økonomiske og politiske forhandlinger. Altså, når
der konkret skal være en politisk rådgivning af ministeren, vil det
fortsat være undtaget. Det, vi snakker om her, er jo, at borgerne og
journalisterne kan få indblik i, hvem der har truffet beslutningerne.
Det handler ikke om, at man vil fratage nogen den politiske hand‐
lemulighed, eller at en minister ikke kan få vejledning eller rådgiv‐
ning. Det er jo en fejlslutning af, hvad § 24 egentlig er. Så jeg kunne
godt tænke mig at spørge ordføreren: Har man konkrete eksempler
på, at det har været nødvendigt at have § 24? Indtil nu siger man
bare, at den er nødvendig, men har man et konkret eksempel på,
hvorfor den er nødvendig?
Kl. 11:17

Formanden (Henrik Dam Kristensen):
Ordføreren, værsgo.
Kl. 11:17

Jeppe Bruus (S):
Jeg er ikke helt enig i den udlægning. Verden er jo ikke sort-hvid.
Det er jo ikke sådan, at du har et dokument med alle de faktuelle
oplysninger og et andet med alle de politiske idéudviklinger. Alle
faktiske grundlag, der ligger, er der aktindsigt i, men tingene hænger
jo tit sammen i en politisk proces. Det er det, som § 24 tager højde
for, og det er jo det, der vil forsvinde, hvis man fjerner den.
Kl. 11:17

Formanden (Henrik Dam Kristensen):
Så er det fru Karina Lorentzen Dehnhardt, SF. Værsgo.

Karina Lorentzen Dehnhardt (SF):
Det var dejligt at få det bekræftet, for det betyder faktisk, at der er
ting, som man ikke kan få indsigt i. Men kan hr. Jeppe Bruus så
ikke godt være enig med spørgeren i, at det da er ret væsentligt,
at man får indsigt i sådan et dokument? Jeg er med på, at PET og
Forsvarets Efterretningstjeneste er en helt, helt anden historie. Der
er jeg enig i, at der er behov for at kunne holde det hemmeligt.
Men det betyder jo også bare, at der i hvert fald er andre paragraffer
i offentlighedsloven, som vi er nødt til at kigge på, for ellers når
vi simpelt hen ikke i mål med at sikre indsigt og offentlighed i
forvaltningen.
Kl. 11:19

Formanden (Henrik Dam Kristensen):
Ordføreren.
Kl. 11:19

Jeppe Bruus (S):
Jeg kender simpelt hen ikke det pågældende dokument, så jeg kan
ikke svare på det helt konkret. Men mere principielt, hvad angår
offentlighedsloven, så er den jo ikke mejslet i stentavler og båret
ned fra bjerget. Det er jo en lov, der er blevet lavet af mennesker
her i Folketingssalen. Man forsøgte også i den foregående samling,
eller før sidste folketingsvalg, det seneste folketingsvalg, formentlig
ikke det sidste, at have en forhandling omkring offentlighedsloven,
og man nåede ganske langt. Der var et resultat, som så ikke kunne
blive til noget, fordi nogle partier udvandrede fra det. Der var man jo
også inde at kigge på de her ting, så det er jo ikke sådan, at de her
paragraffer ikke har været genstand for drøftelser.
Kl. 11:20

Formanden (Henrik Dam Kristensen):
Tak for det. Der er ikke flere korte bemærkninger. Derfor siger vi tak
til hr. Jeppe Bruus. Efter afspritning går vi videre i ordførerrækken.
Så er det hr. Jan E. Jørgensen, Venstre.

Kl. 11:17

Kl. 11:20

Karina Lorentzen Dehnhardt (SF):
Jeg er måske ikke helt enig i, at der er indsigt i alt det faktiske
grundlag. Når det f.eks. handler om det dokument fra Københavns
Universitet, som i minkskandalen advarede lidt om det sundhedsfag‐
lige grundlag, kunne man faktisk ikke hemmeligholde det dokument
efter ministerbetjeningsreglen eller nogle af alle de andre paragraf‐
fer, som vi normalt diskuterer. Det blev hemmeligholdt efter § 33,
som er en generel klausul, som gør, at man til enhver tid kan undtage
et hvilket som helst dokument, hvis man synes, at det er vigtigt nok
at holde det hemmeligt. Dermed er der jo ting, som er faktiske, men
som man ikke kan få indsigt i. Er hr. Jeppe Bruus enig i det?

(Ordfører)
Jan E. Jørgensen (V):
Tak for det. For snart ti år siden sad vi til formøde i det, vi kalder
V-Ret, som består af Venstres medlemmer af Retsudvalget. Vi sad
på den daværende retsordfører Karsten Lauritzens kontor og fordelte
sager mellem os. Og så siger hr. Karsten Lauritzen på sit charme‐
rende nordjyske, som jeg nok skal lade være med at forsøge at
efterligne: Den her offentlighedslov, Jan, du er jo advokat, var det
ikke noget for dig at snuppe den? Og jeg siger, at jo, det lyder da
spændende, og det vil jeg da gerne, det er da en interessant sag. Og
så siger han til mig: Du skal måske nok lige være forberedt på, at der
godt kan komme en lille smule presse på den. Det viste sig jo nok at
være årtiets underdrivelse, for er der en lov, som har haft den fjerde

Fredag den 9. april 2021 (B 168)

statsmagts, pressens, bevågenhed, er det offentlighedsloven. Jeg har
stået last og brast med de andre forligspartier, ikke mindst SF, som
virkelig har stået i første række, hver gang offentlighedsloven skulle
forsvares, og Det Radikale Venstre, som jo også ... Nej, det passer
ikke, for det har været svært at se andet end skosåler på ordførerne
for SF og også Det Radikale Venstre. Men Venstre og Socialdemo‐
kratiet og Konservative har i hvert fald forsvaret loven.
Det vil jeg også godt gøre i dag, for der var behov for en ændring
af offentlighedsloven dengang. Den gamle lov var helt tilbage fra
1987, og tidens tand havde tæret i den. Det skulle en ny lov til.
Der var sket meget. Den teknologiske udvikling, samspillet mellem
ministerier og styrelser osv. var af en helt anden karakter end det var,
da den gamle offentlighedslov så dagens lys i 1987.
Tiden har imidlertid vist, at der er ting i offentlighedsloven,
som er, skal vi kalde det mindre hensigtsmæssige. Her under coro‐
nakrisen har vi set en regering, der har skullet træffe beslutninger
sammen med Folketinget meget, meget hurtigt, og hastværk er som
bekendt lastværk, og det sammenholdt med en offentlighedslov, der
har hemmeligholdt centrale dokumenter, har været rigtig, rigtig uhel‐
digt. Vi har set det i minksagen, hvor der var nogle påstande om,
at den her cluster-5 virus kunne sprede sig til mennesker og kunne
gøre, at de kommende vacciner ikke kunne bruges, ret alvorligt jo.
Senere har det vist sig, at det vist ikke var så slemt alligevel, og
de papirer, som viste, at det ikke var så slemt alligevel, lå sådan
set i Sundhedsministeriet, men vi kunne ikke få dem; offentligheden
kunne ikke få dem. Et kæmpe problem.
Vi så også et pressemøde 11. marts, hvor statsministeren påstod,
at myndighederne havde anbefalet, at alt som i alt unødvendig
aktivitet skulle lukkes ned. Det viste sig jo ikke at være korrekt.
Det viste sig, at det ikke var sundhedsmyndighedernes anbefaling.
Det var ikke myndighedernes anbefaling, at alt unødvendig aktivitet
skulle lukkes ned. Det var en politisk beslutning, der gik længere
end myndighedernes anbefalinger. Det kunne vi ikke få indsigt i,
og det er i den grad også problematisk. Det er ikke noget, jeg bare
står og siger. Det er noget, som Jørgen Grønnegård Christensen,
professor i offentlig forvaltning, har fastslået i den redegørelse, vi
har bedt ham og andre om at lave. Der er problemer, især med
ministerbetjeningsreglen.
Så derfor har Venstre foreslået, også set i lyset af den kritik
af loven, der har været rejst gennem mange år, at vi nu sætter os
sammen og ændrer loven; at vi følger anbefalingerne fra Grønnegård
Christensen; at vi ændrer ministerbetjeningsloven, sådan at færre
dokumenter fremover kan undtages. Ikke ethvert dokument, der på
et tidspunkt, måske, teoretisk, kunne tænkes at havne på en ministers
bord, skal omfattes. Det skal kun være dokumenter, der direkte er
tiltænkt ministerbetjening. Og de faktiske oplysninger, de saglige,
faglige indstillinger, der kommer fra embedsmænd og styrelser og
eksperter osv., dem skal man altså have adgang til i langt videre
omfang, end det er tilfældet i dag.
Det er baggrunden for, at vi fra Venstres side i dag har meldt ud,
korrekt, ikke at vi ophæver forliget, men at vi beder om, at vi skal
have forhandlinger i forligskredsen for at få ændret offentlighedslo‐
ven, sådan at vi kan lære af de uheldige eksempler, der har været,
og kan få sat en bedre og mere hensigtsmæssig offentlighedslov
sammen, hvor vi også anerkender, at der er et behov for et fortroligt
rum. Det er der i politik, det er der i journalistik – kildebeskyttelse –
det er der hos politiske partier. Der kan man heller ikke få aktindsigt
i korrespondancer osv. Sådan er det i rigtig mange forhold her i
tilværelsen. Men vi skal have fundet den rette balance, og den rigtige
balance er ikke til stede i dag.
Kl. 11:25

Formanden (Henrik Dam Kristensen):
Der er ønsker om korte bemærkninger. Først er det hr. Lars Boje
Mathiesen. Værsgo.

15

Kl. 11:26

Lars Boje Mathiesen (NB):
Tak. Jeg glæder mig over, at Venstre har rykket sig, for som ordfø‐
reren ganske korrekt siger, har der været nogle eksempler her, som
kræver, at man politisk tager stilling til det. Så det vil jeg meget
gerne anerkende. Og der er jo heller ikke med det her forslag nedlagt
en præmis om, at der ikke skal være et fortroligt rum. Det mener
vi også der skal være. Vi mener så også, at der er en lang række
paragraffer i offentlighedsloven, som faktisk sikrer det og stadig væk
sikrer en konkret betjening.
Jeg kunne godt tænke mig at spørge ordføreren, om han deler
holdningen til, at der faktisk er paragraffer nu, som hjælper til at
give en minister et fortroligt rum.
Kl. 11:26

Formanden (Henrik Dam Kristensen):
Ordføreren.
Kl. 11:26

Jan E. Jørgensen (V):
Jamen det er der da bestemt. Der er masser af paragraffer, der sikrer
et fortroligt rum – f.eks. i retssager kan modparten ikke bare bede
om aktindsigt i den skriftveksling, man har med sin klient, selv
hvis klienten er en offentlig klient. Det har jeg selv tidligere som
advokat gjort god brug af. Så selvfølgelig er der en række andre
bestemmelser i offentlighedsloven, men der er ikke en bestemmelse,
der er på samme måde som ministerbetjeningsreglen dækker det her
område. Altså, det er anerkendelsesværdigt, at der skal være en mini‐
sterbetjeningsregel, og derfor kan man ikke bare afskaffe den. Men
ministerbetjeningsreglen, som den er i dag, er alt for omfattende
– den omfatter alt for mange dokumenter, og den omfatter alt for
mange oplysninger i de dokumenter.
Kl. 11:27

Formanden (Henrik Dam Kristensen):
Hr. Lars Boje Mathiesen.
Kl. 11:27

Lars Boje Mathiesen (NB):
Det er jeg glad for, for den omfatter jo netop også ting, som slet
ikke har noget med ministerbetjening at gøre, men som handler om
kommunikationen mellem styrelser og andre, hvor det har været helt
centralt, at vi kunne se, hvad der er foregået, f.eks. her omkring
corona at kunne se, hvad der er foregået mellem Sundhedsstyrelsen
og SSI og andre. Så på den måde er jeg enig.
Jeg hørte i går, at Venstre sagde – og jeg er ikke helt sikker på,
hvor Venstre lægger sig – at det her kun skulle gælde for epidemio‐
mrådet. Men jeg kunne forstå på ordføreren, også her til morgen, at
der også var problemer andre steder, så at det er en generel ændring,
man ønsker. Det er bare lige for at få det klarificeret.
Kl. 11:27

Fjerde næstformand (Trine Torp):
Ordføreren.
Kl. 11:28

Jan E. Jørgensen (V):
Så har hr. Lars Boje Mathiesen i hvert fald hørt forkert, for det skal
gælde på epidemiområdet – der ønsker vi at følge den anbefaling,
der kommer fra Grønnegård Christensen. Men det skal også række
videre derudover, altså en generel lempelse af ministerbetjeningsreg‐
len. En udvidelse af meroffentlighedsprincippet går vi også ind for,
og der er også andre ting, vi ønsker ændret, eksempelvis den tid, der
går, fra man sender en anmodning om aktindsigt, og til at man rent
faktisk får den. Vi kan jo se, at i forhold til de syv arbejdsdage er

16

Fredag den 9. april 2021 (B 168)

det snarere undtagelsen end reglen, at det bliver overholdt. Så der er
flere ting, vi skal have drøftet.
Kl. 11:28

Fjerde næstformand (Trine Torp):
Tak for det. Så er det hr. Kristian Hegaard.

Jan E. Jørgensen (V):
Det er vel ikke andet at sige end tak.
Kl. 11:31

Kl. 11:28

Kristian Hegaard (RV):
Tak til ordføreren, og først og fremmest tak for samarbejdet til
Venstre i forbindelse med åbenhed i den nuværende epidemikom‐
mission, hvor vi jo som partier sammen har indgået et åbenhedsma‐
nifest, og der har været efterlyst og eftersøgt åbenhed generelt i
beregninger osv. i forhold til det. Så tusind tak for det, og særligt
også tak for meldingen nu fra Venstre – og jeg har næsten lyst til
at gå op og kramme Venstre oppe på talerstolen, men det må man
ikke i den situation, vi er i i øjeblikket – om, at flertallet for den
nuværende offentlighedslov nu er væk. Tusind tak for den melding
og for præciseringen med, at det ikke kun er ministerbetjening i
forhold til epidemiområder, men en generel lempelse af det.
Derfor vil jeg også spørge ordføreren: Hvad med sådan noget
som det, der hedder generalklausulen, hvor vi jo har set et eksempel
på, at der har været en rapport og en sundhedsfaglig undersøgelse fra
Københavns Universitet vedrørende mink, der er blevet undtaget på
baggrund af den? Er det også noget, Venstre vil være med til at kigge
på?
Kl. 11:29

Fjerde næstformand (Trine Torp):
Ordføreren.

Fjerde næstformand (Trine Torp):
Tak for det. Så er der en kort bemærkning fra fru Karina Lorentzen
Dehnhardt.
Kl. 11:31

Karina Lorentzen Dehnhardt (SF):
Tak. Jeg vil også gerne takke Venstre for at have banet vejen. Selv
om Venstre var lidt langsommere end SF til at indse, at der skulle
gøres noget ved offentlighedsloven, så tror jeg, det er rigtig godt, at
vi kan gøre fælles front her, og nu spurgte min kollega hr. Kristian
Hegaard jo til generalklausulen. Men så vil jeg egentlig gerne spørge
til en anden problematik i offentlighedsloven, nemlig notatpligten.
For den gælder sådan set kun ved konkrete afgørelsessager, og det er
jo bl.a. en af årsagerne til, at man f.eks. i minksagen ikke lige helt
kan finde ud af, hvad der skete, da en ansat fra Justitsministeriet rin‐
gede til politiet, som så ender med at lave forkerte actioncards. Der
eksisterer ikke et notat, det har ministeren svaret, og det er egentlig
det samme i Instrukskommissionen, hvor vi heller ikke lige helt kan
få klarhed over, hvad det er for en faglig mundtlig rådgivning, der er
givet. Vi har en masse vidneudsagn om, hvordan den var. Men det
er jo noget af det, der gør det rigtig, rigtig besværligt, så vil Venstre
også være med til at ændre på notatpligten?
Kl. 11:32

Kl. 11:29

Jan E. Jørgensen (V):
Ja, bestemt. Altså, generalklausuler er jo farlige, fordi der i sagens
natur er lagt et meget vidt rum for fortolkning over for, hvad man
kan undtage, og hvad man ikke kan undtage, og det er bestemt også
noget af det, som vi mener der er anledning til at drøfte, og så glæder
jeg mig til, at vi kan kramme igen, og det kan jo forhåbentlig være
for eksempelvis at fejre en vellykket revision af offentlighedsloven.
Jeg tror ikke på, at vi får alle partier med, men det er også vigtigt,
at der er en bred kreds, der står bag en så vigtig lovgivning, og
også gerne bredere. Men jeg er også enig med justitsministeren, der
på samrådet i går sagde, at et flertal er et flertal, sådan er det i et
demokrati. Men kunne vi lykkes med at få en bred aftale, ville det
være rigtigt fint.
Kl. 11:30

Fjerde næstformand (Trine Torp):
Hr. Kristian Hegaard.
Kl. 11:30

Kristian Hegaard (RV):
Det er nemlig helt afgørende at få en bred aftale på det her område,
for der er i hvert fald noget, som vi fra Radikale Venstres side
har syntes var rigtig ærgerligt. Alle flertal er jo selvfølgelig valide,
men i forhold til indsigt i den offentlige forvaltning ville det være
stærkt, hvis der var et bredt flertal, der bestod, nærmest uanset hvad
der lige måtte være af skiftende regeringssammensætninger. Det
er ret vigtigt, at det ikke bare er noget, der skifter. Så det er jeg
fuldstændig enig i og kvitterer for og kvitterer også for Venstres
ambition om også at kigge på andre ting som generalklausulen og
andre elementer.
Kl. 11:31

Fjerde næstformand (Trine Torp):
Ordføreren.

Kl. 11:31

Fjerde næstformand (Trine Torp):
Ordføreren.
Kl. 11:32

Jan E. Jørgensen (V):
Det kan jeg ikke svare ja til på stående fod. Altså, det er meget om‐
stændeligt at skulle sidde og lave notater af alle sine telefonsamtaler
eller af mange af dem, det er simpelt hen bare meget praktisk svært.
Vi kunne forestille os, hvis det var os selv, der skulle sidde og lave
et telefonnotat, hver gang vi havde haft en telefonsamtale. Det er
næsten umuligt at forestille sig. Omvendt er det, hvis man kommer
med vigtige oplysninger i en telefonsamtale, i forbindelse med at
man skal afgøre en sag, selvfølgelig noget, der skal noteres, så man
kan se, hvad det rent faktisk er, der er blevet aftalt.
Men som advokat har jeg altid givet det råd, at alle mundtlige
aftaler skal være skriftlige, fordi det altså er bedre og nemmere bag‐
efter at kunne dokumentere, hvad der rent faktisk er blevet indgået
af aftaler. Så også tak til SF for rosen, og jeg beklager selvfølgelig
meget, at jeg forpurrede SF's timing sammen med Socialdemokratiet
på mødet i går, men det vigtigste må vel trods alt være, at vi får
nogle ændringer af offentlighedsloven igennem.
Kl. 11:33

Fjerde næstformand (Trine Torp):
Fru Karina Lorentzen Dehnhardt.
Kl. 11:33

Karina Lorentzen Dehnhardt (SF):
Ja, jeg er fuldstændig enig, og alt er Venstre tilgivet i forhold til i
går. Det lyder, som om Venstre ikke er helt afvisende over for også
at kigge på notatpligten, og om vi kunne lave en opstramning der.
Så det vil jeg se frem til at vi får nogle drøftelser af. Så tak for
indsatsen.

Fredag den 9. april 2021 (B 168)

Kl. 11:33

Fjerde næstformand (Trine Torp):
Ordføreren.
Kl. 11:33

Jan E. Jørgensen (V):
Vi kigger altid gerne på alt og drøfter alt, og jeg håber da også, at
vi – og det hørte jeg også justitsministeren sige – starter drøftelserne
med en bredere kreds af partier, og så må vi jo se, hvor langt det
kan bære. Men der synes jeg da, at vi skal drøfte alt det. Vi har selv
en række forslag til, hvor vi ønsker ændringer, men det jo er ikke
det samme, som at der ikke også kan komme gode idéer fra andre
partier. Det er vi selvfølgelig åbne over for.
Kl. 11:34

Fjerde næstformand (Trine Torp):
Tak for det. Så er der ikke flere korte bemærkninger til Venstres
ordfører. Og vil ordføreren lige gøre klar til den næste? Tak for det,
og det er hr. Morten Messerschmidt fra Dansk Folkeparti.
Kl. 11:34

(Ordfører)
Morten Messerschmidt (DF):
Tak, formand. Det er næppe nogen stor hemmelighed for mange,
at Dansk Folkeparti, allerede da man indførte den seneste og i dag
omdiskuterede ændring af offentlighedsloven, var modstandere, og
det er vi sådan set stadig væk, og derfor hilser vi enhver ændring
velkommen.
Vi har før på given foranledning drøftet det her med, om der
mon var forskel på, hvordan man så henholdsvis forvaltnings- og
offentlighedsloven, i forhold til om man tilhører et parti, der har en
tradition for at være tæt på magten eller ikke tæt på magten, altså
om man har en historik i at være i regering. Og det synes jo i hvert
fald i dag dementeret delvist, ved at Venstre nu synes at rokke på sig,
medmindre det selvfølgelig bare er et udtryk for, at man betragter det
som så usandsynligt, at man på et nært forestående tidspunkt bliver
en del af en regering igen, men uanset hvad hilser vi sådan set den
nye udvikling meget velkommen. Det kan jo også bare være, at det
er, fordi hr. Jan E. Jørgensen er blevet ordfører og står for en anden
linje i sit parti, og det er jo fuldstændig rimeligt, at det må være
sådan.
Vi vil i hvert fald glæde os til de forhandlinger, der nu er blevet
varslet, og vi vil gå ind med frisk mod i håb om, at flere informatio‐
ner kan blive bibragt offentlighedens kendskab, sådan at vi både i
Folketinget, men også den såkaldte fjerde statsmagt kan holde øje
med den udøvende magt, og hvordan tingene kører i ministerierne.
Tak, formand.
Kl. 11:36

Fjerde næstformand (Trine Torp):
Tak for det. Der er ikke nogen korte bemærkninger til Dansk Folke‐
partis ordfører. Den næste ordfører er fra Socialistisk Folkeparti, og
det er fru Karina Lorentzen Dehnhardt.
Kl. 11:36

(Ordfører)
Karina Lorentzen Dehnhardt (SF):
Tak for ordet. Det er faktisk lidt interessant, at vi startede dagen
med en debat om overvågning, hvor vi i hvert fald har en regering,
som mener, at den skal være maksimal, når det handler om borgerne,
men i den her debat er ministeren i hvert fald ikke så begejstret for,
at vi overvåger de politiske beslutninger. Ministeren har jo tidligere
sagt fra talerstolen, at med overvågning stiger friheden, men det, der

17

er frihed for borgerne, er ikke frihed for myndighederne, må man
forstå. Der er en grænse, og den går ved regeringen selv.
Jeg vil gerne rette en stor tak til alle dem, der har været med til
at bane vejen for, at vi nu kan få en drøftelse om offentlighedsloven.
Det skyldes først og fremmest Nye Borgerlige, der har fremsat det
her forslag, og som måske har medvirket til – det ved jeg ikke – at få
Venstre ud af busken og til også at kræve ændringer. Det er jo i hvert
fald rigtig godt, at vi nu får mulighed for sammen at drøfte, hvordan
vi kan skabe en bedre offentlighedslov end den, vi har i dag. Jeg
forsøgte selv i går med et beslutningsforslag at pålægge regeringen
at indkalde til forhandlinger for at genforhandle offentlighedsloven.
Det lykkedes som bekendt ikke, men man skal ikke græde over
spildt mælk, og jeg synes faktisk, det er en rigtig god dag, fordi vi nu
er enige om, at vi skal lave forandringer.
Jeg var først, må jeg være ærlig og sige, en lille smule bange for,
at Venstres forslag alene angik, at man kunne drøfte en større indsigt
i forbindelse med epidemier, for det er jo et lille begrænset hjørne.
Men jeg har nu forstået så meget af debatten, at Venstre ønsker en
noget bredere debat om offentlighedsloven og flere ændringer. Det
synes jeg er rigtig, rigtig godt. Det er et godt grundlag for at kunne
diskutere det videre.
Vi anerkender jo i SF, at der kan være brug for et fortroligt rum
til at kunne diskutere politiske løsninger i, men vi synes også, at når
en løsning er blevet fastlagt, skal man kunne se de fra- og tilvalg,
der er blevet truffet. Der skal kunne være en åben debat, og man
skal kunne trykteste de forskellige forslag. Man skal som magthaver
kunne tåle at blive kigget i kortene, men man skal også kunne stå på
mål for de beslutninger, man så har truffet.
Jeg synes faktisk, det var en ret absurd tanke, da ministeren
på samrådet om offentlighedsloven i går forsøgte at bilde os alle
sammen ind, at der ikke skal være indsigt i regeringens beslutninger,
fordi der ikke er det i SF's gruppemøder. Jeg synes faktisk, at der
er en ret stor forskel på de to ting. Regeringen har jo et ansvar for
ledelsen og forvaltning af vores land, og det har SF altså ikke på
samme måde. Vi sidder ikke på statsapparatet, som regeringen gør,
og det vil jeg mene øger kravene lidt – og med al ære og respekt
for mit eget parti er det jo ikke, fordi vi har magt til at bestemme,
hvordan tingene i landet skal se ud, i hvert fald ikke alene. Vi har
heller ikke et embedsværk på mange hundrede mænd og kvinder,
som vi på bestilling kan få til at regne tingene ud for os, hvis vi vil
forfølge politiske mål.
Men som jeg sagde tidligere i debatten, vil jeg gerne slå halv
skade med justitsministeren, for vi er faktisk villige til at afskaffe
folketingspolitikerreglen, så der er offentlighed omkring det, som vi
udveksler med ministeren af mails og papir. Det har vi sådan set ikke
noget imod at stå til regnskab for.
Så ja, der skal lyde en klar opfordring fra SF til at afskaffe
ministerbetjeningsreglen, som det forslag, vi behandler nu, går ud
på, men også folketingspolitikerreglen og generalklausulen, altså den
her § 33, som giver ret vide beføjelser til at hemmeligholde ting.
Vi er også klar til at indføre en dokumentationspligt frem for en
notatpligt, som jo kun gælder i dag i afgørelsessager, og som er en
udfordring, hvis man bl.a. vil have indsigt i sager som minksagen,
instrukssagen, men også Tibetsagen, som nu igen kører for fulde
gardiner. Det er jo ikke, fordi vi f.eks. ikke stillede mange spørgsmål
i Tibetsagen, vi fik bare ikke særlig fyldestgørende svar dengang.
Nu er det så ved at blive rullet op af en kommission, og der viser
det sig søreme, at der er noget at komme efter. En særskilt pointe er
jo, at når det bliver svært at følge de her politiske processer, ender
det nogle gange i dyre kommissioner, fordi man har svært ved at se,
hvem der sagde eller gjorde hvad. Det synes vi da er en udfordring.
Så jeg tror bare, at jeg vil sige tak for debatten. Jeg er godt
opmuntret, og jeg glæder mig til de videre drøftelser.

18

Fredag den 9. april 2021 (B 168)

Kl. 11:41

Fjerde næstformand (Trine Torp):
Tak for det. Der er et par korte bemærkninger. Det er først hr. Jeppe
Bruus.
Kl. 11:41

Jeppe Bruus (S):
Nu nævner SF's ordfører det forslag, som SF havde på i går, og som
vi behandlede i Retsudvalget. Jeg burde rettelig – i tråd med det, hr.
Jan E. Jørgensen sagde – selvfølgelig også beklage, at vi ikke var
klar til at støtte det forslag i går, men afventede debatten i dag.
Når det er sagt, vil jeg egentlig gerne sætte spørgsmålstegn ved
det argument om, at der er meget stor forskel på det, der foregår i en
regering eller i et ministerium, og det, der foregår her i Folketinget.
Når vi har udvalgsmøder, f.eks. i Retsudvalget, og der er kamera på,
har vi i min erfaring én type debat, og når kameraerne er slukket,
har vi en mere fri debat, hvor vi faktisk også godt kan tillade os
at bøje os mod hinanden. Og det er jo, fordi vi der også kan prøve
ting af i et mere frit rum, et fortroligt rum, og vi har også respekt
for hinanden, så vi ikke misbruger det rum over for hinanden efter‐
følgende. Jeg synes, det er et meget godt eksempel på, at der kunne
man jo også godt bruge samme argument og sige, at der burde være
kameraer på i de udvalgsmøder hele tiden – så ville det rum jo flytte
et andet sted hen.
Kl. 11:42

Fjerde næstformand (Trine Torp):
Ordføreren.
Kl. 11:42

Karina Lorentzen Dehnhardt (SF):
Jo, men det er jo ikke et argument for at forhindre, at der er indsigt i
de beslutninger, der er taget, og få efterprøvet det faktiske grundlag.
Der kan vi jo se, og jeg nævnte det også i min tale, at der er
uendelige muligheder for at undlade at give det faktiske grundlag
videre, og det er det, jeg synes er problemet. Jeg anerkender, at man
skal have et politisk rum, men når den politiske beslutning er taget,
skal man kunne se de fem muligheder, ministeren blev præsenteret
for som løsninger, og så skal man kunne have muligheden for at
have en debat om det. Det kan da godt være, at ministeren vælger,
hvad kan man sige, en lidt ringere løsning end den bedste løsning,
men det skal man da stadig væk kunne stå på mål for. Jeg tror, de
fleste vil kunne forstå, at hvis den bedste løsning, som var den, man
burde vælge, koster mange milliarder, og man ikke har råd til det, så
bliver man nødt til at vælge et andet niveau. Men den debat er man
nødt til at kunne have. Man er da nødt til at kunne se, hvad det så
var, ministeren blev præsenteret for. Så jeg tror egentlig ikke, at vi er
uenige om, at der skal være et politisk rum.
I forhold til det der med, at tingene flytter et andet sted hen, vil
jeg sige, at der vel stadig væk skal ligge noget skriftlighed omkring
de ting, som man så rent faktisk foretager sig. Jeg er godt klar over,
at man kan tale om ting i korridorer og alle mulige andre steder, men
det er jo ikke et argument for ikke at indføre mere offentlighed i
forvaltningen.
Kl. 11:44

Fjerde næstformand (Trine Torp):
Tak. Så er det hr. Jeppe Bruus. Nej, der er ikke nogen opfølgende
bemærkninger fra hr. Jeppe Bruus. Så er det hr. Jan E. Jørgensen.
Kl. 11:44

Jan E. Jørgensen (V):
Jamen jeg vil også bare sige tak til SF's ordfører. Jeg har jo godt
kunnet fornemme, at offentlighedsloven aldrig sådan har været en

mærkesag for SF, fra da vi startede sammen som ordførere på det
her område for snart mange år siden. Men tak for talen. Og også tak
for at gøre opmærksom på det her med, at det, at man eksempelvis
som borger eller journalist ikke kan få aktindsigt i nogle dokumen‐
ter, jo ikke er ensbetydende med, at der ikke er andre, der kan få
dem at se, altså eksempelvis kommissioner, domstole, Folketingets
Ombudsmand, som kan få fuld aktindsigt. Og også tak for at gøre
opmærksom på Tibetsagen, som jo var og er virkelig, virkelig slem
og noget, som bestemt ikke bør gentages.
Så jeg ville sådan set ikke stille et konkret spørgsmål, men det er
mere bare en anerkendelse af SF's tale og eksempler.
Kl. 11:45

Fjerde næstformand (Trine Torp):
Ordføreren.
Kl. 11:45

Karina Lorentzen Dehnhardt (SF):
Tak for det, og tak for en fin debat.
Kl. 11:45

Fjerde næstformand (Trine Torp):
Tak. Så er det hr. Lars Boje Mathiesen.
Kl. 11:45

Lars Boje Mathiesen (NB):
Tak. Jeg kunne godt tænke mig at spørge om noget, for nu bringer
Socialdemokratiets ordfører det her op med det fortrolige rum, og
jeg har ikke hørt SF fremstille, at der ikke skal være det, og jeg har
heller ikke hørt, at Nye Borgerlige har sagt det her. Men kan ordføre‐
ren ikke bekræfte, at der allerede nu er en lang række paragraffer i
offentlighedsloven, 20, 22, 23, 25-29 og 33, som rent faktisk beskyt‐
ter, hvis der skal ske en konkret vejledning til en minister?
Kl. 11:45

Fjerde næstformand (Trine Torp):
Ordføreren.
Kl. 11:45

Karina Lorentzen Dehnhardt (SF):
Jo, altså, jeg mener, der er rig mulighed for at få den politiske
rådgivning, som man har brug for. Det, som jeg siger, er, at man
altid skal kunne have indsigt i det faktiske grundlag. Og der er des‐
værre også en lang række undtagemuligheder i offentlighedsloven på
nuværende tidspunkt, som jeg synes vi godt kunne samarbejde om at
gøre noget ved.
Kl. 11:46

Fjerde næstformand (Trine Torp):
Hr. Lars Boje Mathiesen.
Kl. 11:46

Lars Boje Mathiesen (NB):
Det er vi fuldstændig enige i, og det er også derfor, vi fremsætter
forslaget, for der er jo helt konkrete problemer. Det er faktuelle,
åbenlyse problemer, der er omkring det her.
Nu nævner ordføreren også det der med, at et udvalg, f.eks.
Retsudvalget, skal være lukket, men er det ikke også korrekt, at der
kommer et referat op med, hvilke beslutninger der er truffet, så folk
kan se, hvilke beslutninger der er truffet, altså når beslutningerne er
truffet, og få adgang til det.
Kl. 11:46

Fjerde næstformand (Trine Torp):
Ordføreren.

Fredag den 9. april 2021 (B 168)

Kl. 11:46

Karina Lorentzen Dehnhardt (SF):
Jo, det er fuldstændig korrekt, og det får mig egentlig til at reflektere
lidt over, at der jo er lidt forskel på de regler, der er i en statsad‐
ministration, og de regler, der er i en kommune. I en kommune
er der faktisk meget mere offentlighed, fordi man lægger dagsorden‐
spunkter ud med fyldestgørende beskrivelser, og det er meget mere
gennemsigtigt på mange måder. Det kommer af sig selv, og det kan
man følge med i i en lind strøm, hvis man er meget optaget af
lokalpolitik. Og de der styrelsesregler, som gælder for kommuner,
gælder jo ikke sådan helt for statsadministrationen. Så på den måde
tænker jeg, at ja, der er i hvert fald rum for forbedring.
Kl. 11:47

Fjerde næstformand (Trine Torp):
Tak for det. Så er der ikke flere korte bemærkninger til SF's ordfører,
så ordføreren må godt lige gøre klar til den næste ordfører – tak for
det – og det er hr. Kristian Hegaard fra Det Radikale Venstre.
Kl. 11:47

(Ordfører)
Kristian Hegaard (RV):
Tak for ordet. Den tale, jeg egentlig havde skrevet, blev pludselig
helt uaktuel i går aftes (Kristian Hegaard river et stykke papir over),
og derfor måtte jeg som mange af jer andre skrive en ny, for takket
være partiet Venstre er flertallet bag den formørkede offentligheds‐
lov nu revet over som papiret fra før. Normalt er genopstandelsen
noget, der hører påsken til, men her et par dage efter påske ser det
alligevel ud til, at åbenheden har udsigt til en mulig genopstandelse i
den danske offentlighedslov. Tak til partiet Venstre for den melding.
Tak også til Venstre og andre partier for den fælles kamp for
åbenhed her i coronatiden, et åbenhedsmanifest og åbenhed bag
beregninger, for åbenhed er et vigtigt princip i den demokratiske
kontrol. Og det har ikke altid været lige nemt i denne tid. På Epi‐
demiudvalgets møder får vi i øjeblikket nogle gange forslag under
mødet.
Lad mig slå én ting fast: Lukkeloven er for butikker, ikke doku‐
menter. Lad os trække mørklægningsgardinet til side hurtigst muligt
og få ændret offentlighedsloven. Radikale Venstre er klar anytime,
dag, nat, weekend. Om kaffen er kold eller varm, I ringer bare. Vi er
klar; lad os komme i gang!
Grønnegårdudvalget, Ytringsfrihedskommissionen, EU's antikor‐
ruptionsenhed, GRECO – de har alle inden for det sidste halvandet
år sagt, at der er behov for at ændre den danske offentlighedslov,
og de står ikke alene i den debat. Grønnegårdudvalget har eksem‐
pelvis haft adgang til alle dokumenter, og på den baggrund har
de altså vurderet, at det er relevant for langt flere at få adgang
til den åbenhed. Ministerbetjeningsreglen, folketingspolitikerreglen,
generalklausuler, meroffentlighed – nu skal vi til at kigge det hele
efter i sømmene.
Med øget adgang til aktindsigt stiger gennemsigtigheden i de
politiske beslutninger og tilliden til det politiske system. Som et
åbent land kan det aldrig være i vores interesse med en formørkende
lukkethedslov. Vi har set eksempler med Rigspolitiets actioncards,
NOST-referater, sundhedsfaglig undersøgelse af minksmitte på Kø‐
benhavns Universitet; selv faktuelle dokumenter har været vanskeli‐
ge at få udleveret. Vi har også set eksempler på aktindsigt, som
journalister har fået. Aktindsigt er måske så meget sagt, for det har i
hvert fald været papirer kun med sorte streger, og hvis ikke, det var,
fordi det var potentielt alvorlige sager, så kunne man jo grine lidt ad
det.
I loven har der også været regler om tidsfrister, nemlig at aktind‐
sigt skulle udleveres efter 7 dage. Man skulle næsten tro, at det var
en undtagelsesregel, for langt størstedelen af tiden har man oplevet

19

utallige eksempler på, at disse frister er overskredet. Det viser med
al tydelighed, at lukketheden er fortolket udvidende.
Foråret er godt i gang, vi er midt i april, så det må være på tide at
trække mørklægningsgardinerne fra og lad solen og åbenheden pege
på dokumenterne i den offentlige forvaltning. Jeg tror, det var sidste
år, justitsministeren her i Folketingssalen sagde, at med overvågning
stiger friheden. I så fald må friheden også stige ved overvågning
af flere offentlige dokumenter. Radikale Venstre glæder sig til det
videre forløb, og vi støtter også det nærværende beslutningsforslag.
Kl. 11:51

Fjerde næstformand (Trine Torp):
Tak for det. Der er ikke nogen korte bemærkninger til Radikales
Venstres ordfører. Så er vi nået til ordføreren for Det Konservative
Folkeparti. Nej, beklager, det er først ordføreren for Enhedslisten,
fru Jette Gottlieb.
Kl. 11:52

(Ordfører)
Jette Gottlieb (EL):
Tak for det. Det er ikke ordføreren, men ordførerens vikar, der er
til stede. Fru Rosa Lund kunne ikke være her, og jeg har lovet at
fremføre hendes holdninger, omendskønt jeg efter ministerens med‐
delelser og Venstres ordførertale måtte rette et par kommaer.
Vi vil gerne starte med at udtrykke vores store glæde over, at
vi i dag behandler noget så spændende som et fornuftigt beslutnings‐
forslag fra Nye Borgerlige, og det er endda anden gang, for vi
behandlede et tilsvarende forslag i 2019 fra Nye Borgerlige, men
det var der desværre ikke flertal for. Der står ikke et ord i forslaget
eller i bemærkningerne fra Nye Borgerlige, som vi er uenige i i
Enhedslisten. Så vi kan bakke helhjertet op om forslaget.
Det har ikke undret os i Enhedslisten, at ministerbetjeningsreglen
blev et af de helt store problemer i den offentlighedslov, der blev
vedtaget med et foruroligende bredt flertal her i Folketinget tilbage
i 2013. I Enhedslisten var vi under lovbehandlingen meget kritiske
og stillede et hav af spørgsmål, hvor den daværende ministers svar
tydede på, at netop ministerbetjeningsreglen og andre problematiske
paragraffer i lovforslaget ville føre til en langt større lukkethed i den
offentlige administration omkring den politiske proces.
Siden 2013 er det daværende brede flertal begyndt at smuldre,
som vi også hører i dag. Partier, der i kortere eller længere tid har
siddet i regering i Danmark, er faldet fra et efter et. Det gælder Radi‐
kale Venstre, og det gælder SF. De Konservative har også ønsket, at
offentlighedsloven skal genforhandles, og Liberal Alliance, som jo i
mellemtiden har siddet i en regering, der forsvarede den nuværende
lukkethedslov, er kommet tilbage på åbenhedsholdet med os andre,
og spændende: i dag måske også Venstre. Tak for det, og velkommen
hjem. Det er dejligt.
Der har jo været en tendens til, at det er magtpartierne, der har
ønsket en lukkethedslov. I samtlige af de seneste 100 år har enten
Socialdemokratiet eller Venstre siddet i regering i Danmark, og når
det ene af de to partier har haft en periode i opposition, har de
igennem 100 år vidst, at de igen kom i regering på et tidspunkt,
når flertallet skiftede. Den viden har åbenbart ikke automatisk øget
viljen til åbenhed, og der er desværre ikke noget, der tyder på, at
Socialdemokratiet er klar til at ændre grundlæggende holdning til
offentlighedsloven.
Men hvad er det, man er så bange for? Når der gang på gang er
blevet vedtaget lovgivning, der rammer borgernes privatliv, fordi vi
skal overvåge mere og mere eller logge teleoplysninger eller sådan
noget, så lyder forklaringen altid, at hvis man ikke har noget at
skjule, skal man jo ikke være bange for at blive overvåget. Men der
er jo faktisk en legitim grund til, at man ikke vil have andre til at
følge med i ens privatliv. Men når regeringen skal have adgang til
at skjule alle mulige ting for offentligheden, er det åbenbart helt legi‐

20

Fredag den 9. april 2021 (F 41)

timt. Regeringen sidder på mandater fra Folketinget, der er valgt af
befolkningen. Regeringen skal varetage befolkningens interesser, og
befolkningen har ret til at vide, hvad der foregår. I et demokrati skal
der være fuld transparens, når det kommer til, hvad magthaverne
foretager sig. Hvordan skulle man ellers kunne stole på demokratiet?
Vi har allerede under coronakrisen set, hvordan flere i befolknin‐
gen er blevet utrygge ved magthaverne, fordi mange føler, at der
er en stor lukkethed om de beslutninger, der bliver truffet. Og hvad
sker der, når folk føler sig tromlet af magten? Ja, så stopper de med
at være en del af fællesskabet. Så melder de sig ud og laver deres
egne regler, dropper opbakningen til de fælles retningslinjer. Hvis
man vil have magten, må man også acceptere, at man bliver gået
efter i sømmene, og det skal man kunne holde til, for man har vel
forhåbentlig ikke noget at skjule.
Jeg er sikker på, at jeg på vegne af vores ordfører, fru Rosa Lund,
kan sige, at Enhedslisten glæder sig voldsomt til at blive indkaldt
til forhandlinger om revision af offentlighedsloven. Det glæder vi os
virkelig til.
Kl. 11:56

Fjerde næstformand (Trine Torp):
Tak til Enhedslistens ordfører. Der er ikke nogen korte bemærknin‐
ger. Så er det ordføreren for Det Konservative Folkeparti, hr. Naser
Khader. Værsgo.
Kl. 11:57

(Ordfører)
Naser Khader (KF):
Tak, formand. Nye Borgerlige foreslår med dette beslutningsforslag
at afskaffe ministerbetjeningsreglen i offentlighedsloven. Vi synes
ikke, det giver mening at tage ministerbetjeningsreglen ud af offent‐
lighedsloven uden først at have drøftet, hvad der skal træde i stedet
for reglen. Ministerbetjeningsreglen er blot et element blandt flere.
Derfor foreslår vi at forhandle om en ændring af hele offentligheds‐
loven. Vi er stadig væk med i forliget, vi bliver ved med at være
med i forliget, men vi opfordrer til nye forhandlinger om en ny
offentlighedslov.
Åbenhed er en vigtig del af vores demokrati. Vi ønsker, at medier
og borgere skal have mere indsigt i de politiske processer, men
samtidig skal der også være plads til at have et privat rum, hvor
forskellige hensyn kan drøftes. Disse hensyn mener vi sikres bedst
ved at lave en ny offentlighedslov. Den nye offentlighedslov skal
både give større åbenhed og muliggøre en mere målrettet beskyttelse
af den politiske proces. Da vi sad i regering, forsøgte vi os med
at ændre offentlighedsloven og erstatte ministeransvarlighedsloven
med en mindre restriktiv bestemmelse, men det lykkedes ikke den‐
gang. Der var et par partier, der forlod forliget. Der stod i øvrigt
også i grundlaget for VLAK-regeringen, at vi ønskede en ny offent‐
lighedslov, og det er fortsat vores ambition.
Vi kan ikke støtte, at man piller et element ud uden at vide,
hvad det skal erstattes med, men vi støtter, at man indkalder til
forhandlinger om en ny offentlighedslov. Tak.
Kl. 11:58

Fjerde næstformand (Trine Torp):
Tak til Konservatives ordfører. Der er ikke nogen korte bemærknin‐
ger. Så er vi nået til ordføreren for forslagsstillerne, hr. Lars Boje
Mathiesen fra Nye Borgerlige. Værsgo.
Kl. 11:59

(Ordfører for forslagsstillerne)
Lars Boje Mathiesen (NB):
Tak for det. Jeg har siddet herinde i den danske nationalforsamling i
omkring 2 år nu, og hvis der er noget, der står klart for mig efter de 2
år, så er det, at der er noget rivravruskende galt med den måde, som

tingene foregår på herinde. Ja, det er der generelt på en lang række
områder, men nu gælder det lige offentlighedsloven. Og dér er der i
mit sind eller i Nye Borgerliges sind ingen tvivl om, at der har vi et
problem med § 24. Vi har her foreslået at afskaffe den. Det mener vi
er den bedste og den rigtige løsning at gå med. Men vi kan også se,
at Socialdemokratiet og regeringen har været meget imod det her, og
det har andre partier også; nogle har følt sig for bundet af et forlig.
Men som det nu sker nogle gange i politik, rykker det sig; så er
det ikke statisk. Og selv om der er nogle partier, som er utilfredse,
og regeringen i går på vores åbne samråd var lidt utilfredse med, at
vi nu måske skulle til at debattere det her endnu en gang, så viser
det sig jo, at når man fremstiller ting igen og igen, jamen så kan
man rykke noget i dansk politik. Tingene er ikke statiske. For et par
uger siden hørte vi faktisk også, at Dansk Folkeparti stemte for en
selskabsskattelettelse – altså, fantastiske nyheder.
Så tingene kan rykke sig i dansk politik, og vi vil ikke stå her
og tage æren for det – overhovedet ikke – i Nye Borgerlige. Der
har været masser af partier, som har banket på i forhold til det her.
Og jeg synes faktisk også, at man på nuværende tidspunkt med
rette kan anerkende SF og Radikale Venstre – også en anerkendelse
til Enhedslisten, som slet ikke var med – som indgik det forlig i
2013, men som i forhold til den måde, det blev administreret på,
efterfølgende kunne se, at den her lov simpelt hen ikke er blevet
administreret efter den hensigt, som faktisk lå i den politiske aftale,
som der faktisk var. Og så er det eneste ansvarlige da at sige, at
så bliver vi nødt til at agere på det, vi bliver nødt til at lave nogle
ændringer. Derfor trådte man, hvad jeg synes var fornuftigt, ud af
forliget og sagde: Kunne man lave de ændringer?
Nu er vi så kommet dertil, hvor Venstre – Danmarks Liberale
Parti – også er kommet til den erkendelse, at der er problematikker
her, som vi bliver nødt til at få adresseret. Der er ting, som ikke
hænger sammen i forbindelse med § 24, og der vil stadig væk være
et rum til, at ministrene kan få en konkret betjening fra deres em‐
bedsværk, hvilket de selvfølgelig skal have. Men vi har selvfølgelig
også som befolkning krav på at få offentlighed i forhold til: Hvem
træffer beslutningerne, hvorfor er de blevet truffet, og hvad kan der
være af interesse deri?
Så derfor er det en glædens dag i dag, og vi vil ikke stå og tage
æren for det i Nye Borgerlige. Vi kan bare konstatere, at der sker
et skred her. Og jeg tror på, at når først vi har løftet låget, kan man
sige, på den æske her, så er der ingen vej tilbage, og så ender vi med
reelt set at få en afskaffelse af § 24, og det er til glæde for de ærede
medier, som sidder og kigger på, det er til ære og glæde for Folketin‐
get, men allermest er det til glæde for befolkningen derude, som nu
forhåbentlig får bedre mulighed for at kigge magthaverne i kortene,
altså de magthavere, som ikke engang er valgt af befolkningen.
Så det ser vi meget, meget positivt på i Nye Borgerlige, og
vi kommer gerne til de forhandlinger, som regeringen forhåbentlig
indkalder til. Tak.
Kl. 12:02

Fjerde næstformand (Trine Torp):
Tak for det. Der er ikke nogen korte bemærkninger.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Fredag den 9. april 2021 (F 41)

Det næste punkt på dagsordenen er:
4) Forespørgsel nr. F 41:
Forespørgsel til sundhedsministeren:
Hvad kan ministeren oplyse om manglen på praktiserende læger,
ikke mindst i områder, der er lægedækningstruede, og vil rege‐
ringen overveje at genoprette nogle af de ordninger, der tidligere
har været for at afhjælpe problemet, f.eks. tilskud til lokaler,
højere ydelseshonorarer til praksisser, der tager flere patienter
og er lukket for tilgang, tilskud til ældre praktiserende læger til
at ansætte en sygeplejerske m.m.?
Af Liselott Blixt (DF) og Karina Adsbøl (DF).
(Anmeldelse 09.02.2021. Fremme 11.02.2021).
Kl. 12:02

Fjerde næstformand (Trine Torp):
Jeg gør opmærksom på, at afstemning om eventuelle forslag til
vedtagelse udsættes til tirsdag den 13. april 2021.
Den første, der får ordet, er ordføreren for forespørgerne, som lige
skulle sikre sig, at ministeren også var her – det er en god idé, når
man skal begrunde forespørgslen over for ministeren. Men værsgo
for begrundelse af forespørgslen: fru Liselott Blixt fra Dansk Folke‐
parti.
Kl. 12:03

Begrundelse
(Ordfører for forespørgerne)
Liselott Blixt (DF):
Mange tak. Jeg gik jo lige forbi ministeren, så jeg skulle lige se,
om han var til stede. Vi har ret travlt i øjeblikket, men det skal ikke
betyde, at vi ikke tager os af nogle af de ting, som også påkræves.
Og derfor har Dansk Folkeparti stillet to forespørgsler i dag.
Den første, der hedder F 41, handler generelt om den mangel på
praktiserende læger, som vi har i hele landet. Og begrundelsen er,
at 56 pct. af landets praktiserende læger har lukket for tilgang af
nye patienter, og desværre ser man det også tydeligt i visse dele af
landet.
I 2020 havde alle praksisser i Lolland Kommune og Vallensbæk
Kommune lukket for tilgang af nye patienter. Det er også noget,
vi ser sprede sig. Førhen var det meget i områder, der er tyndt
befolkede – vandkanten, som vi kalder den – men efterhånden er det
også kommet til hovedstaden og andre steder, hvor man måske har
mangel på at få tiltrukket nogle læger.
Der er cirka 130.00-140.000, der står uden en egen, fast læge, og
vi kan se at, at det er utrolig problematisk at rekruttere, og det er som
sagt ikke blot i de tyndt befolkede områder. Vi har haft fokus på det
her i rigtig mange år, og også under en tidligere regering, hvor der
blev lavet en plan for at imødegå det. Men vi må også se i øjnene, at
det ikke er nok.
I Dansk Folkeparti mener vi, at der skal mere til, og vi mener
også, at der skal findes på nye løsninger. Vi savner, at regeringen
kommer med en plan, der kommer den udfordring til livs, og uden at
der skal nævnes og bruges en tjenestepligt.
Jeg ser frem til ministerens besvarelse samt en debat med de
øvrige partier om, hvordan vi kan løse det her i fællesskab til gavn
for alle vores borgere og til glæde for de praktiserende læger, der
gerne vil arbejde derude, hvor man har nær kontakt med den enkelte.
Tak.
Kl. 12:05

Fjerde næstformand (Trine Torp):
Tak for begrundelsen, og så er det ministeren: Værsgo til sundheds‐
ministeren for besvarelsen.

21

Kl. 12:06

Besvarelse
Sundhedsministeren (Magnus Heunicke):
Tak for det, formand, og tak til indkalderne til den her forespørgsels‐
debat – til Dansk Folkeparti – for at rejse det her emne igen, som jo
er et vigtigt emne for alle partier: Mangel på praktiserende læger og
hvilke tiltag vi har, der kan afhjælpe de udfordringer.
Jeg vil indledningsvis give en kort status på de aktuelle lægedæ‐
kningsudfordringer. Der er på ingen måde tale om et nyt problem. Vi
må se hinanden i øjnene og sige, at det indtil nu ikke er lykkedes at
løse problemet. Der er lavet nogle ting, og jeg har også respekt for,
at skiftende flertal osv. har lavet noget, som har haft fin effekt. Men
der er jo ikke noget, der reelt for alvor har fået løst problemet, i hvert
fald ikke på kort sigt.
For vi kan konstatere, at der er lægedækningsudfordringer i store
dele af landet, og hvis man tager et øjebliksbillede her fra ved
årsskiftet, pr. den 1. januar 2021, så er det sådan, at 56 pct. af
de praktiserende læger på tværs af landet har lukket for tilgang af
nye patienter. Det er altså 56 pct. Og hvis man sammenligner med,
hvordan det var tidligere, så er det en stigning, for i 2014 var det 40
pct., der havde lukket for tilgang af nye patienter.
Men der er faktisk også en forbedring, for hvis vi så går 3 år
tilbage, til 2018, var det 69 pct., der havde lukket for tilgang, så det
var altså på 69 pct., og nu er vi på 56 pct., så tallene tyder i hvert
fald på, at de skiftende flertal, de har været i den periode, og den
indsats, der er blevet gjort, har haft en effekt. Men det har jo ikke
løst problemet overhovedet. Og hvor er det, problemet er?
Jamen vi kan se, at der er særlige udfordringer med lægedæk‐
ning i Nordjylland, Hovedstadsområdet og dele af Region Sjælland.
For i 2020 havde alle praksisser i Lolland Kommune, men også i
Vallensbæk Kommune, ifølge PLO's tal lukket for tilgang af nye
patienter. Og lige nu og her er der lægedækningsudfordringer på
tværs af landet, og på længere sigt kan vi så se – når vi kigger på
de estimater, der er lavet, hvor man regner sammen, hvor mange
der bliver lægeuddannede, og hvor mange der går på pension, og så
laver sådan nogle estimater – at vi får et stigende antal speciallæger
i almen praksis. Og det vil på længere sigt kunne forbedre lægedæk‐
ningen.
Men der vil fortsat kunne være udfordringer med at fordele læger
til hele Danmark. Og selvfølgelig primært til de områder, hvor vi
kan se, der er problemer i dag, altså Nordjylland, Lolland, dele af
Sjælland, men også dele af København, hvor der er problemer.
Jeg vil godt understrege, at ingen danskere står eller har stået
uden en almenmedicinsk lægehjælp. Det er jo én ting, men dermed
ikke sagt, at situationen er god nok. Det er selvfølgelig sådan, at
borgere, som ikke kan lykkes med at blive tilknyttet en praksis med
en PLO-læge, er dækket af en regionsdrevet lægeklinik eller en
privat, udbudsdrevet klinik. Det er vigtigt at have med.
Der er i de senere år, som jeg været inde på, taget en række
initiativer til at forbedre lægedækningen i Danmark, og hvis man
går tilbage til før valget – og der vil jeg godt starte, nemlig i
februar 2017 – indgik alle Folketingets partier en aftale om bedre
lægedækning baseret på Lægedækningsudvalgets anbefalinger. Og
der er altså så en række initiativer, der på den baggrund er blevet
implementeret.
Der er f.eks. indført en todelt dimensionering af bachelor- og
kandidatuddannelsen i medicin, bl. a. med henblik på at begrænse
vandring af medicinstuderende fra Vest til Østdanmark.
Med den nuværende overenskomst om almen praksis er der også
taget en initiativer, der skal styrke lægedækningen. F.eks. er der
aftalt en differentiering af basishonoraret, hvilket øger honoraret til
læger i lægedækningstruede områder og til læger med mere behand‐

22

Fredag den 9. april 2021 (F 41)

lingskrævende patienter. Og man må jo også være ærlig og sige, at
nogle gange hænger de to ting faktisk sammen i dag.
Det er vores klare ambition, at alle danskere skal have adgang
til egen praktiserende læge, og det er, uanset hvor i landet man bor.
Det har jeg kun hørt Folketingets partier bakke op om og være enige
i, og derfor må man også være ærlige over for hinanden og sige,
at der stadig er behov for nye tiltag og flere tiltag, der forbedrer
lægedækningen, ikke mindst her på kort og mellemlangt sigt.
Regeringen har sammen med Danske Regioner besluttet, i forbin‐
delse med aftale om regionernes økonomi for 2020, at hæve antallet
af hoveduddannelsesforløb i almen medicin med 50 ekstra forløb i
2020 og 50 ekstra forløb i 2021.
Kl. 12:11

Forhandlinger om en ny overenskomst for almen praksis blev
igangsat i begyndelsen af 2020, men parterne, og det er jo Prakti‐
serende Lægers Organisation og Regionernes Lønnings- og Takst‐
nævn, er fortsat ikke blevet enige om en aftale, og de meddelte inden
jul, at forhandlingerne er sat på pause. Jeg forventer, at parterne
meget snart genoptager forhandlingerne. For regeringen har bl.a.
lægedækning og bedre seniorordninger været centrale prioriteter i de
overenskomstforhandlinger.
Så er det også helt klart i hvert fald for aktørerne her i dag i
Folketingssalen, og jeg tror også, det er det for mange danskere,
at vi fra regeringens side har foreslået en tjenestepligt, altså et nyt
redskab, som et bud på endnu en konkret løsning på problemet i
forhold til læger i almen praksis. Jeg er udmærket klar over, at
det forslag har mødt meget modstand rundtomkring, men jeg tror,
problemet er stå stort, at vi ikke kun kan vælge de løsninger, som der
kun vækker jubel alle steder, vi er nødt til at tage fat om nældens rod
og gøre noget, som måske er upopulært i visse kredse, for at løse et
problem, der er et samfundsproblem. Og det er grunden til, at vi har
lagt det forslag frem, og det er grunden til, at vi fortsat synes, at det
vil være et af de vigtige redskaber, der bør være på bordet, når man
skal løse det her problem.
Men jeg lytter selvfølgelig også til, hvad Folketinget siger, og
jeg ser også frem til debatten i dag om det element – jeg hørte
også, fru Liselott Blixt nævnte det i sin indledning, så jeg lytter
selvfølgelig også til, hvad Folketingets partier siger, det er logisk
– men jeg står fuldstændig ved, at det er et forslag, vi er kommet
med, og jeg mener, at vi slet ikke er i en situation, hvor vi på
nuværende tidspunkt skal lægge instrumenter væk. Tværtimod skal
vi have instrumenterne, værktøjerne, på border, fordi problemet er
reelt i store dele af Danmark. Og en tjenestepligt vil jo både betyde,
at vi får flere læger ud i almen praksis, og at vi får fordelt lægerne
til de områder af landet, hvor der i dag mangler læger. Vi har så også
fra regeringens side sagt, at konkrete modeller for og løsninger til,
hvordan alle indbyggere sikres en praktiserende læge tæt på deres
hjem, uanset hvor de bor, selvfølgelig vil blive drøftet med bl.a.
Lægeforeningen, med PLO og med Yngre Læger.
Vi vil indkalde relevante parter til drøftelse, og vi er fortsat åbne
og lydhøre over for faglige input og politiske input og forslag, som
konkret vil bidrage til at løse udfordringerne på både kort og lang
sigt. Vi har selv en række forslag, jeg har nævnt nogle af dem her
fra talerstolen i dag, men jeg mener også, at med det her forslag må
vi på tværs af politiske partier kunne blive enige om, at der altså
skal findes løsninger både på kort og på lang sigt. Og baggrund af
drøftelserne med parterne vil vi tage initiativer på det her område.
Tak for ordet.
Kl. 12:14

Fjerde næstformand (Trine Torp):
Tak for det. Der er nu adgang til én kort bemærkning fra ordførerne,
og den første, der har bedt om det, er fru Liselott Blixt.

Kl. 12:14

Liselott Blixt (DF):
Mange tak, og mange tak for ministerens svar. Ministeren siger, at
det ikke er alting, der vækker jubel. Det gjorde det heller ikke i
2013, da Socialdemokraterne faktisk gik ind og lavede overenskom‐
sten, som man ikke kunne få tegnet, og det gjorde faktisk, at der var
rigtig mange praktiserende læger, der stoppede. Så jeg håber da, at
man ligesom har taget det med sig, at man skal sørge for, at man
tager lægernes organisation med på råd.
Men det vigtigste spørgsmål, jeg vil stille til sundhedsministeren,
er, om sundhedsministeren arbejder for, at den enkelte borger kan
få en fast familielæge, som vi kender det. Jeg ved, at det kan være
svært, men for Dansk Folkeparti er målet, at vi kommer derhen, hvor
vi har en læge, der kender os. Så kan vi se, hvor langt vi når, men er
det noget, som sundhedsministeren vil arbejde for at borgerne får?
Kl. 12:15

Fjerde næstformand (Trine Torp):
Ministeren.
Kl. 12:15

Sundhedsministeren (Magnus Heunicke):
Ja, det er det, og jeg mener, det er så vigtig en del af vores sundheds‐
væsen, vores sundhedssystem, i Danmark. Det er et reelt problem,
at der er så store dele af Danmark, hvor det, som burde være en
selvfølge, ikke er en selvfølge. Så det er et stort og vigtigt mål at
sikre borgerne adgang til egen læge.
Så nævner fru Liselott Blixt familielægen, som man kender. Jeg
er selv også familiefar, og vi har da familielæge, men det er nu
ikke altid sådan, når jeg kommer op med mine børn og skal have
en vaccine eller have set på noget, at vi lige kender den læge, der
så er i turnus. I det lægehus, som vi er med i, er der de læger, vi
kender, og så er nogle lægehuse, som har nogle flere medarbejdere.
Det synes jeg bare er helt fint, og det giver noget fleksibilitet og
nogle muligheder for at få nogle tider og ikke sidde i kø i telefonen
om morgenen for at få en tid. Så det synes jeg bare er helt fint, og
det synes jeg hører med i den definition, som der bliver nævnt her.
Kl. 12:16

Fjerde næstformand (Trine Torp):
Tak for det. Så er det hr. Martin Geertsen.
Kl. 12:16

Martin Geertsen (V):
Tak for det, og tak til ministeren for besvarelsen. På mange områder
er vi jo enige, Venstre og Socialdemokraterne, også om, hvad det er
for nogle værktøjer, der skal være nede i værktøjskassen. Der er jo så
også værktøj, vi ikke synes man skal proppe derned, og det gælder
også forslaget om den såkaldte tjenestepligt. Og jeg vil sådan set
godt udfordre ministeren lidt på det, for hvad er det egentlig den her
grønne unge læge skal foretage sig ude i almen praksis? Altså, som
jeg har forstået forslaget, handler det om, at en yngre læge skal 6
måneder ud i en almen praksis og sådan være føl hos en almenprak‐
tiserende læge. Hvad er det egentlig, ministeren forestiller sig at den
her grønne unge læge skal foretage sig derude? Ovenikøbet kan det
jo altså risikere at være mod den pågældende yngre læges egen vilje.
Hvad er det egentlig, man helt konkret forestiller sig vedkommende
skal foretage sig ude i praksis?
Kl. 12:17

Fjerde næstformand (Trine Torp):
Ministeren.

Fredag den 9. april 2021 (F 41)

Kl. 12:20

Kl. 12:17

Sundhedsministeren (Magnus Heunicke):
Der er ingen tvivl om, at når man hører på PLO og måske især
på yngre læger, er der stor modstand. Det har der været fra starten
af med det her forslag, og det anerkender jeg, altså at der er den
modstand, og vi har også skrevet i vores forslag, at vi vil indføre det
her igennem en drøftelse med de her organisationer for at finde ud
af, om ikke de også kan se sig selv i det her forslag.
Jeg mener, det er helt rimeligt, og jeg synes også, at det er
klogt og fornuftigt – det er derfor, vi har foreslået det – at sige
til vores læger: Lige her og nu, venner, har vi altså et problem, et
landsdækkende samfundsproblem; I har fået den uddannelse her, og
vi har brug for jer, og tak for, at I tager den uddannelse her, men lige
nu og her har vi altså brug for, at I også bruger noget af det, I har
lært, udeomkring. Og så spørger hr. Martin Geertsen om, hvor meget
de så har lært, når de er færdige med den kliniske basisuddannelse,
før de opnår selvstændigt virke, og der har de jo lært en del, men
jeg er da helt med på, at det er som led i, at man går ud og ikke er
selvstændig, men at man så vil være i en eksisterende praksis. Det er
noget af det, vi vil drøfte med parterne.

23

Fjerde næstformand (Trine Torp):
Tak. Så er det hr. Stinus Lindgreen.
Kl. 12:20

Kl. 12:18

Stinus Lindgreen (RV):
Tak for det. Og tak til ministeren. Det her er en vigtig problemstil‐
ling, som vi alle sammen er enige om skal løses; det kan man jo
høre, når alle partier taler om det. Nu nævner ministeren selv det her
med tjenestepligt, og ministeren sagde noget i stil med, at nu har vi
givet lægerne den her uddannelse, og så skal de også bruge det, de
har lært.
Jeg vil godt høre ministeren om to ting. For det første vil jeg
høre, om det ikke er rigtigt, at vi allerede beder læger om at komme
ud forskellige steder og bruge det, de har lært, altså at de i løbet af
deres uddannelse ikke har fuldstændig selvbestemmelse over, hvor
de skal være. Og for det andet vil jeg høre, om ministeren kan nævne
andre uddannelser – for alle uddannelser er jo betalt af staten; min
uddannelse er betalt af staten, af os alle sammen – hvor vi beder
folk, der er færdiguddannede, om at gøre noget bestemt, inden de
selv kan vælge, hvordan de vil arbejde. Tak.

Kl. 12:18

Fjerde næstformand (Trine Torp):
Ministeren.

Fjerde næstformand (Trine Torp):
Tak. Og så er det fru Kirsten Normann Andersen.
Kirsten Normann Andersen (SF):
Tak for det. Jeg havde egentlig tænkt mig at stille et andet spørgs‐
mål, men når nu ministeren selv kommer ind på tjenestepligt som
en metode til ligesom at løse det her problem, så synes jeg jo også,
det er på sin plads at spørge til ministerens holdning til lægernes
eget forslag, nemlig at man forlænger praksisuddannelsen med ½ år.
Det ville skabe væsentlig mere kontinuitet, og det ville også leve op
til noget af det, som de lægestuderende selv peger på som en god
løsning på det samme problem.
Da jeg kan se, at jeg har tid til det, kunne jeg måske stille et
spørgsmål mere, nemlig hvordan ministeren tænker at man måske
kan fremme andet sundhedspersonale i lægepraksis. For sygeplejer‐
sker, jordemødre, psykologer og alle mulige andre kunne man tænke
sig ind i en lidt større lægepraksis, der også kunne tage sig af nogle
andre sundhedsproblemer og på den måde også aflaste lægepraksis‐
sen. Kunne det ikke også give mening at tænke den del ind?
Kl. 12:19

Fjerde næstformand (Trine Torp):
Ministeren.

Kl. 12:21

Kl. 12:21

Sundhedsministeren (Magnus Heunicke):
Om jeg kan nævne det, spørger man. Jeg er så nervøs for at komme
med noget her. Altså, jeg mener da i hvert fald, at jeg har haft ven‐
ner, som har arbejdet i forsvaret, og som er blevet fordelt forskellige
steder rundt i Danmark. De har også fået en uddannelse i forsvaret,
og de har i hvert fald ikke haft frit valg på alle hylder.
Det er simpelt hen, fordi vi har et problem, og vi er blevet spurgt
af befolkningen igennem nu to valg i træk, de to sidste folketings‐
valg, hvor det har været et kæmpestort tema, om vi ikke kan løse det
her problem. Og der synes jeg kun jeg har hørt partier sige: Det vil
vi godt løse. Og det vil vi godt løse, men med hensyn til hvad der så
skal være af redskaber på bordet, er det jo ikke nok at løse det i 2030
eller 2035, hvor vi kan se, at der bliver flere færdiguddannede – det
er en lang uddannelse, vi taler om her. Det skal også løses her på den
korte og mellemkorte bane, og der skal vi altså også være parate til
at smøge ærmerne op og bruge de værktøjer, som ikke lige spreder
jubel alle steder, og sige helt ærligt og åbent: Vi har brug for jer nu
og her ude i Danmark; det er en kort periode af jeres liv, men vi har
brug for det nu og her.

Kl. 12:19

Sundhedsministeren (Magnus Heunicke):
Jo, det kunne det helt sikkert. Jeg skal også mødes igen med de her
organisationer, og jeg synes, det er positivt, at der faktisk kommer
helt konstruktive og for mig at se virkelig gennemarbejdede og vel‐
menende forslag om, hvad vi kan gøre. Det tager jeg da imod, men
der er noget, jeg mangler at se i det konkrete forslag om at forlænge
praksisuddannelsen med ½ år. Jeg vil da godt se på det her, men
udfordringen for os er jo, om det er nok til at løse problemet. Jeg
mener, at vi har et problem her i Folketinget, hvis vi om 2 år, når der
skal være valg igen, igen skal møde danskerne og det her problem
stadig ikke er løst og stadig væk er i top, med hensyn til hvad der er
vigtigt at diskutere, altså hvis vi stadig ikke har formået at løse det.
Derfor mener jeg, at de instrumenter, der skal være – og der kan
det sidste, der blev nævnt her, også føjes til – skal løse problemet. Vi
skal have løst det her problem.

Kl. 12:22

Fjerde næstformand (Trine Torp):
Tak. Så er det hr. Per Larsen.
Kl. 12:22

Per Larsen (KF):
Tak for det. Jeg vil faktisk gerne holde lidt fast i det samme i forhold
til det her med tvang. Man har en uddannelse, som betyder, at de
studerende i vid udstrækning flyttes rundt i forbindelse med deres
lægeuddannelse, men ikke nok med, at de har masser af kliniktid i
selve uddannelsesforløbet, for når de så er færdige, skal de i klinisk
basisuddannelse, som typisk er et sted, hvor de bliver flyttet rundt,
alt efter hvor der er plads, og efterfølgende skal de i en introstilling.
Synes ministeren, det er rimeligt?
Hvis det er sådan, at man vil have yderligere et halvt år lagt
oveni, mener ministeren så ikke, at det kan være problematisk, i
forhold til at de har påbegyndt en uddannelse, hvor der i forvejen

24

Fredag den 9. april 2021 (F 41)

er meget flytteri, at lægge mere flytteri ind, sådan at det faktisk
kan være afskrækkende at søge ind på lægeuddannelsen, når man
skal flytte så meget? Samtidig er der også det problem, at de så
bliver speciallæge et halvt år senere, end de ellers ville have været,
fordi man forlænger uddannelsen, og det giver også et problem i den
anden ende.
Kl. 12:23

Fjerde næstformand (Trine Torp):
Ministeren.

har vi den her overenskomstforhandling, og jeg mener, det vil være
rigtig klogt, hvis vi fra politisk side ikke går ind og har drøftelser,
mens den pågår. Så jeg synes, det klogeste ville være, hvis vi lige
tænker os om og ser, hvornår det vil være rigtigt. Men jeg er enig
i, at det vil gavne, hvis det her forslag vil være et, hvor flere partier
kan se sig selv i at have lyst til at tage ansvar for en løsning. Og ikke
kun en løsning på lang sigt, selv om det er fint nok at løse det på
lang sigt, men også på en lidt mere kort og mellemlang sigt.
Kl. 12:26

Kl. 12:23

Sundhedsministeren (Magnus Heunicke):
Mange, mange tak for det spørgsmål. Jeg synes faktisk, at det meget
godt beskriver situationen. For allerede i dag er det nemlig sådan
– og det er fuldstændig korrekt, som det bliver fremført her af hr.
Per Larsen – at en del af uddannelsen indebærer, at man, fordi der
er forskellige elementer, bliver flyttet rundt i landet, før man er
færdiguddannet speciallæge. Det er der allerede i dag en stor del af.
Det er nogle steder i den offentlige debat blevet fremlagt, som om
det er helt nyt, og at det har et element af tvang over sig, som er
helt anderledes, end hvad vi har nu og her. Det er ikke helt rigtigt,
for nu og her har vi nemlig en situation, hvor der er nøjagtig samme
elementer i forbindelse med forskellige dele af uddannelsen, nemlig
at man skal rundtomkring forskellige steder i Danmark i forbindelse
med sit speciale m.m. Og det er så det, vi groft sagt foreslår at
udvide noget mere, for vi har brug for dem nu og her til at løse et
konkret samfundsproblem.
Jeg har godt hørt, at lægerne ikke er tilfredse med det, og derfor
ser jeg frem til at drøfte med dem, men jeg kan jo ikke tage forskud
på den drøftelse nu og her.
Kl. 12:24

Fjerde næstformand (Trine Torp):
Tak. Så er det hr. Lars Boje Mathiesen.
Kl. 12:25

Lars Boje Mathiesen (NB):
Jeg giver ministeren fuldstændig ret. Det er en genudsendelse, der
bliver ved med at køre igen og igen, og nu har vi haft en fantastisk
dag i dag indtil videre, og nu er der blevet indkaldt til forhandlinger
om revision af offentlighedsloven, og det er jo noget, som er rigtig
positivt. Kunne vi ikke få samme gode, konstruktive tilgang fra
ministerens side? Jeg ved godt, der skal være stor sundhedsreform
og alt sådan noget, men lad os nu sætte os sammen, når ministeren
inviterer til forhandlinger om at løse problemet om lægemangel, og
så sætter vi os ned og tager en grundig debat om det, vi får tallene på
bordet, og så ser vi, om der kan indgås en politisk aftale, så det netop
ikke bliver et slagsmål til næste folketingsvalg. Jeg deler fuldstændig
ministerens holdning til, at det er der ingen grund til at gøre, for
borgerne har en forventning om, at vi får løst det her i stedet for.
Kl. 12:25

Fjerde næstformand (Trine Torp):
Ministeren.
Kl. 12:25

Sundhedsministeren (Magnus Heunicke):
Jeg var ikke med til den tidligere debat, men tak for referatet fra den
tidligere debat her i Folketingssalen. Jeg ser frem til at læse om det i
medierne i løbet af dagen. Nu må vi se, hvad Folketinget ender med
at beslutte i dag, men nu har vi jo forhandlinger i Folketingssalen, og
nu må vi se, hvad for en vedtagelsestekst, man ender med at beslutte
sig for, men jeg vil i hvert fald meget gerne have mulighed for lige
at mødes og have et forløb med de forskellige parter. Lige nu og her

Fjerde næstformand (Trine Torp):
I den her runde har man kun én kort bemærkning. Der er ikke flere,
som har bedt om korte bemærkninger til ministeren, så nu går vi
over til forhandlingen og de almindelige regler for korte bemærknin‐
ger og siger tak til ministeren, som lige får gjort klar til den første,
der skal på talerstolen. Ordføreren for forespørgerne, fru Liselott
Blixt fra Dansk Folkeparti. Værsgo.
Kl. 12:27

Forhandling
(Ordfører for forespørgerne)
Liselott Blixt (DF):
Mange tak. Og tak for ministerens besvarelse. Vi kender jo nok alle
den læge, som enten husker en, fra dengang man var barn, eller den
læge, der fulgte en, mens man var gravid, og når man fik barnet og
kom til undersøgelserne; den læge, der kendte en og vidste noget om
ens baggrund; den læge, man havde mødt, når man var ked af det,
eller når man havde psykiske problemer; eller den læge, der har set
den patient, der kommer med blå mærker, og ved, hvad det skyldes,
fordi det har man talt om. Det er nogle af de ting, som vi synes er
vigtige – at man har en tillid til og en tro på den læge, man kommer
op til.
Det er klart, at kommer man med et akut problem eller, som
ministeren talte om, kommer op og skal have en vaccination, så
er det lidt lige meget, hvem der står bag sprøjten. Det kan være
en sygeplejerske, og det kan også være en læge, der er ude i en
kort periode. Men når man skal tale om livets genvordigheder og
om problemstillinger, hvor man kommer ind på områder, som man
måske synes kan være lidt svære at tale med en helt ny person om, er
det der, hvor det bliver svært. Det er måske også en af grundene til,
at man ikke altid fanger alle de sygdomme, som vi kan se man ikke
kommer tidsnok til lægen med.
Vi er i Dansk Folkeparti klar over, at det vil være svært at sige,
at alle borgere i Danmark skal have den gamle familielæge tilbage,
men vi kan sætte det som et mål. Nu har jeg tit hørt herinde, at når
vi taler om ting på sundhedsområdet, har vi sat nogle mål for at sige,
at det er det, vi stræber efter. Kunne vi så ikke stræbe efter, at vi får
den gamle familielæge tilbage? Det er en, der er der mere end et par
måneder eller et halvt eller 2 år, og som faktisk kender os, og hvor
det derfor kan være en meget bedre konsultation, og vedkommende
kan måske også tage sig af flere patienter.
Det er også grunden til, at vi har rejst den her forespørgsel. Jeg
har i årenes løb været rundt på forskellige klinikker og talt med
mange praktiserende læger og har også haft mange gode samtaler
med organisationen for at høre, hvad det er, der skal til. Og jeg
husker også 2013, hvor der gik rigtig meget galt, og hvor et flertal
i Folketinget trak en masse hen over hovedet på de læger, der var
derude. Jeg talte med mange læger i den bedste alder, der faktisk
lukkede deres praksis; nogle tog til Norge for at arbejde, og nogle
spillede golf. Og det er det, vi skal gøre noget ved.
Alle partier gik ind og var med til at løfte det, da vi fik rapporten
om lægedækningen. Der fik vi løftet noget, og det er måske også de
tal, man kan se skinne igennem. Men fra Dansk Folkepartis side tog

Fredag den 9. april 2021 (F 41)

vi det også op, da vi før valget sad og kiggede på en sundhedsreform
– det er jo snart mange år siden. Da kiggede vi også på mange af
de ting, som vi stadig væk mener er gældende, hvis vi ønsker flere
læger. Og vi ønsker ikke en tjenestepligtmodel, fordi den har nogle
udfordringer, der gør, at man ikke bare får åbnet for tilgangen af
nye patienter. Der bør vi se på, hvordan vi kan få en tilgang af nye
patienter, som også bliver der, til de dør – at de har den samme
læge, som de kommer til. Og det får vi ikke, ved at vi indfører en
tjenestepligt.
Nogle af de ting, vi har peget på – jeg tror, det var SF's ordfører,
der også talte om det – er at flytte noget af uddannelsestiden ud
i almen praksis, hvor den har været tidligere, for at man ligesom
kommer ud og mærker, hvordan det er at have en almen praksis og,
som lægerne derude siger, mærker det skønne i, at man har de her
patienter i nærområdet og kender dem; man kender fru Hansen, hr.
Jensen, og hvem det ellers er, der kommer. Det er nogle af de ting,
som vi mener kunne være til gavn.
Men vi mener også, at man skal kigge på de hjemler, der ligger.
Der har jo med gode resultater været afprøvet nogle. I Nordjylland
f.eks. gjorde man jo det, at regionen lavede en aftale, hvor man var
med til at finansiere en halv sygeplejerske, for at den ældre læge
blev et par år mere. Men den hjemmel blev fjernet for rigtig mange
år siden. Man havde en hjemmel i hovedstadsområdet, hvor man
også kunne finansiere praksispersonalet i forhold til at kunne hjælpe
den ældre praktiserende læge. Den hjemmel er også væk. Og det er
nogle af de ting, man kan gøre her og nu. Så vi synes, der er nogle
ting, man kan gøre her på den korte bane for at fastholde nogle af de
ældre og tiltrække nogle af de nye.
Så kan jeg se, at tiden er gået, så jeg vil læse et forslag til
vedtagelse op, og det er på vegne af undertegnede, Martin Geertsen
fra Venstre og Per Larsen fra Konservative:
Forslag til vedtagelse
»Folketinget anerkender, at der fortsat er lægedækningsudfordringer
i store dele af landet, og at et flertal af de praktiserende læger har
lukket for tilgang af nye patienter. Folketinget anerkender også, at et
stigende antal speciallæger i almen praksis på længere sigt vil kunne
forbedre lægedækningen, men at der er behov for handling her og
nu. Folketinget pålægger regeringen at skabe økonomisk incitament
til, at flere alment praktiserende læger kan ansætte mere personale
og derved få mulighed for at åbne for tilgang af nye patienter, så
lægedækningen allerede nu kan forbedres mærkbart.«
(Forslag til vedtagelse nr. V 103).

25

er der fuldstændig lukket for tilgang af nye patienter, i andre kom‐
muner er det meget tæt på. Det har en stor værdi at have sin egen
faste praktiserende læge. Det skaber tryghed og tillid, og en læge,
som kender dig og din historie, har også bedre mulighed for at opda‐
ge, når noget er galt. Viden går altså ikke i tabt i overleveringen, som
hvis man hver eneste gang møder en ny læge, hvor viden risikerer at
gå tabt.
Før valget, i 2019, sagde vi i Socialdemokratiet, at det er en
bunden opgave at skaffe bedre lægedækning. Det var en vigtig del
af det sundhedsudspil, som vi også præsenterede før valget, og i
forståelsespapiret, som blev lavet, i forbindelse med at den nye
regering blev præsenteret, står der også, at der i forbindelse med en
kommende sundhedsaftale skal iværksættes en målrettet indsats for
at sikre flere praktiserende læger i hele landet. Vi tog fat på opgaven
lige efter valget i 2019.
I forbindelse med økonomiaftalen med regionerne blev der opret‐
tet i alt 100 nye hoveduddannelsesforløb i almen medicin i perioden
2020-2021, så vi i de kommende år får uddannet flere læger i almen
medicin, som kan komme ud at arbejde. Det er en god begyndelse,
og det vil på sigt sikre flere læger, men det løser ikke det store
problem. I år og i de kommende år vil problemet være særlig stort,
og derfor har vi også brug for tiltag, det virker på kortere sigt. Jeg
tror ikke, der findes nogen enkel løsning eller simpel løsning eller et
enkelt håndtag, som vi kan dreje på, som så løser hele problemet. Vi
skal gøre flere ting på en og samme tid.
I Socialdemokratiet har vi foreslået en tjenestepligt, som I alle
sammen er bekendt med, for nyuddannede læger, så de efter deres
kliniske basisuddannelse skal ud at arbejde et halvt år i en lægeprak‐
sis i et område af landet, hvor der er mangel på læger. Det mener
vi er ret og rimeligt. Men vi lytter selvfølgelig også meget gerne til
forslag fra øvrige partier og andre, som har holdninger til det her,
om, hvordan vi sikrer, at vi får løst problemet og sikret lægedækning
i hele Danmark, ikke kun i de dele af landet, hvor folk er mindst
syge, men også i de dele af landet, hvor folk er mest syge, og hvor
der er størst behov for læger.
Coronapandemien har jo desværre lagt et stort beslag på 2020 og
også på første halvdel af 2021, men vi vil forhåbentlig snart være så
langt fremme, at vi i fællesskab kan tage fat på arbejdet med at løse
en af de helt store og vigtige opgaver i vores sundhedsvæsen, nemlig
at sikre lægedækning i hele Danmark.
På vegne af Socialdemokratiet vil jeg læse en vedtagelsestekst op
– så er I klar og spidser ører – og den kommer nu:
Forslag til vedtagelse

Kl. 12:33

Fjerde næstformand (Trine Torp):
Tak for det. Forslaget til vedtagelse vil indgå i de videre forhandlin‐
ger. Tak til Dansk Folkepartis ordfører. Så er den næste ordfører fra
Socialdemokratiet. Værsgo til hr. Rasmus Horn Langhoff.
Kl. 12:33

(Ordfører)
Rasmus Horn Langhoff (S):
Tak for ordet, og tak til Dansk Folkeparti for at rejse debatten om
lægemangel i Danmark. Det er for mig at se en af de vigtigste
opgaver i de kommende år inden for sundhedsområdet, at vi sikrer
en god lægedækning i hele Danmark. Ulighed i sundhed handler om
flere forskellige ting. Det handler bl.a. også om, at der er for stor
forskel på, hvad det er for et sundhedsvæsen, man møder, alt efter
hvor i landet man bor. Den ulighed er det vores opgave at få gjort op
med.
I øjeblikket ved vi, at der ifølge tal fra PLO i år vil være over
150.000 danskere, som ikke har deres egen faste læge, men som i
stedet er tilknyttet en udbuds- eller regionsklinik. I nogle kommuner

»Folketinget anerkender, at der fortsat er lægedækningsudfordringer
i store dele af landet, og at et flertal af de praktiserende læger har
lukket for tilgang af nye patienter.
Folketinget anerkender også, at et stigende antal speciallæger i
almen praksis på længere sigt vil kunne forbedre lægedækningen,
men indtil det sker, er det nødvendigt også at sikre lægedækning
med offentligt ejede regions- og licensklinikker, ikke mindst i yde‐
rområderne.
Folketinget anerkender, at regeringen og Danske Regioner har
besluttet at hæve antallet af hoveduddannelsesforløb i almen medicin
med 50 ekstra forløb i 2020 og 50 ekstra forløb i 2021.
Folketinget mener, at det er afgørende, at den kommende over‐
enskomst om almen praksis har fokus på at løse lægedækningsudfor‐
dringerne.
Folketinget noterer sig, at regeringen vil indkalde Folketingets
partier til forhandlinger om at løse problemet.«
(Forslag til vedtagelse nr. V 104).

26

Fredag den 9. april 2021 (F 41)

Kl. 12:41

Kl. 12:38

Fjerde næstformand (Trine Torp):
Tak for det. Det forslag til vedtagelse vil også indgå i de videre
forhandlinger.
Der er lige en kort bemærkning til den socialdemokratiske ordfø‐
rer, og det er fra fru Liselott Blixt.
Kl. 12:38

Liselott Blixt (DF):
Mange tak for talen og bekymringen, som vi andre også har, samt
for, at man gerne vil indkalde Folketingets partier. Det siger vi ja tak
til.
Jeg kunne godt tænke mig at høre, om Socialdemokraterne har
andre ting i skuffen end tjenestepligt. Et spørgsmål vil være: Hvis vi
sender en helt nyuddannet grøn læge til Nakskov og vi får dobbelt
så mange patienter til den læge, mener ordføreren så, at lægen blive
der? Eller vil der bare hele tiden komme en ny, og hvem er det så,
der skal sikre, at oplæringen sker? Er det så den ene læge, der står
dernede? Er det det, man vil gøre? Vil man ikke gøre andre ting, så
man kan tiltrække andre? Altså, hvad andre værktøjer ligger der i
Socialdemokratiets skuffe?
Kl. 12:39

Fjerde næstformand (Trine Torp):
Ordføreren.

Rasmus Horn Langhoff (S):
I dag får de jo dårligere service og dårligere sundhedstilbud. Det
gør de nede på Lolland. Det gør de hjemme hos mig i Kalundborg
og i Odsherred og i Holbæk og i Slagelse. Alle de steder, hvor
der er mangel på læger, får man jo dårligere service. Så det her er
jo et redskab blandt mange andre redskaber. Jeg påstår ikke, at en
tjenestepligt kan stå alene eller løse noget alene, men det er med til
at sikre mere lægebistand. Det er jo ikke den perfekte eller optimale
løsning, men det er et redskab til at understøtte lægedækning i de
egne af landet, hvor der er mangel nu og her.
Så skal vi huske, at rigtig mange nyuddannede, og det gælder for
alle områderne, ender med at slå sig ned der, hvor de tager deres
uddannelse. Så det her handler jo også om at få flere til at få øjnene
op for, at der faktisk er helt vidunderligt og smukt eksempelvis på
Lolland.
Kl. 12:42

Fjerde næstformand (Trine Torp):
Tak. Så er det hr. Lars Boje Mathiesen.
Kl. 12:42

Lars Boje Mathiesen (NB):
Tak. Jeg har bare et kort spørgsmål: Hvornår kommer indkaldelsen
til forhandlingerne?

Kl. 12:39

Rasmus Horn Langhoff (S):
Der er jo i virkeligheden rigtig mange ting, som jeg også sagde i
min tale. Man bliver nødt til at gøre mange ting på en gang. Noget
handler i virkeligheden også om at vinde tid. Eksempelvis i Region
Sjælland, som både jeg og Dansk Folkepartis ordfører kommer fra
og bor i, kan vi se, at problemet er meget presserende, og måske
allerede om 2 år vil der alene i Region Sjælland være 100.000
borgere, som ikke har adgang til egen praktiserende læge. Så bare
det at vinde tid kan hjælpe os rigtig godt på vej. Det handler altså om
forskellige tiltag for at sikre, at nogle af de læger, der er der, lige kan
tage måske et halvt år eller et helt år mere. Altså, hvert et år hjælper
os, i forhold til at der skal nye læger ud. Det, at der i vores egen
region, Region Sjælland, er kommet regionsklinikker, er med til at
afhjælpe det, så der er rigtig meget, vi kan gøre for at vinde tid og
for at afhjælpe problematikken, mens vi så skal til at uddanne læger.
Og det er jo i virkeligheden ikke nok at uddanne tilstrækkeligt
med læger, og det er det, der er en del af pointen her. Det er også
vigtigt, at vi uddanner læger de steder, hvor der er behov for dem.
Kl. 12:40

Fjerde næstformand (Trine Torp):
Fru Liselott Blixt.

Fjerde næstformand (Trine Torp):
Ordføreren.
Kl. 12:42

Rasmus Horn Langhoff (S):
Jeg er ikke sikker på, at jeg er den rigtige at spørge om, hvornår
regeringen indkalder. Jeg repræsenterer Socialdemokratiet fra den
her talerstol, så det er jo noget, man skal spørge regeringen om. Men
jeg er sikker på, at indkaldelsen er på trapperne.
Kl. 12:42

Fjerde næstformand (Trine Torp):
Hr. Lars Boje Mathiesen.
Kl. 12:42

Lars Boje Mathiesen (NB):
Nej, men nu havde jeg kun et spørgsmål til ministeren, og så tænkte
jeg, at du er den næstbedste at spørge. Du er nok lidt tættere på det
end jeg, men jeg kan da spørge ministeren, når jeg går forbi ham, når
jeg skal op og tale fra talerstolen. Så må vi se, om vi kan få en dato
på det. Tak for det.
Kl. 12:42

Kl. 12:40

Liselott Blixt (DF):
Men er det ikke blot at give de borgere, der bor nede i Nakskov, på
Lolland, i hele Region Sjælland, en dårligere behandling end andre?
Det er jo det, vi gør ved at sige, at der bliver tjenestepligt dernede,
i stedet for at lytte til nogle af de læger, der siger: Vi kan udbygge
vores klinik. Men hvem skal betale? Det er der ikke nogen der vil.
Nå, så bliver der ikke noget. Der kunne man jo gå ind at gøre det,
eller man kunne sige, at vi sikrer, at der er nogle barselspenge til
mange af de kvindelige læger. Wauw, så kan de måske blive længere.
Eller man kunne gøre noget for de ældre læger her og nu.
Kl. 12:41

Fjerde næstformand (Trine Torp):
Ordføreren.

Kl. 12:42

Fjerde næstformand (Trine Torp):
Ordføreren.
Kl. 12:42

Rasmus Horn Langhoff (S):
Ja, det er en god plan.
Kl. 12:43

Fjerde næstformand (Trine Torp):
Så er det hr. Per Larsen.
Kl. 12:43

Per Larsen (KF):
Tak for det, og tak til ordføreren for talen. Nu handler det her jo
meget om det helt akutte problem, vi står lige midt i, med lægeman‐

Fredag den 9. april 2021 (F 41)

gel. Og begrebet akut kan man så strække ud, for det har faktisk
været et problem i rigtig lang tid. Sådan som det ser ud ifølge den
prognose, som PLO arbejder med, kommer vi jo til at skulle op og
have omkring 5.000 praktiserende læger. Vi har 3.300 i øjeblikket.
Hvad tænker man i Socialdemokratiet om den situation, at vi jo
kommer til at mangle endnu flere læger fremadrettet, hvis ikke vi
gør en massiv indsats for at få uddannet nogle flere praktiserende
læger?
Kl. 12:43

Fjerde næstformand (Trine Torp):
Ordføreren.
Kl. 12:43

Rasmus Horn Langhoff (S):
Det er jo en debat, vi har haft før, også på foranledning af Det
Konservative Folkeparti, og med ønske om at uddanne flere. Vi skal
jo selvfølgelig så altid sørge for, at der kommer nogle penge på
bordet, når vi gør det. Det koster jo noget, det koster mange penge,
og det er nogle penge, vi skal investere, for der skal uddannes flere
læger. Det, der altid er vigtigt at have med i den diskussion, er – og
det ved ordføreren selvfølgelig rigtig godt som nordjyde – at det er
afgørende ikke bare, at vi uddanner tilstrækkeligt med læger, men
også, at de bliver uddannet, så vi sikrer, at de er der, hvor vi har
behov for dem.
I sin tid, da man lavede en lægeuddannelse i Nordjylland, var
det jo meget, meget modigt og ambitiøst og progressivt, at man
insisterede på det, selv om man mødte enorm modstand politisk og
sundhedsfagligt rundtomkring, for det har jo været med til, at der vil
være bedre lægedækning i Nordjylland til gavn for os alle sammen,
lige så vel som det, at man lavede en ny sygeplejerskeuddannelse i
Holbæk, er med til at sikre sygeplejedækning i det nordlige Vestsjæl‐
land. Så det er helt afgørende hele vejen igennem, at vi ikke kun har
fokus på at uddanne tilstrækkeligt med læger, men også på at få folk
derhen, hvor vi har behov for dem.
Kl. 12:44

Fjerde næstformand (Trine Torp):
Tak. Hr. Per Larsen.
Kl. 12:44

Per Larsen (KF):
Tak. Vi er rigtig glade for vores lægeuddannelse i Aalborg, og det
kom jo bl.a. i stand, på baggrund af at der på daværende tidspunkt
var en konservativ sundhedsminister, som fik det skib sat i søen. Så
det er vi rigtig glade for. Nu nævner ordføreren det her med pengene
til lægeuddannelsen, men synes man ikke i Socialdemokratiet, at
det her problem er så væsentligt, at det bør have absolut højeste
prioritet i vores sundhedsvæsen, at alle danskere har adgang til en
praktiserende læge, som de kender, og som kender sine patienter?

kommende sundhedsarbejde ud over håndteringen af corona, at vi
får løst det her.
Kl. 12:46

Fjerde næstformand (Trine Torp):
Tak. Så er det fru Kirsten Normann Andersen.
Kl. 12:46

Kirsten Normann Andersen (SF):
Tak for det. Og tak for talen og ikke mindst en vedtagelsestekst, hvor
man i det mindste ikke har taget begrebet tjenestepligt med, men
ordføreren tager det jo med i sin ordførertale alligevel.
Problemet med tjenestepligt er, som jeg ser det, at det har karak‐
ter af tvang, og sådan bliver det jo også opfattet i lægekredse. Jeg
vil bare spørge ordføreren: Hvad motiverer mest lægerne til at se sig
omkring i forhold til almen lægepraksis i fremtiden – er det, at man
tvinger dem ud i et halvt års praktik i en lægepraksis, eller er det, at
man f.eks. selv kan vælge det til, og at problemet til gengæld løses
ved at forlænge uddannelsesforløbet i lægepraksis til eksempelvis 1
år, så man dermed både skaber kontinuitet og sikrer, at der samtidig
også er flere praktikanter ude ad gangen?
Kl. 12:47

Fjerde næstformand (Trine Torp):
Ordføreren.
Kl. 12:47

Rasmus Horn Langhoff (S):
Det er meget forskelligt fra person til person. De unge nyuddannede
læger, der kommer i de her år, har nogle helt andre drømme, behov
og ønsker end den generation af læger, som de erstatter. Og i mange
tilfælde er det kvinder, der bliver nyuddannet, hvor den generation,
de erstattede, var mænd, og de har måske nogle andre ønsker om
at indgå i nogle sundhedsfaglige fællesskaber rundtomkring. Mange
har måske drømme om at lave noget klinisk forskning ved siden af
eller om at kunne være på en lægeklinik eller have en lægepraksis,
samtidig med at man så får lov til at lave noget klinisk forskning
på det lokale hospital. Der kan være mange forskellige ting, der
motiverer.
En ting, som også kan motivere, i forhold til at komme væk fra
at synes, at det kun er spændende at bo i København eller lige uden
for København, er, at man får øjnene op for, at man rent faktisk
har nogle rigtig gode og fantastiske muligheder for at bo uden for
storbyen. Så det at få øjnene op for, hvad der er rundtomkring, kan
også være med til at motivere.
I virkeligheden synes jeg, at det allermest spændende er at sikre
– nu går jeg over tiden igen – at folk ser, hvilke muligheder der er,
og bliver motiveret. Jeg synes det er meget kedeligt at motivere med
penge – jeg synes, det er mere spændende at kigge på, hvordan man
kan motivere rent fagligt.

Kl. 12:45

Fjerde næstformand (Trine Torp):
Ordføreren.

27

Kl. 12:48

Fjerde næstformand (Trine Torp):
Så er det fru Kirsten Normann Andersen.
Kl. 12:45

Rasmus Horn Langhoff (S):
Jeg kan sige, at jeg som ikkenordjyde, men som vestsjællænder også
er glad for den lægeuddannelse i Aalborg, for den er med til at sikre,
at vi kan løse det her med lægedækning i hele landet. Jeg ved ikke,
hvad der er det vigtigste, men det at sikre ordentlig lægedækning er
i hvert fald blandt de allervigtigste opgaver at få løst i forhold til at
sikre god sundhed, i forhold til at få gjort op med ulighed i sundhed
og i forhold til at sikre tryghed og nærhed og ordentlig velfærd i
hele Danmark. Jeg mener, det er en af de helt centrale ting i vores

Kl. 12:48

Kirsten Normann Andersen (SF):
Tak for det. Det har lidt karakter af, at man siger: Det svier lidt i
starten, men du bliver glad for det. Man bliver ved med at fastholde:
Hvis bare vi gør det, og hvis bare du prøver, så bliver du glad for
det. Jeg tror bare ikke på, at det er den måde, man motiverer folk
til en livslang gerning som alment praktiserende læge. Så burde vi
ikke putte det forslag i skraldespanden en gang for alle og så for
eftertiden prøve at kigge på, hvad der reelt kan motivere til, at flere

28

Fredag den 9. april 2021 (F 41)

får lyst til at prøve kræfter med almen praksis? For jeg er enig i, at
det er en udfordring, som vi skal løse.
Kl. 12:49

Fjerde næstformand (Trine Torp):
Ordføreren.

Kl. 12:51

Fjerde næstformand (Trine Torp):
Ordføreren.
Kl. 12:51

Kl. 12:49

Rasmus Horn Langhoff (S):
Jeg er med på, at det ikke er noget, som har vakt ubetinget begej‐
string hos mine kolleger eller alle steder rundtomkring i lægekredse,
og slet ikke hos de læger, der er i storbyerne, men jeg mener, at det
er et fornuftigt og godt redskab. Men det er jo ikke sådan – og det er
jo også ret tydeligt i det udspil, som Socialdemokratiet i sin tid kom
med – at vi er låst fast i en tro på, at det kun er det her, der virker. Vi
er sådan set åbne og har fokus på problemet. Vi vil have løst det her
problem, og vi ser det her som et redskab, men hvis andre kommer
med den store forkromede løsning, er vi ikke så stædige, at vi ikke er
parate til at løse det på andre måder. Det, det handler om, er at løse
det her problem.
Kl. 12:50

Fjerde næstformand (Trine Torp):
Så er det hr. Stinus Lindgreen.

Rasmus Horn Langhoff (S):
Det er jo helt rigtigt, og det er en tilføjelse, vi har til vores forslag,
som vi lavede i sin tid, altså at hvis der er nogen, der kommer med
et bedre forslag, der kan det samme, eller som kan mere, er vi også
åbne over for det. Det burde jo være til stor inspiration for ethvert
parti til et hvilket som helst forslag, at hvis nogen kommer med en
bedre idé, skal man ikke være så dumstædig, at man holder fast i den
gamle idé, men sådan set bare være parat til at sige: Hov, der var da
noget, der var bedre; det snupper vi bare. Og det skal man da slet
ikke være ærgerlig over eller skamme sig over. Det skal man bare
gøre.
Kl. 12:52

Fjerde næstformand (Trine Torp):
Tak for det. Nu er der ikke flere korte bemærkninger til Socialde‐
mokratiets ordfører. Den næste ordfører er hr. Martin Geertsen fra
Venstre.
Kl. 12:52

Kl. 12:50

Stinus Lindgreen (RV):
Tak for det. Jeg har bare et enkelt spørgsmål. For ordføreren siger
jo ganske rigtigt, at det ikke har vakt udelt begejstring herinde i
Folketinget og derude blandt læger, så jeg vil bare lige høre, om der
er nogen steder, altså ud over i Socialdemokratiet selv, hvor det her
forslag har vakt begejstring.
Kl. 12:50

Fjerde næstformand (Trine Torp):
Ordføreren.
Kl. 12:50

Rasmus Horn Langhoff (S):
Altså, jeg vil sige, at det vækker større begejstring ude, hvor jeg bor
og færdes, i det vestsjællandske, også blandt sundhedspersoner, end
det gør herinde. Jeg tror, at der, hvor skoen trykker i forhold til læge‐
mangel, vil der nok være noget større tilslutning til det. Man kan se,
at vi er presset, og vi godt kan få de her læger til at arbejde længere
og endnu lidt længere, men på et eller andet tidspunkt kan de ikke
mere; så smutter de, og så har vi de der ubesatte lægestillinger, og
så har vi for alvor balladen. Så der, hvor man virkelig har hånden på
kogepladen, tror jeg, eller det ved jeg, at man er noget mere parat til
at tage nogle skrappere redskaber i brug.
Kl. 12:51

Fjerde næstformand (Trine Torp):
Hr. Stinus Lindgreen.
Kl. 12:51

Stinus Lindgreen (RV):
Tak for det. Det er ganske givet rigtigt, men bare fordi man har et
skrapt redskab, betyder det ikke, at det er en god idé at bruge det.
Det har vi også lært i den forgangne tid med epidemi, uden sammen‐
ligning i øvrigt. Derfor er jeg også glad for at høre ordføreren sige,
at det her ikke er det eneste redskab, som Socialdemokratiet har i
skuffen, og at I er villige til at se på andre værktøjer. Jeg ser frem til
det videre samarbejde, for det er et problem, vi skal have løst.

(Ordfører)
Martin Geertsen (V):
Tak for det. Der er, som gode kolleger jo allerede har været inde på i
den sidste times tid oder so, udfordringer med at skaffe praktiserende
læger til danskerne tæt på deres bopæl. Problemet er jo så ekstra
stort i de mere tyndt befolkede egne af Danmark. Jeg tror i virkelig‐
heden, at det problem bliver forstærket yderligere af, at vi også i de
kommende år formentlig kommer til at prioritere at lægge langt flere
opgaver ud i det, vi kalder det nære sundhedsvæsen. Det siger sig
selv, at det jo fordrer uddannelse af flere almenmedicinske læger og
dermed også til syvende og sidst praktiserende læger. Situationen
er alvorlig. Gode kolleger har også før mig ridset tallene op. I
alt står ca. 130.000 danskere i dag uden egen privatpraktiserende
læge, og PLO, de praktiserende lægers organisation, vurderer, at
det allerede inden ret længe stiger til godt 150.000 danskere uden
egen privatpraktiserende læge. Det skyldes jo ikke kun demografisk
forskydning, men også det forhold, at praktiserende læger på et
tidspunkt jo ligesom alle os andre skal på pension – ikke fordi jeg
selv er på vej på det, men det skal vi jo på et eller andet tidspunkt –
og Lægeforeningens egen opgørelse er desværre tydelig. Hver fjerde
praktiserende læge er i dag 60 år eller derover, og i 2025 vil mere
end 900, eller 28 pct. af de nuværende praktiserende læger, være 65
år eller derover.
Det er en vigtig prioritet for os, ligesom det selvsagt er for alle
Folketingets partier, at alle danskere, uanset hvor i landet de bor,
har let og lige adgang til sundhedsvæsenet, herunder også til almen
praksis. Den prioritet kan jo kun opfyldes med flere praktiserende
læger. Jeg tror, at der skal bringes en bred vifte af initiativer i spil
med henblik på at modvirke lægemangel, både på den lange bane,
men også på den korte bane. I Venstre har vi – derfor går vi også
til forhandlinger om den sundhedsreform, som ministeren ved flere
lejligheder har bebudet, og hvor jeg også tror det her ender med
at blive parkeret – en målsætning om at sikre så god og stabil
lægedækning som overhovedet tænkeligt muligt. Det er jo nok ikke
en målsætning, som overrasker ret mange, for det var også os, der
foreslog, da vi senest sad i regering, et udbud af ekstra 100 nye
ydernumre og et løft af antallet af uddannelsesstillinger i almen
medicin. Og det står vi jo selvfølgelig fortsat ved.
Når det så er sagt, forudsætter uddannelse af flere speciallæger
i almen medicin jo også, at uddannelsesstillingerne så rent faktisk

Fredag den 9. april 2021 (F 41)

besættes, og at de gennemføres, ligesom en god geografisk dækning
afhænger af, hvor lægerne så til syvende og sidst vælger at slå sig
ned og arbejde. Her handler det efter min bedste overbevisning om,
at vi skaber de bedst mulige incitamentet for den enkelte læge til
at lade sig uddanne, henholdsvis slå sig ned også i de mindre tæt
befolkede egne af landet.
Som vi tidligere har foreslået, er der nok behov for – bare for at
tage en række ting, man kunne kigge på, og som kunne være nede
i værktøjskassen – at styrke de fysiske rammer omkring fremtidens
lægepraksis i form af moderne lægehuse og sundhedshuse, altså
skabe de rigtige rammer for stærke faglige fællesskaber lokalt og
dermed jo altså også nogle attraktive fysiske rammer for fremtidens
patienter. Vi bør efter vores opfattelse også se på mulighederne for
at øge de økonomiske incitamenter i forhold til at tage flere patienter
ind i praksis, og vi bør give regionerne mulighed for at lave aftaler
med eksempelvis ældre praktiserende læger om, at de mod at udsæt‐
te pensionen kan få finansieret ekstra personale til klinikken f.eks. i
form af sygeplejersker.
Endelig ligger der jo altså også et kæmpemæssigt uudnyttet po‐
tentiale i at fremme anvendelsen af den digitale konsultation, altså
det digitale møde mellem læge og patient, som jo af gode grunde har
fået en opblomstring her under coronakrisen, i hvert fald da krisen
var på sit højeste. Nu er det så faldet til et lidt lavere stabilt niveau,
men vi tror meget på, at der også her er mulighed for via forskellige
tiltag at løfte det digitale møde mellem sundhedsvæsenet og den
enkelte patient. Der er jo flere redskaber til det, men det her er bare
nogle af de instrumenter, vi tror er nødvendige med henblik på at
sikre så god og så bred en lægedækning for så mange danskere som
overhovedet muligt.
Kl. 12:57

Fjerde næstformand (Trine Torp):
Tak for det. Der er en kort bemærkning. Hr. Stinus Lindgreen.
Kl. 12:57

Stinus Lindgreen (RV):
Tak for det. Jeg skal gøre det kort. Nu har vi jo diskuteret tjeneste‐
pligt, eller i hvert fald nævnt ordet en del gange, som et muligt
værktøj, så jeg vil bare spørge ordføreren til Venstres holdning om
tjenestepligt som en løsning på det her problem.
Kl. 12:57

Fjerde næstformand (Trine Torp):
Ordføreren.
Kl. 12:57

Martin Geertsen (V):
Nej, så havde jeg nævnte det her, altså hvis jeg syntes, det havde
været så central en del af debatten, og jeg havde nok fremhævet det,
hvis jeg syntes, at det var en gangbar vej. Altså, vi tror mere på det
med, som jeg også nævnte i min ordførertale, at vi bruger nogle for‐
skellige tilskyndelsesmetoder, herunder også af økonomisk karakter
med henblik på at kunne tiltrække praktiserende læger til de områder
af Danmark, hvor udfordringen med at få sin egen praktiserende
læge er størst. Man skal jo bare lige huske: Når man taler lægeudfor‐
dringer, har man sådan en eller anden fornemmelse af, at det kun
gælder ude i de tyndt befolkede egne af landet, men vi rykker jo alt‐
så også tættere på hovedstaden. Som hr. Stinus Lindgreen ved fra sit
øvrige sundhedspolitiske virke, er der jo også udfordringer i den her
del af landet. Så det er en landsdækkende problematik, hvor jeg tror,
at uddannelse af flere læger og så økonomiske tilskyndelsesmidler
kan være nogle af værktøjerne.

29

Kl. 12:58

Fjerde næstformand (Trine Torp):
Tak til Venstres ordfører. Der er ikke flere korte bemærkninger. Den
næste ordfører er fra Socialistisk Folkeparti, fru Kirsten Normann
Andersen.
Kl. 12:59

(Ordfører)
Kirsten Normann Andersen (SF):
Tak for ordet. Også tak til Dansk Folkeparti for at indkalde til den
her forespørgselsdebat. Det er et vigtigt emne og også en udford‐
ring, som skal løses, og derfor er det også rigtigt, at vi bliver ved
med at have den samtale. Der er nemlig stadig væk lægemangel i
Danmark, selv om der er blevet gjort en stor indsats for at kompen‐
sere for lægemanglen, både regionalt og centralt via udbredelsen af
lægeuddannelsen, oprettelse af flere uddannelsesstillinger i almen
medicin, lægedækningsaftalen i 2017 og de seneste overenskomster
med PLO, men vi står stadig væk med ubesatte ydernumre, især i
yderområderne og ikke mindst i den sydlige og vestlige del af region
Sjælland. Men vi ved også, hvor svært det har været at skaffe en
lægeklinik i Vollsmose i Odense; her var man også nødt til at ty til
en såkaldt samarbejdsklinik med alles som medspiller for at få et
lægetilbud op at stå.
Derfor er vi fortsat nødt til at spille på flere heste, hvis vi skal
sikre faste læger til borgerne i hele landet, samtidig med at vi for‐
søger at undgå alt for mange private aktører på området. Vi skal
f.eks. ikke have flere stråmandsklinikker, hvor store kapitalinteresser
får flere muligheder for at komme ind på sundhedsområdet i Dan‐
mark. Lægetilbuddet i Danmark bør være præget af almen praksis,
gerne i en moderniseret form af læge- eller sundhedshuse med flere
sundhedstilbud og sundhedspersonale tilknyttet, og om nødvendigt
offentlige regions- eller licensklinikker, hvor man forsøger at arbejde
med en fast stab af læger, som kender deres borgere. Endelig bør
vi også forsøge at aflaste almen praksis bl.a. via oprettelsen af flere
sygeplejeklinikker, hvor man bl.a. kan yde sårpleje og førstehjælp,
det vil kunne være et vigtigt supplement i yderområderne, sikre
lettere adgang til psykologhjælp til både børn og voksne, hvor der i
dag kun er gratistilbud til aldersgruppen 15-24 år, og via mere brug
af virtuel lægepraksis, som kan være et vigtigt supplement til især
øboere.
Derudover skal vi i forbindelse med den nye PLO-overenskomst
og i forbindelse med den kommende sundhedsplan fortsat se på,
hvordan vi kan skaffe endnu flere læger. Lægeforeningen har fore‐
slået en række fornuftige tiltag: fastholdelsestiltag i form af mere
klinikpersonale til ældre almenpraktiserende læger; tiltrækning af
almene medicinere fra sygehusområdet til almen praksis, hvis de
kunne få nogle bedre arbejdsforhold med plads til barselsorlov og
37-timers arbejdsuge og den slags helt almindelige, gode arbejds‐
forhold; og støtte til ansættelse af mere klinikpersonale i form af
sygeplejersker og klinikassistenter, social- og sundhedsassistenter i
almen praksis i ikke mindst yderområderne; omlægning af hovedud‐
dannelsen i almen medicin, så man fik længere praktiktid i almen
praksis – det vil skaffe mere arbejdskraft i almen praksis, så man
måske vil kunne undgå sundhedsministerens lidt vilde forslag om
tjenestepligt, samtidig med at man kunne øge interessen for området
– eller oprettelse af flere hoveduddannelses- og introduktionsforløb
i almen praksis. Derudover synes jeg også, at man burde se på
muligheden for flere delestillnger, hvor den almene mediciner både
arbejder i almen praksis og måske på et lokalt sygehus.
Jeg synes, at der er kommet rigtig mange gode takter i det, der
allerede er sagt fra talerstolen i dag, og jeg synes også, det er nogle
gode vedtagelsestekster, der er læst op. I SF kan vi bl.a. støtte op
om den vedtagelsestekst, som Socialdemokraternes ordfører læste
op, ikke mindst så længe vi undlader begrebet tjenestepligt, men det

30

Fredag den 9. april 2021 (F 41)

er vigtigt for os under alle omstændigheder, at der er en bred aftale
i Folketinget om at få løst det her problem en gang for alle. Det
her er et område, der ikke tåler elevatorpolitik, så jeg håber på, at
vi kan samles om at lave nogle gode løsninger for lægedækning i
fremtiden.
Kl. 13:03

Formanden (Henrik Dam Kristensen):
Tak til ordføreren. Der er ikke nogen korte bemærkninger.
Næste ordfører er hr. Stinus Lindgreen, Det Radikale Venstre.
Kl. 13:04

(Ordfører)
Stinus Lindgreen (RV):
Tak for det. Og tak til fru Liselott Blixt for at tage et vigtigt emne op.
Vi er jo alle på tværs af partierne interesseret i at sikre lægedækning
i hele landet, så alle borgere har nem og lige adgang til behandling
af høj kvalitet. Vi har desværre i dag en situation med stor skævhed
på tværs af landet, hvor det nogle steder er meget svært at dække
behovet for praktiserende læger. Det skal vi gøre op med for at sikre
lighed i sundhed. Det er der ikke én simpel løsning på. Det er rigtig
godt, at der er oprettet flere hoveduddannelsesforløb i almenmedicin,
som ministeren nævnte i sin tale, hvilket på sigt kan løse en del
af problemet, men det siger også sig selv, at det er en langsigtet
strategi, der ikke afhjælper udfordringerne nu og her.
Almenpraksis er en helt afgørende del af vores sundhedsvæsen,
og på sigt vil vi se flere og flere opgaver flyttet ud til egen læge.
Samtidig kan vi se i den demografiske udvikling, at der vil være
et stigende behov i årene, der kommer, for flere ældre medborgere,
flere personer med kroniske sygdomme og flere multisyge vil alt
andet lige stille større krav til vores sundhedsvæsen. Netop for disse
grupper er kontinuitet i behandlingen særlig vigtig, så derfor skal der
sikres lægedækning i hele landet.
I Det Radikale Venstre ser vi en lang række mulige tiltag, der i
kombination kan afhjælpe problemet, mens vi venter på at få uddan‐
net flere speciallæger i almenmedicin, for det handler i vores optik
om ikke at tvinge nyuddannede læger ud i almenpraksis, men om at
gøre det attraktivt for dem, der gerne vil, for det er nemlig til gavn
for både læge og patient. Den klassiske familielæge er nok ikke læn‐
gere en gangbar model for langt de fleste, men det vigtige er, at vi
stadig sikrer den samme høje sundhedsfaglige standard, og her skal
vi omfavne fleksibilitet og nye måder at organisere almenpraksis på.
Vi ser eksempelvis, hvordan flere læger går sammen i én praksis, så
der skabes faglig sparring og fællesskab, eller hvordan man får andre
til at tage sig af det administrative, så lægen kan fokusere på det
lægefaglige. Måske kan man gøre mere for at sikre det nødvendige
personale på klinikkerne i de mest truede områder, så lægerne ikke
behøver at bekymre sig om den del.
Det skal gøres attraktivt for læger at slå sig ned i de dele af
landet, der er mest udfordret, og her kan man se til de dele af
landet, der faktisk har haft succes med at knække kurven. For mange
handler det jo ikke kun om lægen selv, for der kan være en eventuel
partner, der skal have et job, der er måske børn, der skal i skole,
og her er det lokale tiltag, der skal til. Og så kan man også se på,
om man kan fastholde de ældre praktiserende læger bare et par år
længere, der så vil afhjælpe en del af problemet, og samtidig have
mentorer for de yngre læger, der gerne vil ud i almenpraksis. Der er
rigtig mange greb, vi kan bruge, og i kombination er jeg sikker på, at
de kan løse udfordringerne. Prognoserne peger heldigvis også på, at
antallet af patienter uden adgang til egen læge vil toppe i år, så vi er
på rette vej, selv om vi ikke er i mål endnu.
Til slut har jeg for det første lovet at hilse fra fru Susanne
Zimmer, der ikke kunne være her i dag, og så vil jeg på vegne
af Det Radikale Venstre, Enhedslisten og Susanne Zimmer (UFG)
fremsætte følgende:

Forslag til vedtagelse
»Folketinget anerkender, at der fortsat er lægedækningsudfordringer
i store dele af landet, og at et flertal af de praktiserende læger
har lukket for tilgang af nye patienter. Folketinget anerkender også,
at et stigende antal speciallæger i almen praksis på længere sigt
vil kunne forbedre lægedækningen, men at der samtidig er behov
for andre og hurtigere tiltag. Folketinget konstaterer, at der ikke
er opbakning til tjenestepligt, og at denne løsning derfor ikke skal
anvendes. Folketinget pålægger regeringen at indkalde Folketingets
partier til forhandlinger om at løse problemet.«
(Forslag til vedtagelse nr. V 105).
Tak for ordet.
Kl. 13:08

Formanden (Henrik Dam Kristensen):
Tak for det. Forslaget til vedtagelse vil nu indgå i den videre debat.
Der er ikke nogen korte bemærkninger, og derfor siger vi tak til hr.
Stinus Lindgreen.
Så er det fru Pernille Skipper, Enhedslisten.
Kl. 13:08

(Ordfører)
Pernille Skipper (EL):
Jeg vil gerne takke Dansk Folkeparti for at tage debatten op igen.
Som den konservative ordfører også sagde lige før, kan det godt
være, at problemet er akut, men det er også samtidig vedvarende, og
det er bestemt ikke en ny debat eller en ny problematik. Manglen på
almenpraktiserende læger, som jo hovedsagelig rammer i yderområ‐
der, men også i socialt belastede områder, er en stor trussel mod
ligheden i sundheden. Det at kunne have en lokal læge med indsigt i
befolkningen, i den enkelte familie, i den enkelte borger, vide, hvem
det er, der skal have en ekstra telefonopringning eller en ekstra hånd
en gang imellem, er fuldstændig afgørende for, at vi kan få bugt
med nogle af de skævheder, der er i vores sundhedsvæsen, selv i et
ekstremt lige land som det danske, og det gælder både kønsmæssig
skævhed, at mænd ikke har den samme sundhed som kvinder, men
bestemt også social ulighed, som vi oplever igen og igen. Samtidig
er det at løse problemet med manglen på praktiserende læger en
nødvendighed for også at styrke det nære sundhedsvæsen, hvor så
mange som muligt kan føle sig så trygge som muligt. Der er ikke
nogen, og det har debatten allerede afspejlet, quickfixes eller nemme
løsninger på det her problem, for der skal mange forskellige ting til.
En af de ting, der ikke skal til, er tjenestepligten. I Enhedslisten
vil vi ikke tvinge unge nye læger til at arbejde steder, de ikke ønsker
at arbejde, vi ville synes, det var uansvarligt at sende unge og uerfar‐
ne læger ud på landet for at varetage et job, der kræver speciallæge‐
erfaring; det er patienterne heller ikke tjent med, og det er de yngre
læger heller ikke. Jeg er bange for, at det vil være kontraproduktivt
for kvaliteten og kontinuiteten, og jeg er sådan set også bange for, at
det muligvis vil afskrække nogen fra at vælge netop det speciale. I
stedet for bakker vi op om mange af de andre forslag, der er blevet
præsenteret i dag og tidligere i debatten, bl.a. fra Lægeforeningen,
for som sagt skal der mange forskellige ting til. Vi synes, det handler
om, at vi vælger nogle løsninger, som bygger på undersøgelser om,
hvad der rent faktisk motiverer læger til at vælge almenpraksis og
også vælge almenpraksis uden for de større byer og i de områder,
hvor vi mangler, og hvordan vi kan løse problemet uden tvang.
Meget af det, jeg ville sige, er blevet nævnt allerede, heldigvis,
det er jo meget godt, og det drejer sig om fastholdelse af ældre
læger, mere mulighed for klinikpersonale og nedsat tid, vi skal til‐
trække almenmedicinere fra sygehusene, f.eks. med delt ansættelse,
som også SF's ordfører var inde på, bedre økonomisk støtte, en
større del af speciallægeuddannelsen i almenpraksis, forøgelse af

Fredag den 9. april 2021 (F 41)

uddannelseskapaciteten, som flere også har været inde på, og så
skal vi de steder, hvor der ikke kan sikres sådan en almindelig
almenpraktiserende læge, være bedre muligheder for at bakke op om
regionsklinikker. Som vi jo har debatteret for ganske nylig, og det er
også blevet nævnt i dag, er det rigtig vigtigt, at vi undgår at få de her
såkaldte stråmandsklinikker, som vokser op rundtomkring, og som
ikke sikrer den nærhed i sundhed, som vi egentlig gerne vil, men
som har været et resultat af nogle af de tiltag, der er blevet taget,
med bl.a. forøgelsen af antal ydernumre, hvor man forsøger at løse
et problem med manglen på praktiserende læger, men så skaber et
nyt problem. Men regionsklinikkerne kan altså i vores optik sikre
en bedre mulighed for fleksible ansættelser, man kan sikre særligt
gode ansættelsesforhold der, hvor der er stor mangel på læger, altså
simpelt hen bare lokke med de rigtig, rigtig gode ansættelsesforhold
og individuelle løsninger, og man kan også sikre, at nyuddannede
slipper for at have det administrative og arbejdsgiveransvaret med,
som ellers sædvanligvis følger med det at være praktiserende læge.
I forbindelse med forståelsespapiret har vi også talt om det, for
det er som sagt ikke noget nyt problem, og der hedder det, at rege‐
ringen vil invitere til forhandlinger om en sundhedsaftale med bl.a.
følgende prioritering, nemlig at der iværksættes en målrettet indsats
for at sikre flere praktiserende læger i hele landet. Vi er såmænd
klar til de forhandlinger i Enhedslisten, og det tror jeg udmærket
godt ministeren er klar over, men det er det, som vi har forpligtet
os til i fællesskab, altså at vi i forbindelse med den sundhedsaftale
vil indkalde til de forhandlinger. Det vil vi selvfølgelig opfordre
ministeren til en gang til, altså til at få sat skub i det.
Det allersidste, jeg vil sige, er, at vi skal huske, at det ikke kun er
i almenpraksis, at der er mangel på vigtigt og specialiseret personale,
for det gør sig f.eks. også gældende i psykiatrien, hvor vi har et stort
problem også. Det må vi og vil vi sikkert også debattere igen en
anden dag. Så tak til Dansk Folkeparti for at tage en vigtig debat op
igen, heldigvis.
Det Radikale Venstres ordfører har lige læst en vedtagelsestekst
op, som er lavet i samarbejde med Enhedslisten, og vi synes, den er
vigtig, fordi den også får sat en streg under, at tjenestepligten ikke
er vejen frem. Det er en diskussion, som bliver ved med at spøge i
den her debat og overtager debatten, så jeg vil opfordre andre partier
til også at stemme den vedtagelsestekst igennem, sådan at vi kan
komme videre i diskussionen om, hvad vi ellers kan gøre af gode
ting. Tak for ordet.
Kl. 13:14

Formanden (Henrik Dam Kristensen):
Tak til ordføreren. Der er ikke nogen korte bemærkninger, så efter
afspritning går vi videre til hr. Per Larsen fra Det Konservative
Folkeparti.
Kl. 13:14

(Ordfører)
Per Larsen (KF):
Tak for det, formand. Og tak til fru Liselott Blixt for at rejse den
her forespørgselsdebat. Lægemangel er jo et utrolig stort og vigtigt
problem, som vi skal se at få løst. Det var rent faktisk en af årsager‐
ne til, at jeg valgte at stille op til Folketinget, altså fordi jeg synes,
det er så vigtigt, at vi sikrer, at vi får læger nok fremadrettet. For
det skaber ulighed i sundhed, hvis det er sådan, at man ikke har sin
egen læge. Det forringer simpelt hen lægearbejdet, og patienterne
risikerer, at der er sygdomme, som bliver overset, og man risikerer,
at alt for mange bliver henvist til hospitalerne uden grund.
Derfor har vi i Konservative også stillet forslag om at gøre en
markant indsats for at få uddannet nogle flere speciallæger i almen
medicin, sådan at man i befolkningen har mulighed for at få sin egen
læge. Helt præcist har vi foreslået at uddanne tilstrækkelig mange
læger, så vi kommer op på de der 5.000 læger, der bliver brug for

31

i fremtiden, mod de ca. 3.300, vi har i øjeblikket, som jo slet ikke
dækker behovet.
Det handler bl.a. om, at der bliver flere og flere ældre, og at der
bliver flere og flere med kroniske sygdomme – måske endda mere
end en kronisk sygdom – og det handler om, at vi gerne vil løse
nogle flere opgaver i almen praksis frem for at skulle løse dem på
hospitalerne. Og så handler det rent faktisk også om, at vi gerne
vil have så mange praktiserende læger, at man får mulighed for at
vælge sin egen læge, frem for som det er i dag, hvor man jo faktisk
skal være rigtig, rigtig heldig, hvis man kan få en læge, og ellers er
henvist til andre tilbud.
Vi vil gerne have, at borgerne har mulighed for at vælge deres
egen læge, og det tror jeg også at lægerne er bedst tjent med. For det
er vigtigt at have sin egen praktiserende læge. Det betyder måske ik‐
ke så meget, hvis det er sådan, at man er sund og rask, men hvis man
kommer til at fejle noget, bliver syg, ja, så har det overordentlig stor
betydning, at man kender sin læge og lægen kender sine patienter.
Får man ondt i livet, bliver man ramt af psykisk sygdom, bliver man
kronisk syg – måske endda har flere kroniske sygdomme samtidig –
ja, så er det af uvurderlig stor betydning, at man har en læge, som
man kender og føler sig tryg ved. På samme måde har lægen meget
lettere ved at stille diagnosen, når det er en kendt patient, der enten
ringer til lægen eller kommer ind ad døren, frem for at det er en
ukendt patient, som lægen ser for første gang.
Almen praksis er noget unikt med høj patienttilfredshed, høj
kvalitet og høj patientsikkerhed. Vi ved jo, at en stærk primær sektor
sikrer både en lavere dødelighed af en række sygdomme, en længe‐
re middellevealder, mindre ulighed og bedre livskvalitet, en mere
relevant brug af hospitalerne med simpelt hen færre indlæggelser.
Og det forhindrer også, at udgifterne i sundhedsvæsenet løber løbsk,
fordi almen praksis jo er utrolig billigt at drive. Det plejer jo at
ligge på omkring 1.500-1.600 kr. pr. borger, og hvad kan man få
for 1.500-1.600 kr. om året? Man kan ikke engang få den lille
tv-pakke. Det er utrolig billigt og effektivt og til stor tilfredshed
for patienterne. Men det kræver jo en vis form for kontinuitet, at
man har en fast læge, som har sit faste personale af sygeplejerske,
sekretær, fysioterapeut, og hvad der ellers er.
Hvorfor har vi lægemangel? Det har vi jo, dels fordi vi har fået
uddannet for få læger, dels fordi det har været mere attraktivt for
lægerne at søge ind på hospitalerne, som jo bl.a. på et tidspunkt
havde en voldsomt stor efterspørgsel efter speciallæger, fordi man
indførte fælles akutmodtagelser, og hvor kvalitetsløftet jo gik på, at
alle skulle mødes af en speciallæge, når de kom på hospitalet. Så der
er masser af årsager til, at vi har for få praktiserende læger.
Men heldigvis er der jo, som andre også har nævnt, lidt lys
forude. Vi ser faktisk, at der er ledige ydernumre, som bliver besat
af nyuddannede almenmedicinere, og det er rigtig, rigtig godt. Så vi
skal lige sørge for at holde stolene varme lidt endnu, fordi der jo som
sagt heldigvis også kommer nogle flere. Og så skal vi jo bruge nogle
af de ting, som forespørgerne også har lagt op til, altså prøve på at
motivere nogle af de ældre læger til at blive lidt længere, før de går
på pension. Og på den lange bane skal vi selvfølgelig sikre, at vi gør
det meget mere attraktivt at være praktiserende læge; det kan være
noget med barsel, som der også er en, der har nævnt, og det kan være
noget med arbejdstid. Der kan være flere forskellige ting, men for alt
i verden skal vi undgå tvang. Der kommer aldrig nogen sinde noget
godt ud af tvang – ikke mig bekendt. Tak for ordet.
Kl. 13:19

Formanden (Henrik Dam Kristensen):
Tak for det. Der er ikke nogen korte bemærkninger. Derfor kan vi
efter afspritning gå videre i ordførerrækken. Så er det hr. Lars Boje
Mathiesen, Nye Borgerlige.

32

Fredag den 9. april 2021 (F 41)

Kl. 13:20

(Ordfører)
Lars Boje Mathiesen (NB):
Jeg er jo glad for, at den konservative ordfører ikke kom med et
eksempel om, at det er, hvad man kan købe et par sko for. Så havde
vi nok haft en ny skandale i stedet for. Nu er det tv-pakken, vi måler
ting op imod, og det er da også dejligt. Der er også noget, der hedder
et Big Mac-indeks; det bryder jeg mig rigtig meget om.
Så til den her forespørgsel. Tak til DF for at rejse den igen. Det
er jo sådan et ongoing tema, som vi har, og det er fuldt forståeligt,
fordi det jo er helt centralt for borgerne derude, at det her fungerer,
og at det her virker. Vi har en forpligtelse til, at det her bliver
fixet. Det er også derfor, at jeg gerne ville have spurgt ministeren
og også Socialdemokratiets ordfører om, hvornår vi så laver de her
forhandlinger. Jeg tror, at vi allesammen accepterer, at der har været
coronakrise og alt mulig andet, men verden går ikke i stå, og nu er
vi altså et år inde i det. Vi skal undgå, at det her bliver en kampplads
til det næste folketingsvalg. For det var jo det, der skete, f.eks.
omkring sundhedsreformen sidste gang, hvor jeg tror, at der på tværs
af partierne faktisk var bred enighed om nogle af de elementer, der
var deri, men lige pludselig blev det til et opgør omkring regionerne
eller ikke regionerne, og så gik alt i hårdknude. Det synes jeg er
ærgerligt. Så bare en opfordring her til, at vi får sat en dato, og til at
der kommer gang i de her forhandlinger
Vi i Nye Borgerlige har ikke noget sådan ideologiske korstog
omkring det. Jeg synes faktisk, at det, selv om Socialdemokratiet
har fået meget tæsk for deres forslag, er agtværdigt, at man har et
forslag, og at man faktisk siger, at jamen det er vores indgang til det.
Og hvis der er nogle, der har nogle andre bud, der kan løse det her
bedre, så går vi den vej. Det synes jeg da er anerkendelsesværdigt.
Og så kan vi sige, at det er vi ikke helt enige i, men måske kan
vi finde en løsning. Jeg synes, at hvis man kan gå sammen her om
noget, som må være muligt på tværs af politiske skel, og hvor vi
ellers kan skændes om en masse ting til daglig, så burde det være
det her. Så vi i Nye Borgerlige er åbne over for alle forslag, som kan
medvirke til det her. Det kan være at lytte til de studerende og lytte
til de praktiserende læger – hvad er det, de har af ønsker, og hvad
tror de kan hjælpe? Kan det så flettes ind i en politisk virkelighed
herinde, så er det da den vej, vi skal gå. Så vi er helt åbne, og tak
til Dansk Folkeparti for at rejse det. Jeg synes, det er vigtigt, at vi
holder gryden i kog om det her, men også, at vi måske kan tage
det fra forespørgselsdebatter og ind i et forhandlingslokale og også
videre derfra.
Kl. 13:22

Formanden (Henrik Dam Kristensen):
Tak for det. Ingen korte bemærkninger. Og da der ikke er flere
ordførere, som har bedt om ordet, er det sundhedsministeren.
Kl. 13:22

Sundhedsministeren (Magnus Heunicke):
Tak for det. Det er bare ganske kort her fra mig. Tak for indlæggene
og tak for en god debat, som jeg synes – og det er jo det, sådan en
debat her skal – ridser nogle klare forskelle op, men også tilkendegi‐
ver, at der er en enighed om, at det her problem skal vi have løst. Jeg
synes også, at jeg kan spore en stor grad konstruktivitet og lyst hos
de enkelte ordfører i forhold til at få det løst.
Jeg kan sige, at der er flere, der har spurgt om tidsplaner, og
hvordan tidsplanen ser ud, og det, jeg kan sige, er, at jeg i den her
måned vil indkalde parterne til drøftelser. Og jeg har for øvrigt og‐
så iagttaget, naturligvis, den nu pauserede overenskomstforhandling
med PLO, som er i gang, men i den her måned har jeg altså planlagt
– det er ikke meddelt dem endnu, men det kan de, der følger med på
skærmen, så se nu – at vi inden længe sender dem en indkaldelse til

drøftelser, hvor jeg selvfølgelig vil høre, hvad de har af forslag, og
så kan vi jo prøve at få regnet på dem.
Efter det forløb vil jeg så også indkalde Folketingets partier, og
bliver vi enige om noget, kan det jo helt åbenlyst blive et, tror jeg,
centralt element i den sundhedsaftale, som jo også kommer til at
være i år. Tak for ordet.
Kl. 13:24

Formanden (Henrik Dam Kristensen):
Tak for det. Der er en kort bemærkning til fru Liselott Blixt. Værsgo.
Kl. 13:24

Liselott Blixt (DF):
Mange tak. Nu har vi jo haft debatten her stykke tid, og forespørgs‐
len lyder, hvad ministeren kan oplyse om manglen på praktiseren‐
de læger, og om regeringen vil overveje at genoprette nogle af de
ordninger, der tidligere har været, for at afhjælpe problemet, f.eks.
tilskud til lokaler, højere ydelseshonorarer, at man kan tage flere pa‐
tienter ind, nu hvor der er lukket for tilgang, tilskud til at have ældre
patienter, så man kan ansætte sygeplejersker. Det har jeg faktisk ikke
fået svar på, selv om vi har haft en lang debat.
Jeg ved, at der har været andre ordførere, der har været inde på
det, men om det er noget, som lige præcis sundhedsministeren vil
overveje, kunne jeg godt tænke mig at høre.
Kl. 13:24

Formanden (Henrik Dam Kristensen):
Ministeren.
Kl. 13:25

Sundhedsministeren (Magnus Heunicke):
Jeg kan se, at det er en del af den vedtagelsestekst, som Dansk
Folkeparti har lagt frem. I forhold til økonomisk støtte fra det offent‐
lige mener jeg, at det er temmelig afgørende, at vi husker på, at de
praktiserende læger jo er private erhvervsdrivende. De arbejder efter
en overenskomst med det offentlige, og det er den, man netop nu
er i gang med at forhandle under de her pauserede, men altså ikke
afsluttede forhandlinger. Der er i overenskomsten, altså den, der så
gælder, fastsat et basishonorar pr. patient og en honorering for de
enkelte ydelser, og der er jo endda også lavet nogle vægtninger af
det alt afhængigt af, hvor man er henne, og hvilke typer patienter
man har.
Jeg mener ikke, at vi uden for den overenskomst skal give øko‐
nomisk støtte til nogen praktiserende læger. Det mener jeg hører
hjemme i overenskomsten, og den er som sagt ved at blive indgået,
forhåbentlig snart.
Kl. 13:26

Formanden (Henrik Dam Kristensen):
Fru Liselott Blixt.
Kl. 13:26

Liselott Blixt (DF):
Det er lige præcis den logik, som jeg undrer mig over. Man siger,
at det er privatpraktiserende læger; ergo kan vi ikke give tilskud til
lokaler eller til, at de kan ansætte nogle, så de kan tage flere patienter
ind. Men man kan godt dér, hvor der mangler læger, betale flere
hundrede tusinde kroner ekstra for få at få nogle ud i de områder.
Hvad er forskellen? De arbejder for det samme, nemlig at give alle
borgere i Danmark den lægehjælp, de har brug for. Hver gang vi
taler om det her med enten lokaletilskud eller noget andet, siger man,
at det er, fordi de er privatpraktiserende læger.
Kl. 13:26

Formanden (Henrik Dam Kristensen):
Ministeren.

Fredag den 9. april 2021 (F 41)

Kl. 13:29

Kl. 13:26

Sundhedsministeren (Magnus Heunicke):
Ja, og det er jo det setup, vi har i Danmark. Jeg synes, det har været
et historisk godt setup, og at det løser mange problemer nu her,
men jeg må også sige, at i forhold til de drøftelser, jeg skal have
med parterne og med partierne, så er jeg sikker på, at ønsket om,
hvordan man får de praktiserende læger til at øge deres kapacitet
ved at ansætte mere praksispersonale f.eks., indgår. Lad os prøve
att se, hvordan vi så kan strikke det sammen ud fra de krav, det
medfører, sådan at vi kan have overenskomsten mellem lægerne og
det offentlige for sig og de andre tiltag for sig.
Kl. 13:27

Formanden (Henrik Dam Kristensen):
Så er det hr. Martin Geertsen, Venstre.

Sundhedsministeren (Magnus Heunicke):
Det bliver måske sådan et christiansborgssvar, som jeg desværre
kommer med, og jeg hader ellers sådan nogle svar, men sagen er
jo den, at det var en del af den tidligere regerings sundhedsreform.
Den her regering vil også fremlægge en sundhedsreform. Det har vi
sagt, det vil vi gøre, og det vil vi gøre i år. Derfor hænger jdet o
godt sammen. Det er så stor og vigtig del af vores sundhedssektor og
sundhedssystem i det hele taget, at det, der sker med sådan en pulje,
og det, man kan løse i forhold til den lokale kvalitet og tilstedeværel‐
se, hænger så tæt sammen med resten af det, som en sundhedsreform
skal kunne, at det nok er meget klogt, at det forhandlingsmæssigt og
tidsmæssigt hænger sammen. Det er noget, jeg ser frem til at gøre i
de kommende måneder.
Kl. 13:29

Kl. 13:27

Martin Geertsen (V):
Jeg vil først bare lige følge op på det, som fru Liselott Blixt er inde
på. Det er jo lidt et paradoks, at ministeren siger, der er tale om
privatpraktiserende læger, og at man derfor ikke kan se for sig, at
man kan yde nogen form for økonomisk støtte, men man kan altså
godt påtvinge dem nogle medarbejdere, som de ellers ikke ville have
haft. Det er da lidt et paradoks.
Det, jeg egentlig vil spørge om, er følgende: Da vi var i regering,
var vi sådan set langt fremme med planer om det og havde også
iværksat nogle planer om at give økonomisk støtte til at etablere
sundhedshuse rundtomkring i landet, hvordan ser ministeren på det
fremadrettet? Nogle af de her puljer har regeringen jo parkeret. Skal
vi ikke i gang med at få etableret nogle nye sundhedshuse og få
moderniseret lægepraksisser rundtom i landet?
Kl. 13:28

Formanden (Henrik Dam Kristensen):
Ministeren.
Kl. 13:28

Sundhedsministeren (Magnus Heunicke):
Jo, vi skal i gang med at sikre det lokale led i vores sundhedssystem.
Det er helt korrekt, at der er nogle midler, som vi ser frem til at
udmønte i et forhåbentlig bredt forlig om en sundhedsreform i år.
Det er nogle puljer, som vi netop bevidst ikke har brugt i løbende
finanslove og andet, men har sagt, at dem skal vi reservere til at løse
vigtige problemer i forbindelse med nærhed i sundhed. Så det ser jeg
frem til at gøre sammen med partierne.
Kl. 13:28

Formanden (Henrik Dam Kristensen):
Martin Geertsen.
Kl. 13:28

Martin Geertsen (V):
Igen synes jeg, at det er lidt af et paradoks. Hvis vi alle sammen
synes, at vi har et eller andet problem, hvor en del af løsningen
handler om, at vi skal have moderniseret noget af almen praksis,
også for så vidt angår den materielle del, og at vi skal have styrket
det nære sundhedsvæsen ved at give bedre fysiske rammer, hvorfor
er det så egentlig, at vi venter? Hvorfor har regeringen parkeret de
her penge et eller andet sted, så vi ikke rigtig ved, hvor det ender
henne med dem?
Kl. 13:29

Formanden (Henrik Dam Kristensen):
Ministeren.

33

Formanden (Henrik Dam Kristensen):
Fru Kirsten Normann Andersen.
Kl. 13:30

Kirsten Normann Andersen (SF):
Tak for det. Jeg er en af dem, der ser frem til, at vi netop kommer
i gang med den her drøftelse, og vil egentlig bare følge op på noget
af det, som jeg også sagde i min ordførertale, altså det med også at
prøve at tænke andet personale ind i praksis. Det kan jo for det første
lette rigtig meget, hvis man kan sende en sygeplejerske hjem til en
borger for at få taget de blodprøver, målt blodtryk, og hvad der nu
ellers skal til, og der er masser af opgaver, som kan løses af andet
sundhedspersonale.
Jeg ved godt, at der også er noget betaling og alt muligt andet.
Men kunne det ikke give meget god mening at prøve at få et billede
af den store forskellighed, der jo i virkeligheden er rundtomkring
i landet i, hvordan man har valgt at bruge andre ressourcer, fordi
det kan betale sig, og fordi det er en mulighed, sådan at vi også
får et fælles billede af, hvordan vi kan se på muligheden for at
sammensætte personalet på en anden måde i fremtiden?
Kl. 13:31

Formanden (Henrik Dam Kristensen):
Ministeren.
Kl. 13:31

Sundhedsministeren (Magnus Heunicke):
Jo, og jeg noterede mig og jeg lyttede med stor interesse til fru
Kirsten Normann Andersens ordførertale og det, der blev nævnt,
netop alle pointerne om at få ansat mere praksispersonale, og der var
forskellige eksempler på, hvad de kan gøre, og hvordan de simpelt
hen kan sikre at få styrket både kvaliteten, men jo også kapaciteten
lokalt. Det synes jeg er kloge ord, som bør være noget af det, som vi
helt klart skal gå videre med.
Kl. 13:31

Formanden (Henrik Dam Kristensen):
Fru Kirsten Normann Andersen.
Kl. 13:31

Kirsten Normann Andersen (SF):
Jamen det er jo i virkeligheden, fordi det er så forskelligt. Altså, det
er også det, der gør, at det engang imellem er vanskeligt at have
drøftelsen herinde. For erfaringerne er anderledes, når vi kigger på
Sjælland, end de er der, hvor jeg kommer fra, i Region Midtjylland,
og jeg synes jo godt, det kan give mening, at man ligesom prøver
at tænke på tværs. I øvrigt vil det også lette rekrutteringen til rigtig
mange andre sundhedsfag, hvis det er sådan, at man kan se for sig,
at man har forskellige avancementmuligheder i sit fag. Så jeg synes

34

Fredag den 9. april 2021 (F 42)

virkelig, at der her er et tema, som vi skal prøve at sætte maks. fokus
på.
Kl. 13:32

Formanden (Henrik Dam Kristensen):
Ministeren.
Kl. 13:32

Sundhedsministeren (Magnus Heunicke):
Lad os aftale at gøre det. Jeg er jo så nødt til lige at sige, at jeg
er født og opvokset i Næstved nede på Sydsjælland, og der synes
man jo ikke, at Sjælland er én ting, og at Jylland er noget andet. For
udfordringen med lægedækning er i Region Sjælland, Lolland og
Falster, Vestsjælland og også noget af Sydsjælland én udfordring, og
man har også udfordringen, men en anden udfordring, i en anden del
af Sjælland, nemlig i hovedstadsområdet. Og det viser jo så meget
godt, at det er forskellige elementer, altså forskellige problemstillin‐
ger, der er i de forskellige hjørner af Danmark.
Kl. 13:32

Formanden (Henrik Dam Kristensen):
Tak til ministeren. Der er ikke flere korte bemærkninger.
Da der ikke er flere, der har bedt om ordet, er forhandlingen
sluttet.
Afstemningen om de fremsatte forslag til vedtagelse finder sted
tirsdag den 13. april 2021.

man kigger på at få lavet en handlingsplan for området, for det er
den region, der er mest udfordret. Vi har set, at Region Nordjylland
faktisk hentede rigtig mange ting ind, i forhold til at de fik lavet en
uddannelse i regionen og derved også har fået tiltrukket rigtig mange
alment praktiserende læger.
Det er nogle af de ting, vi skal lære af og så se på, hvad det er,
vi kan drage nytte af, når vi kigger på Region Sjælland. For Region
Sjælland er jo samtidig også den region, hvor vi har flest ældre, folk
med kroniske lidelser, folk med livsstilssygdomme og mange andre
udfordringer. Der er mange sociale udfordringer i Region Sjælland,
alt efter hvor man bor, men når man selv kommer fra Lolland, ved
man, at der er mange ting, der spiller ind. Derfor er det vigtigt, at
vi får kigget på regionen for sig, og det er det, jeg håber på man vil
gøre, både fra ministerens side og fra ordførernes side.
Så jeg glæder mig rigtig meget til at høre, hvordan ministeren ser
Region Sjælland i spil – og ministeren kommer jo selv derfra, som
vi hørte, så jeg kunne godt tænke mig at høre, hvad man konkret vil
gøre for den her region. Tak.
Kl. 13:35

Formanden (Henrik Dam Kristensen):
Tak for det, og efter afspritning får vi besvarelsen. Værsgo til sund‐
hedsministeren.
Kl. 13:35

Besvarelse

Det næste punkt på dagsordenen er:
5) Forespørgsel nr. F 42:
Forespørgsel til sundhedsministeren:
Hvad kan ministeren oplyse om regeringens indsats for at af‐
hjælpe problemet med lægemangel i Region Sjælland, og er mi‐
nisteren åben for i højere grad at samtænke Region Sjællands
og Region Hovedstadens arbejde, ikke mindst i forbindelse med
lægemangel?
Af Liselott Blixt (DF) og Karina Adsbøl (DF).
(Anmeldelse 09.02.2021. Fremme 11.02.2021).
Kl. 13:33

Formanden (Henrik Dam Kristensen):
Jeg gør opmærksom på, at afstemning om eventuelle forslag til
vedtagelse udsættes til tirsdag den 13. april 2021.
Ordføreren for forespørgerne, fru Liselott Blixt fra Dansk Folke‐
parti, for en begrundelse
Kl. 13:33

Begrundelse
Liselott Blixt (DF):
Mange tak. Jeg ved godt, at det havde været nemt, hvis man havde
taget de to forespørgsler sammen – så var vi også kommet tidligere
hjem i dag, her sådan en fredag eftermiddag. Men jeg mener bare,
og Dansk Folkeparti mener, at Region Sjælland er en vigtig sag, i
forhold til at vi tager forespørgslen for sig selv. Vi ved også, at det
er noget af det, som vil give ministeren udfordringer, når man skal
lave en overenskomst, for det er Region Sjælland, der hænger – det
er der, man skal have lavet en aftale. Og det er jo også derfor, jeg
mener, vi skal tage den her debat for sig.
Vi har jo lige haft en forespørgsel, hvor vi kiggede på alment
praktiserende læger i hele landet. Men vi ved også, at det store
problem er Region Sjælland. Så i Dansk Folkeparti ser vi gerne, at

Sundhedsministeren (Magnus Heunicke):
Tak for forespørgslen om lægemangel. Nu går vi sådan lidt et spade‐
stik dybere efter debatten lige før og fokuserer og zoomer ind på
lægemangel i Region Sjælland, som helt klart er et af de steder, ikke
det eneste, hvor problemstillingen er størst, hvis man ser på tallene,
og det er jo godt at have et konkret afsæt for debatten her. Vi har jo
lige haft en forespørgselsdebat om udfordringerne på tværs af landet,
og nu zoomer vi ind på Region Sjælland.
Det gælder i Region Sjælland som alle andre steder, at det skal
være sådan, at alle danskere i alle dele af landet, selvfølgelig i alle
dele af Region Sjælland også, skal have mulighed for adgang til
en almenpraktiserende læge. Hvis vi så kigger på problemstillingen
i Region Sjælland, kan vi se, at f.eks. i Lolland Kommune, som
jo er en del af Region Sjælland, var alle praksisser i kommunen,
ifølge PLO's tal, lukket for tilgang i 2020. Sådan var det i løbet af
sidste år: Alle praksisser har lukket for tilgang. Forskellene blandt
de forskellige regioner viser sig også, når man kigger på andelen
af regions- og udbudsklinikker. Den er forholdsvis høj i Region
Sjælland, og det er der også et klart, klart behov for. Men den er
høj, og hvis man kigger på tallene, kan man se, at i Region Sjælland
var det knap 40.000 borgere, der sidste år var tilknyttet enten en
regionsklinik eller en udbudsklinik – 40.000 borgere. Sammenligner
man med naboregionen, Region Hovedstaden, er der dér faktisk kun
en enkelt regionsklinik, og den ligger på Bornholm. Så jeg deler
forespørgernes ambition om, at der skal gøres mere for at forbedre
lægedækningen i hele Danmark de steder, hvor der er problemer, og
det er der i Region Sjælland.
Den her problemstilling skal både adresseres regionalt og på
nationalt niveau, og jeg ved, at man, og det gør man på tværs af
partipolitik, i Region Sjælland er meget optaget af at finde regionale
løsninger på lægedækningsudfordringerne, f.eks. søger regionen selv
at sikre lægedækning ved at tilbyde attraktive stillinger, hvor god
uddannelse, godt arbejdsmiljø og gode forskningsmuligheder har
høj prioritet. Det er noget af det, vi ved tiltrækker læger, og det
tiltrækker faktisk endnu mere nyuddannede læger, men generelt er
det selvfølgelig også vigtigt for fastholdelse. Så god uddannelse,
godt arbejdsmiljø og gode forskningsmuligheder har høj prioritet.

Fredag den 9. april 2021 (F 42)

Derudover har regionen fokus på at støtte balancen mellem arbejdsog familieliv. De har f.eks. lavet kørselsordninger, sammenhængen‐
de uddannelsesforløb og imødekommelse af ønsker om nedsat tid
i seniorordninger. Det kan lyde sådan lidt lavpraktisk, men nogle
gange er det det, der gør, at det kan lade sig gøre at få hverdagen
til at hænge sammen med et job i den region. Og konkret i forhold
til almen praksis har regionen oplyst, at lægedækning prioriteres
højt gennem særlige rekrutterings- og fastholdelsesindsatser. Det er
sikret, at alle borgere har adgang til et alment medicinsk tilbud, men
tallene viser, som jeg var inde på, at det er en hård kamp – en hård
kamp – at sikre alene det, og at 40.000 altså er sikret det via en
regions- eller udbudsklinik.
Derudover er der faktisk samarbejde mellem de to naboregioner,
Region Sjælland og Region Hovedstaden. Der er simpelt hen et
helt formelt samarbejde om den lægelige videreuddannelse i regi
af Videreuddannelsesregion Øst, og fru Liselott Blixt har i løbet af
dagen her været optaget af at se på erfaringerne fra netop uddannelse
i det nordjyske, og det er noget af det, som man prøver at lære af til
at lave noget, som ikke er en til en-kopieret, men som er en version
af det, som kan passe til geografien og uddannelsesmulighederne i
det sjællandske. Samarbejdet giver mulighed for sparring på tværs af
de to regioner i forhold til udvikling, ensartethed og indsatser, der
kan minimere lægemangel. Og Videreuddannelsesregion Øst har op‐
lyst, at det for alle hoveduddannelsesforløb tilstræbes, at der indgår
ansættelse i begge regioner, og at en andel af forløbene afsluttes i
Region Sjælland. Det har så også betydning for fastholdelsen. Man
kan simpelt hen se, at det sted, hvor man afslutter sin uddannelse, er
der også en chance for, at man har lyst til så at starte sin karriere op.
Kl. 13:40

Men vi kan ikke bare stå her og sige, at det må regionen så
løse. Nu har jeg redegjort for, at de har arbejdshandskerne på og
arbejder hårdt for det her, men der er også behov for nationale tiltag.
Som bekendt har regeringen sammen med Danske Regioner besluttet
at hæve antallet af hoveduddannelsesforløb for almen medicin med
50 ekstra forløb i 2020 og 50 ekstra i 2021, hvoraf en del af de
ekstra hoveduddannelsesforløb i almen medicin netop er fordelt til
Videreuddannelsesregion Øst. Og så vil jeg også godt gentage, og
det er ikke, fordi vi behøver at have en lang debat om det her, at
vores forslag om tjenestepligt selvfølgelig også ville være noget af
det, som ville skulle sættes i værk i Region Sjælland. Det er ikke,
fordi vi nødvendigvis behøver at starte den debat – den tager jeg
gerne, også nu her – men nu har jeg bare nævnt det, altså at det er et
forslag, som stadig væk er regeringens forslag, og et forslag, som vi
mener vil have en effekt præcis sådan et sted som Lolland, hvor man
står og mangler læger. Der ville det være helt oplagt at bringe sådan
et forslag på banen.
Som nævnt vil vi nu, i den her måned, indkalde relevante parter
til drøftelser, og vi er åbne og lydhøre over for alle faglige og
politiske input og forslag, som konkret vil bidrage til at løse udfor‐
dringerne, både på kort sigt og på lang sigt, og på baggrund af de
drøftelser vil vi tage initiativ på området. Tak for det, formand.
Kl. 13:42

Formanden (Henrik Dam Kristensen):
Tak for det. Så er der mulighed for én kort bemærkning fra hver af
ordførerne. Først er det fru Liselott Blixt. Værsgo.
Kl. 13:42

Liselott Blixt (DF):
Mange tak. Og tak for ministerens svar. Men jeg bliver altså ked af
det, når man sammenligner det, man gjorde i Region Nordjylland,
hvor man etablerede en lægeuddannelse, med, at lave nogle pladser
og at uddannelsesforløb i Region Sjælland, og at man siger, at så
bliver de nok nede i Region Sjælland. Det gør de ikke – jeg var lige
ved at sige nogle ret slemme ord, som man ikke må sige i salen. Vi

35

ved, at når du tager en uddannelse – og det er en lang uddannelse
– så flytter du hen i nærheden af den. Hvis Region Sjælland fik
en rigtig god lærgeuddannelse, hvor man skulle være i flere år og
derfor flyttede dertil, så kunne kommunerne gøre sig lækre som
bosætningskommuner, ligesom man gjorde i Nordjylland, hvor de
sikrede, at der var mulighed for, at de yngre læger kunne surfe ude
på vandet.
Er det noget, ministeren vil arbejde for, altså at vi i Region
Sjælland får en et universitet, en lægeuddannelse, som tilbyder det
samme som alle andre regioner, eller skal Region Sjælland bliver
ved med at være taberen?
Kl. 13:43

Formanden (Henrik Dam Kristensen):
Ministeren.
Kl. 13:43

Sundhedsministeren (Magnus Heunicke):
Jeg tror, at vi er lige på kanten af, hvad jeg der er mit ansvar, for jeg
vil nødig være en minister, der skal sidde og være overdommer eller
være ansvarlig for, hvad de enkelte universiteter har eller ikke har af
grene. Det er jo helt korrekt, at der er stor forskel på det sjællandske
universitet, nemlig RUC, og det nordjyske, som ligger i Aalborg.
Der er kæmpestor forskel, og min egen holdning er, at man på RUC
på mange, mange områder kan lære rigtig meget af, hvad man har
gjort i Aalborg. Men jeg tror nok, at svaret vil kræve en lidt større
gennemgående analyse af muligheder og problemstillinger, hvis man
skal nå til bunds i det. Så det kan vi godt arbejde videre med og
undersøge, men jeg vil ikke lige på stående fod kunne sige, hvordan
de her vægtskåle vil stå i forhold til hinanden.
Kl. 13:44

Formanden (Henrik Dam Kristensen):
Så er det hr. Jacob Jensen, Venstre. Værsgo.
Kl. 13:44

Jacob Jensen (V):
Jeg vil så spørge om nogenlunde det samme. For jeg synes – fuld‐
stændig som fru Liselott Blixt siger, og det er jo derfor, Dansk
Folkeparti har rejst den her problemstilling målrettet mod region
Sjælland, som jeg forstår det – at det er bemærkelsesværdigt, at den
region, som alt andet lige har en af de dårligste sundhedstilstande
i vores befolkning og nogle af de største udfordringer med lægedæk‐
ning, er den eneste region, som ikke kan tilbyde et fuldt forløb til
en lægeuddannelse. Vi ved, at uddannelsesmuligheder er en af de
mest afgørende faktorer, der skal til, for at man netop kan have læger
tilknyttet lokalt.
Så det kan godt være, at det ligger i kanten af sundhedsministe‐
rens ressort, det medgiver jeg, men kan ministeren ikke på vegne af
regeringen komme med en tilkendegivelse om ikke andet af, at det
vil regeringen altså arbejde stenhårdt for? For det er jo ikke noget,
regionen selv kan gøre. Man kan søge, og man kan arbejde for det,
og man kan gøre en hel masse ting, men det er jo ikke noget, der
ligger inden for regionens egen opgaveportefølje, skulle jeg hilse og
sige. Så vil ministeren ikke tilkendegive, at det er noget, regeringen
vil hjælpe med, så vi kan få en fuld lægeuddannelse som et skridt på
vejen til at få en bedre lægedækning i vores region?
Kl. 13:45

Formanden (Henrik Dam Kristensen):
Ministeren.

36

Fredag den 9. april 2021 (F 42)

Kl. 13:45

Sundhedsministeren (Magnus Heunicke):
Den del af det, som jeg har ansvaret for og vil redegøre for her,
er jo, hvordan vi kan sikre lægedækning i hele landet gennem ud‐
dannelsesindsatser. Når vi har aftalt ekstra hoveduddannelsesforløb
i almen medicin, og det har man netop gjort i de aftaler, jeg selv
har indgået med Danske Regioner, så er en del af dem netop fordelt
til Videreuddannelsesregion Øst, som består af Region Sjælland og
Region Hovedstaden. Der er et samarbejde mellem dem, der nu står
for det, og det er så Københavns Universitet, der har etableret kandi‐
datuddannelsen i medicin i det, der hedder Region Sjælland-sporet,
og det er faktisk fuldt udrullet i løbet af i år, mig bekendt. Det skal
sikre tidlig forankring af lægerne i regionen og hermed et grundlag
for rekruttering og fastholdelse. Og så er det sådan, at de studerende
selv kan vælge, hvor de ønsker klinikophold, og de har mulighed for
at samle alle klinikophold samme sted for ligesom at sikre, at de kan
have en større tilknytning og en større geografisk spredning.
Kl. 13:46

Formanden (Henrik Dam Kristensen):
Vi siger tak til ministeren. Der er ikke flere korte bemærkninger. Ef‐
ter rengøring går vi så over til forhandlingerne. Først er det ordfører
for forespørgerne fru Liselott Blixt.
Kl. 13:47

Forhandling
(Ordfører for forespørgerne)
Liselott Blixt (DF):
Mange tak. Jeg syntes, vi fik en lille bid – at ministeren gerne vil
kigge på det. Jeg ved, at da vi gik til valg her ved sidste folketings‐
valg, var der i hvert fald socialdemokrater i regionen – nogle af
dem, der stillede op til regionen og sad i regionen – der gerne så en
uddannelse i Region Sjælland.
Jeg har selv været på besøg på RUC. Jeg har talt med professorer,
jeg har talt med læger, jeg har talt med dem, der har forstand på det,
så det er ikke noget, jeg bare hiver op eller finder på, som nogle en
gang imellem tror. Der var mange, der så, at man eventuelt kunne
skabe en lægeuddannelse med fokus på almen praksis og psykiatri.
Det er nogle af de ting, der mangler meget i Region Sjælland, og
som glimrende kunne forenes med de ting, man har på RUC. Der
er så andre, der gerne vil have det lagt andre steder. For vores
vedkommende er det ikke stedet, der er afgørende. Men vi ved bare,
at vi har et universitet, der faktisk kører meget på nogle undervis‐
ningsformer, som kan bruges i de to lægefaglige spor, og man kunne
jo starte med et lille antal, som de gjorde Region Nordjylland, hvor
de startede med 50 uddannelsespladser. Der var mange, der grinede
og sagde, at dem fik man aldrig brugt, men der gik ikke lang tid, før
man skulle have 50 flere. Så det er en af de ting, vi ønsker. Men det
er jo en langtidsplan.
For problemet er, at vi bliver nødt til at gøre noget her og nu.
Der er rigtig mange, der henvender sig og siger: Jeg ønsker en fast
læge, og jeg kan ikke få en fast læge; det er nye læger, hver gang jeg
kommer, og de kan ikke hjælpe mig.
Vi ved også, at der er rigtig mange mennesker i Region Sjælland,
specielt Lolland-Falster, som har brug for at kunne komme til en fast
læge og få den hjælp, de har brug for.
Hvad mener vi så vi kan gøre? Vi har igen talt med nogle af dem,
der har forstand på det, og spurgt, hvad det er, man ønsker. Først
og fremmest er det som nævnt, at man har det her speciallægeuddan‐
nelsesforløb, men også at man kombinerer det noget mere. Jeg ved,
at ministeren var inde på at prøve at lave nogle kombistillinger i
Region Sjælland. Jeg synes også, man har prøvet rigtig mange ting

i Region Sjælland. Det er bare ikke alt, man har hjemmel til, og det
er jo der, jeg mener at Folketinget og ministeren skal gå ind og sørge
for, at der er hjemmel. Men hvis man f.eks. tager en af de stillinger,
der ikke er så populære – nu skal jeg passe på ikke at nævne nogen
kommuner, men det kan være langt ude på landet eller med rigtig
mange dårlige eller en stilling, hvor man er den eneste i en klinik –
så ville det være meget rart, at man også kunne komme til et af de
mere attraktive steder, så man ligesom kombinerede det. Det kunne
være, at man fik en rigtig god uddannelsesstilling på Rigshospitalet,
samtidig med at man kom ned et eller andet sted på Lolland, så det
blev noget for noget. Det er nogle af de ting, lægerne siger kunne
være mulige.
Samtidig skal vi også kigge på, hvad vi gør i forhold til mange af
de over 60-årige læger, som faktisk står over for at skulle gå på pen‐
sion. Der er faktisk rigtig mange af dem i Region Sjælland, og hvis
ikke vi finder en løsning der, står vi med et endnu større problem,
end hvad vi har i dag. Man bør allerede nu gå ud og sikre, at de
enten kan køre ned i tid, eller at de kan få noget ekstra personale,
eller hvad man nu ellers kan gøre i forhold til det. Det kunne også
være det her med at sikre lokaler. For der er jo lægeklinikker, der
siger, at de godt kan tage en ekstra læge ind – og det kan også være
en studerende, det kan være en uddannelsesstilling – men de har ikke
lokalerne til det. De har simpelt hen ikke kvadratmetrene. Der er det,
vi ønsker, at man skal kunne søge ind på en pulje, som også kunne
bruges på sundhedshuse, så vi får lavet en klinik mere, for så kan der
være en mere. Der er altså også nogle ting, hvor det bare drejer sig
om det fysiske. Så vi mener, der er nogle ting, som man kunne gøre
allerede nu.
Når vi så kigger på, hvad man ellers kan sikre, er det, at vi ser
rigtig mange kvinder komme ud og blive praktiserende læger. Men
de ryger også ud i, at de skal have nogle børn på et tidspunkt, og der
skal vi også være villige til at se på, hvordan vi kan sikre, at der er
en ordentlig barsel for dem, og gøre noget ved det.
Og så er der de her forslag, som jeg var inde på at man har
set både i Region Hovedstaden og i Region Nordjylland, hvor mini‐
steren skal gå ind og lave hjemmel. Jeg kunne godt tænke mig, at
ministeren svarer på, om han vil se på de hjemler, der førhen har
ligget, og som skal ligge der, for at regionen kan gøre noget. Det er
det, vi håber.
Tiden er løbet ud, så jeg vil komme med vores forslag til vedta‐
gelse, som vi er ene om. Jeg er da ked af, at der ikke er andre, der
bakker op, for det andet er jo bare samme slags.
Forslag til vedtagelse
»Folketinget anerkender, at der er behov for at give Region Sjælland
bedre muligheder for selv at iværksætte tiltag, der kan mindske
problemerne med lægedækning lokalt.
Folketinget mener, det er nødvendigt med en plan for Region
Sjælland, hvor der er mulighed for mere fleksible ordninger, som
f.eks. særlige speciallægeuddannelsesforløb i almen medicin, hvor
praktikophold i den sydlige og vestlige del af Region Sjælland parres
med ophold på sygehusafdelinger i Roskilde, Køge og København.
Folketinget pålægger regeringen at etablere hjemmel til, at regio‐
ner kan yde tilskud til almene praksisser ved f.eks. at finansiere ½
sygeplejerske i 2 år for læger, der er over 60 år, som måske ellers
ville gå på pension og lukke deres praksis, eller på anden måde støtte
op om de eksisterende alment praktiserende læger med henblik på en
forbedring af tilstanden med mangel på praktiserende læger.«
(Forslag til vedtagelse nr. V 106).

Fredag den 9. april 2021 (F 42)

Kl. 13:53

Formanden (Henrik Dam Kristensen):
Tak for det. Det vil nu indgå i den videre debat. Der er ikke nogen
korte bemærkninger, så derfor siger vi tak til fru Liselott Blixt og går
videre til hr. Rasmus Horn Langhoff, Socialdemokratiet.
Kl. 13:53

(Ordfører)
Rasmus Horn Langhoff (S):
Tak for ordet. Jeg vil igen, som jeg sagde før, sige tak for at rejse
debatten om lægemangel. Det er jo også oplagt med et særligt fokus
på Region Sjælland, i og med at det er her, udfordringerne er mest
presserende i landet. Jeg er selv valgt og opvokset og bosiddende i
Region Sjælland, også i et område, hvor lægemangel ikke bare er tal
i statistikken, men er en meget konkret udfordring i hverdagen og en
udfordring, som kun kommer til at blive større de næste par år, hvis
ikke vi gør noget drastisk.
Som jeg også sagde i min ordførertale lige før, er det helt afgø‐
rende, at man har adgang til sin egen faste læge. Det er jo ikke,
fordi læger på regionens udbudsklinikker er dårligere læger eller at
der som sådan er noget dårligt i det, men det betyder noget at være
tilknyttet sin egen faste læge, som kender en, og hvis man har børn,
kender dem, og de ved, hvad de skal være særlig opmærksomme på
med de patienter, de nu engang har.
Der er noget absurd ved og skræmmende i, at den del af landet,
som har allermest brug for læger, hvor man har allermest behov for
at have adgang til egen læge, samtidig også er der, hvor der er den
største lægemangel, og det er også det, debatten og spørgsmålene
her har kredset om, og som flere har været inde på – i forhold til
demografien, arbejdsmarkedet og de udfordringer, man slås med,
antallet af kronikere og mange andre ting.
Det er også derfor, hvilket jeg havde en pointe om i min forri‐
ge tale, at det med at uddanne tilstrækkeligt med læger kun løser
halvdelen af problemet. Det er afgørende, at lægerne også kommer
derhen, hvor behovet er. Og det gælder, uanset om vi snakker læger
eller vi snakker sygeplejersker eller hvilket som helst omsorgs- og
sundhedspersonale, vi taler om – det er afgørende. Man kan sige, at i
forhold til den problemstilling, der bliver rejst konkret her, kigger vi
jo ind i, at om ganske få år forventer vi, at der, hvis ikke vi gør noget
helt ekstraordinært, vil være 100.000 borgere i Region Sjælland, der
vil stå uden adgang til egen læge, altså hver ottende borger i Region
Sjælland. Det kan vi på ingen måde acceptere. Derfor er vi nødt til at
tage nogle drastiske midler i brug og kan ikke bare feje alle de ting
og alle de redskaber af bordet, som virker ubekvemme. Vi er nødt til
at gøre noget ekstraordinært, og situationen i Region Sjælland kalder
i særdeleshed på handlekraft fra Folketinget.
Hvis vi zoomer lidt mere ind og ikke kun kigger på Region
Sjælland, kunne man jo også sige, at det ikke er alle steder i Region
Sjælland. Problemet er, at hvis man zoomer mere ind, og hvis vi
havde haft de gamle amter og man havde kigget på det gamle Vest‐
sjællands Amt og havde kigget på det gamle Storstrøms Amt, havde
situationen været endnu værre. Man kan sige, at der er ekstraordi‐
nært store udfordringer med at tiltrække læger, ikke kun i de enkelte
kommuner, altså ikke kun i Holbæk eller Slagelse eller Kalundborg
eller Nykøbing Sjælland, men hvis man ser i forhold til de mindre
byer rundtomkring, er der ekstra store udfordringer. Så jo længere
væk man kommer fra hovedstadsområdet, og jo længere væk man
kommer fra købstæderne rundtomkring, endnu værre ser det ud. Så
vi har altså virkelig pligt til og brug for, at vi er parate til at tage fat
om det her, tage fat om nældens rod, nemlig at sikre, at der skal være
lægedækning i hele Danmark, også der, hvor folk har mest brug
for læger, og hvor der er flest, der er syge, og man har den ældste
befolkning, og ikke kun der, hvor folk er mest raske.

37

Jeg har en vedtagelsestekst, jeg gerne vil læse højt, og den kom‐
mer her:
Forslag til vedtagelse
»Folketinget anerkender, at der fortsat er lægedækningsudfordringer
i store dele af landet, og at et flertal af de praktiserende læger har
lukket for tilgang af nye patienter. Folketinget anerkender også, at et
stigende antal speciallæger i almen praksis på længere sigt vil kun‐
ne forbedre lægedækningen, men indtil det sker, er det nødvendigt
også at sikre lægedækning med offentligt ejede regions- og licens‐
klinikker, ikke mindst i yderområderne. Folketinget anerkender, at
regeringen og Danske Regioner har besluttet at hæve antallet af ho‐
veduddannelsesforløb i almen medicin med 50 ekstra forløb i 2020
og 50 ekstra forløb i 2021. Folketinget mener, at det er afgørende, at
den kommende overenskomst om almen praksis har fokus på at løse
lægedækningsudfordringerne. Folketinget noterer sig, at regeringen
vil indkalde Folketingets partier til forhandlinger om at løse proble‐
met.«
(Forslag til vedtagelse nr. V 107).
Kl. 13:58

Formanden (Henrik Dam Kristensen):
Også dette forslag til vedtagelse vil indgå i den videre debat. Tak for
det.
Der er korte bemærkninger. Først er det hr. Jacob Jensen, Venstre.
Værsgo.
Kl. 13:58

Jacob Jensen (V):
Tak til den socialdemokratiske ordfører. Før var ministeren ikke
meget for at svare på noget, der måske lå i udkanten af hans ressort,
og det kan også være fair nok, der er givetvis nogle begrænsninger
der, men nogen begrænsning har den socialdemokratiske ordfører jo
ikke, han kan udtale sig om alting på vegne af Socialdemokratiet.
I den tidligere runde kredsede vi om muligheden for at få en hel
lægeuddannelse til regionen, og i den her sammenhæng er Region
Sjælland den eneste region, som ikke har den, og når vi samtidig
kan konstatere, at det, som ordføreren også selv er inde på, nok er
der, udfordringen med at få læger er størst, er det jo nærliggende
at sige: Jamen så skal vi selvfølgelig have en fuld lægeuddannelse,
ikke kun – i gåseøjne – kandidatuddannelsen, men den fulde og hele
lægeuddannelse f.eks. knyttet op på Sjællands Universitetshospital
i Køge. Så mit spørgsmål er: Er det noget, Socialdemokratiet fra
Christiansborg, fra nationalt niveau, vil støtte op om og gøre en aktiv
indsats for kan lade sig gøre?
Kl. 13:59

Formanden (Henrik Dam Kristensen):
Ordføreren, værsgo.
Kl. 13:59

Rasmus Horn Langhoff (S):
Nu spørger ordføreren til Socialdemokratiets holdning til det her, og
det er jo ikke noget, Socialdemokratiet har taget stilling til, i forhold
til hvad der skal ske, hvad der skal oprettes af nye uddannelser
rundtomkring, for det er jo i virkeligheden det, det hører inde under.
Der er jo rigtig meget inden for det her, vi skal kigge på for at
sikre, at der er gode muligheder for at bo og arbejde og leve og ja,
dygtiggøre sig og uddanne sig i hele Danmark, og også at sikre, at
man har den, hvad kan man sige, arbejdskraft, der er behov for. Og
Sjælland står i en særlig udfordring.
Jeg er jo selv varm fortaler for en lægeuddannelse i Region
Sjælland, fordi jeg kan se, hvor stor en gevinst det har været for
Region Nordjylland, og jeg er glad for, at man sin tid startede en

38

Fredag den 9. april 2021 (F 42)

lægeuddannelse op i Aalborg, og jeg er glad for, at man for nogle år
tilbage startede en sygeplejerskeuddannelse op i Holbæk, fordi det er
en kæmpe gave. Det, vi bare skal vide, er, at Sjælland og Aalborg
og Nordjylland ikke direkte kan sammenlignes, fordi vi ikke har et
Aalborg placeret midt i Region Sjælland, så det er ikke sådan lige til
at overføre, men det er da drømmen.
Kl. 14:00

Formanden (Henrik Dam Kristensen):
Tak. Så er det hr. Jacob Jensen. Værsgo.
Kl. 14:00

Jacob Jensen (V):
Jeg er glad for, at ordføreren selv har den ambition om, at vi skal
have en fuld og hel lægeuddannelse tilknyttet Region Sjælland. Men
må jeg så spørge: Hvad skal der til, før Socialdemokratiet får den
opfattelse, at det er en god idé, fordi det kræver jo en indsats fra
Christiansborgs side? Det er jo ikke noget, regionen selv kan beslutte
og sige: Sådan en ting vil vi gerne have, den beslutter vi at indføre.
Det kan man ikke. Det er noget, hvor der skal nogle rammer til
herindefra, for at det kan lade sig gøre, så hvad skal der til, før
Socialdemokratiet tager den beslutning, at det vil man gerne arbejde
aktivt for?
Kl. 14:01

Rasmus Horn Langhoff (S):
Det vil jeg meget gerne. Det afgørende er altid, synes jeg, i forhold
til hvor der har været succes med at starte nye uddannelser op, at
fagligheden bliver lige så høj i de mindre byer, som den er i de store
byer, altså at det ikke bliver andenrangsuddannelser. Det er også
afgørende, at man tror på levedygtigheden. Altså, at man siger til sig
selv, at man tror på, at den her uddannelse også er der om 5,10, 20
år. Så hvis de to ting er på plads, så mener jeg, at man har et godt
projekt og en stærk sag.
For at tale lige ud af posen: Det, der jo vil være udfordringen,
er jo, at vi ikke har et Aalborg placeret midt i Region Sjælland.
Vi har ikke 180.000 borgere i en by midt i det hele. Så det er
en usammenlignelig situation, kan man sige, med Nordjylland. Så
spørgsmålet er, hvor det skal ligge. På et af hospitalerne og jo heller
ikke nødvendigvis for tæt på hovedstaden, hvis du vil have den
geografiske effekt ved at få det lidt længere væk fra hovedstaden.
Så det er ikke sådan lige til. Men de ting skal være på plads, og så
mener jeg, at man har en stærkere sag.
Kl. 14:04

Formanden (Henrik Dam Kristensen):
Tak for det. Fru Liselott Blixt, værsgo.
Kl. 14:04

Formanden (Henrik Dam Kristensen):
Ordføreren.
Kl. 14:01

Rasmus Horn Langhoff (S):
Jeg ser den proces som meget sammenlignelig med den kamp,
som var, da vi i sin tid kæmpede for at få en ingeniøruddannelse
til Kalundborg, endnu en ingeniøruddannelse til Kalundborg, en
maskinmesterskole til Kalundborg, en sygeplejerskeuddannelse til
Holbæk og en lægeuddannelse til Aalborg; lige den kamp var jeg
så ikke så involveret i, men jeg heppede på sidelinjen, men det er
i virkeligheden det samme, altså at sikre, for fagligheden er nødt
til at være der, og det er nødt til at være bæredygtigt på lang sigt
i forhold til at kunne rekruttere, så hvis vi ... (Formanden (Henrik
Dam Kristensen): Tak.
Kl. 14:02

Liselott Blixt (DF):
Det med pladsen synes jeg nu ikke er noget problem, hvis man lagde
det i Roskilde. Jeg bor i Greve, min mor bor i Rødby Havn. Det
er i den anden ende. Det tager lidt over en time, så er man der. Så
afstandene er ikke så store. Det tager lige så lang tid for mig at køre
fra Greve til Christiansborg, nogle gange tager det længere tid. Så
det er bare for at sige, at det er en helt anden målestok, vi taler om.
Og man har den faglighed, og man har de lærere og de professorer,
hvis man satsede på de to specialer, som hedder psykiatri og almen
medicin. Og så kunne man selvfølgelig også samarbejde. Så var det
ikke noget?
Kl. 14:05

Formanden (Henrik Dam Kristensen):
Ordføreren, værsgo.
Kl. 14:05

Formanden (Henrik Dam Kristensen):
Så er det fru Liselott Blixt. Værsgo.
Kl. 14:02

Liselott Blixt (DF):
Mange tak. Vi har jo undersøgt det rigtig meget i Region Sjælland,
og det gjorde socialdemokraterne også. Der kom så meget medieom‐
tale af det, at der faktisk var rigtig mange, der henvendte sig og
spurgte, hvornår det kom i gang. Så der er interesse for det, måske
også, fordi huspriserne her omkring i hovedstaden er blevet lidt høje.
Og så kan de jo godt se det – måske også endnu mere her efter
corona – og vi hører, at der er endnu flere, der gerne vil flytte ned
mod Lejre osv., hvor det bugter sig og er grønt, og hvor der er natur
og man kan høre fuglene fløje. Så det kunne jo være, at der var
en mulighed. Derfor kunne det da bare være interessant, hvad hr.
Rasmus Horn Langhoff vil arbejde for; om det er at få en rigtig
lægeuddannelse til regionen, om man vil have en handlingsplan for
selve Region Sjælland. Det kunne jo være rigtig rart, hvis vi, der
kommer fra Region Sjælland, kunne lave sådan en lille mafiabande,
som trak på samme hammel.
Kl. 14:03

Formanden (Henrik Dam Kristensen):
Ordføreren. Værsgo.

Kl. 14:03

Rasmus Horn Langhoff (S):
Det er da bestemt noget, og som sagt: Den dag vi står med et
bæredygtigt projekt med en plan, som er lige til at hugge til, så er
det der, Region Sjælland står stærkt. Det er jo det, man har haft.
Hvis vi kigger på de succeser, der er lavet i Region Sjælland, med
nye spændende uddannelser, som har været en kæmpe mangelvare i
mange år, og hvor der virkelig er sket noget de sidste bare 5 år, så er
det det, der har været succesen.
Kl. 14:05

Formanden (Henrik Dam Kristensen):
Tak for det. Der er ikke flere korte bemærkninger, så vi siger tak til
ordføreren og går videre til hr. Jacob Jensen, Venstre, når vi har fået
sprittet af.
Kl. 14:06

(Ordfører)
Jacob Jensen (V):
Tak for det. Og tak til Dansk Folkeparti og fru Liselott Blixt for at
rejse sagen her. Man kan spørge, som også fru Liselott Blixt selv var
inde på, hvorfor vi nu skal tage en ekstra runde om det her. Jo, det
er jo netop, fordi – som det også er blevet sagt – at Region Sjælland
har en særlig udfordring og måske har den største udfordring med at

Fredag den 9. april 2021 (F 42)

få og fastholde læger; til gengæld har de så den dårligste i almene
sundhedstilstand i vores befolkning. Det er jo to uheldige størrelser
på samme tid.
Man kan også se, hvordan udviklingen er gået i forhold til netop
antallet af praktiserende læger; det har også været stærkt faldende
over efterhånden en hel del år. Det er meget vigtigt for vores
vedkommende – og for de flestes, tror jeg – at vi netop sikrer en
lighed i sundhed, og at det ikke kommer an på ens postnummer,
hvorvidt man kan få et ordentligt og reelt sundhedstilbud, herunder
også i den almene praksis.
Vi vil meget gerne kigge på forskellige muligheder ud fra devi‐
sen, at det skal være motiverende, interessant for lægerne at tage
stillingerne og bosætte sig i området. Vi er ikke tilhængere af tvang,
som det også fremgik af den tidligere forespørgselsdebat. Vi ser
meget gerne, at man kigger på uddannelsesmuligheder, karrieremu‐
ligheder. Vi har været inde på det, at Region Sjælland er den eneste
region, der ikke har en fuldstændig og hel lægeuddannelse. Vi har af
kandidatuddannelsen, men ikke den første del. Vi så meget gerne, at
man også her fra nationalt hold bakkede op om og sikrede en hurtig
og smidig sagsbehandling, for jeg er ikke et sekund i tvivl om, at
der er den efterspørgsel også på den første del af lægeuddannelsen,
og derfor er der også, som den socialdemokratiske ordfører kredsede
lidt om tidligere, grundlag for det. Det er ikke noget med, at det ville
være en andenrangsuddannelse.
Jeg tror også meget på, at det at skabe faglige miljøer er noget
af det, som er interessant; det hører vi ikke mindst fra yngre læger.
Og hvad betyder så med faglige miljøer? Ja, det handler bl.a. om
den måde, som man organiserer sig på. Altså, lægehusene og det,
at man havde en lægefamilie, hvor manden var læge og hustruen
måske sygeplejerske, er nok efterhånden en saga blot. Man vil gerne
organiseres i nogle større enheder, hvor man er flere læger knyttet
til den samme enhed og tilknyttet andre personalegrupper som syge‐
plejersker og andet personale, så man har kollegaer at spare med.
Sidst, men ikke mindst vil vi også gerne kigge på, hvilke muligheder
man har for i en eller anden udstrækning at bruge nogle incitamenter,
der vil gøre det økonomisk attraktivt at bosætte sig i nogle af de
områder, hvor man kan se at lægeudfordringen er størst.
Det er altså omkring organiseringen af lægehusene, jeg tror, at
der er rigtig mange læger, som siger, at de sådan set i gåseøjne bare
vil være læger. De vil ikke også være arbejdsgivere; de vil ikke
også tage den risiko, at de skal købe og eje et hus, og hvad der
ellers følger med hele det store setup. Og det, at man kan organisere
sig ud af det, kan ske ved, at der er investorer, der går og køber
og administrerer og styrer tingene, og så har lægen så fokus på sin
lægegerning. Det tror jeg kunne være en rigtig fornuftig ting. Og det
kan vi også se.
Nu var hr. Rasmus Horn Langhoff lige inde på det med udbuds‐
klinikkerne, og det er jo en anden måde at organisere sig på. Det er
der nogen, der ikke bryder sig så meget om, men det har altså nogle
andre fordele, nemlig at lægerne så kan undgå at skulle tage sig af alt
mulig andet end det at være læge. Regionen har også forsøgt sig med
det, vi kalder nærklinikker, og det kan man også have nogle politiske
holdninger til, men det er i hvert fald et forsøg på at organisere
tingene på en anderledes og ny måde.
Jeg tror også det er vigtigt, at man så også kigger på det i forhold
til speciallæger, altså at der er mulighed for, at de også kan kommer
ud og får nogle ydernumre; det kan være inden for radiologi, det kan
være andre steder, hvor der virkelig er store udfordringer med at få
tiltrukket nok kvalificeret arbejdskraft.
Som en del af forespørgslen her er der også en linje om, hvordan
Region Sjælland kan samarbejde med hovedstaden, og det synes jeg
er rigtig fornuftigt. Det er jo på en eller anden måde også et arbejds‐
marked, som hænger sammen. Man kan sige, at vi mangler læger,
men måske er det nærmere fordelingen af læger, der er problemet.

39

Det er ikke for at pege fingre ad hovedstaden overhovedet, men der
er bare en udfordring med, at der er rigtig mange læger, som af
forskellige grunde føler sig tiltrukket af at være i hovedstadsområdet
i stedet for at være dér, hvor der, kan man sige, alt andet lige er flere
syge. Så det er i hvert fald noget, som jeg ser store perspektiver i
man kan samarbejde omkring.
Jeg tror også, at man kan sige, at den her udfordring i de kom‐
mende år jo ikke bliver mindre – af flere grunde – men også på
grund af den tilgang, som vi i hvert fald har, og som jeg også tror
flere andre har, nemlig at vi skal organisere vores sundhedsvæsen på
en måde, så de specialiserede behandlinger, operationer osv. finder
sted på de specialiserede sygehuse og mere og mere kommer ud tæt
på borgerne og dermed ikke mindst almen praksis. Det, at opgaverne
rent faktisk bliver større og vigtigere udeomkring, gør jo også, at den
her problemstilling til stadighed vil være endnu vigtigere – også i
den kommende tid.
Så med de ord vil jeg fremsætte et forslag til vedtagelse, som
jeg gerne vil læse op på vegne af Venstre og Konservative og Nye
Borgerlige:
Forslag til vedtagelse
»Folketinget konstaterer, at Region Sjælland er ét af de områder i
Danmark, hvor udfordringen med at få tilstrækkelig lægedækning
er størst, samtidig med at befolkningens almene sundhedstilstand i
Region Sjælland er blandt de dårligste. Folketinget mener, at der
er behov for nye initiativer, der kan bidrage til at løse lægedækning‐
sproblematikken bl.a. i Region Sjælland. Folketinget pålægger der‐
for regeringen hurtigst muligt at indkalde til forhandlinger med det
sigte at skabe bedre incitamenter for lægerne til at søge områder,
hvor lægemanglen er størst bl.a. via økonomiske incitamenter, bedre
uddannelses- og karrieremuligheder samt stærkere faglige miljøer.
Folketinget opfordrer samtidig regeringen til at tage en tæt dialog
med Danske Regioner, lægernes organisationer samt andre relevante
aktører, så der kan laves en helhedsplan for området.«
(Forslag til vedtagelse nr. V 108).
Kl. 14:12

Formanden (Henrik Dam Kristensen):
Tak for det. Det vil nu indgå i den videre debat. Der er en kort
bemærkning. Fru Liselott Blixt.
Kl. 14:12

Liselott Blixt (DF):
Tak. Jeg plejer at have et godt samarbejde med Venstre og Konserva‐
tive, og jeg tænker: Hold da op, er det det, man svinger sig op til i
et forslag til vedtagelse – noget, som ministeren allerede har sagt at
han gør? Hold da op, er det, fordi det er to regionsmedlemmer, som
er med i den her forespørgsel? Jeg må sige, at jeg er dybt skuffet.
Altså forslaget til vedtagelse siger, at ministeren skal indkalde til
forhandlinger – det har ministeren sagt at han vil gøre – og man
siger, at han skal i dialog med Lægeforeningen og regionerne. Det
har ministeren også sagt. Jeg vil bare høre, om ordføreren måske
kunne komme med noget mere konkret, der skulle gøres, i stedet for
noget, som ministeren allerede har nikket ja til.
Kl. 14:12

Formanden (Henrik Dam Kristensen):
Ordføreren.
Kl. 14:12

Jacob Jensen (V):
Jeg håbede sådan set, at fru Liselott Blixt havde hørt i min ordfører‐
tale, at vi netop har nogle nedslagspunkter. Det kræver jo trods alt,
at vi kommer ind til forhandlingsbordet, og det er ligesom det, vi

40

Fredag den 9. april 2021 (F 42)

forsøger at sige med det her forslag til vedtagelse, nemlig at vi gerne
vil ind og komme med de forslag, så vi netop kan forhandle og
dermed få et flertal i Folketinget. For det handler jo bl.a. om, og det
har vi også været inde på med lægeuddannelsen eksempelvis, at vi
ikke kan gøre det alene fra regionens side. Det kan man gøre fra
nationalt hold. Det kræver, at vi også har en forhandling om lige
muligheder.
Det handler også om, hvordan man netop kan lave incitamenter‐
ne, altså både de økonomiske og de faglige, og det kræver også
de rammer, som man skal arbejde inden for. Og så handler det
selvfølgelig også om, at der så, kan man sige, arbejdsmiljømæssigt
og med hensyn til andre ting også er regler, som kræver en national
tilgang. Det er derfor, vi gerne ser, at vi kommer ind, men der skal
selvfølgelig også være den dialog, som vi også lægger op til der skal
være med regionerne, om, hvilke muligheder de ser. Så ved jeg godt,
at der i den vedtagelsestekst, som fru Liselott Blixt læste op, sådan
set også er fine tiltag. Jeg er bare bekymret for, om man går ind og
laver en lex Region Sjælland og pålægger dem at gøre nogle ting,
som man sådan set kan sige at vi lige så godt kan gøre på landsplan.
Det er sådan set derfor, jeg lægger op til den her forhandlingsrunde,
hvor jeg er helt sikker på, at fru Liselott Blixt vil være en aktiv
medspiller.
Kl. 14:14

Formanden (Henrik Dam Kristensen):
Så er det fru Liselott Blixt. Værsgo.

Kl. 14:15

(Ordfører)
Kirsten Normann Andersen (SF):
Tak for ordet, og tak til ordføreren for at indkalde til den her fore‐
spørgselsdebat, men knap så meget tak for ikke at slå den sammen
med den foregående, for jeg synes jo, at den her forespørgselsdebat
ligner den, vi lige har haft, rigtig meget, og jeg synes også, at rigtig
mange af svarene er de samme.
Danmark er et lille land, og alligevel må vi konstatere gang på
gang, at der er store regionale forskelle i forhold til befolkningssam‐
mensætning, demografi, og i forhold til hvor folk har lyst til at
arbejde, og hvor folk har lyst til at slå sig ned. Det giver os nogle
udfordringer, der er forskellige. Lige nu er der store udfordringer
med at have kapacitet nok på fødselsområdet i Region Hovedstaden,
og det handler også om lægedækning i Region Sjælland, beredskab
i Region Midtjylland og lægedækning i Region Nordjylland. Men
samlet set synes jeg, at det er vigtigt, at vi i Folketinget har én
overordnet plan for, hvordan vi sikrer, at det er attraktivt at lade sig
uddanne og nedsætte sig i forhold til lægepraksis i hele landet.
Så derfor vil mit svar på den her forespørgselsdebat være det
samme som det, jeg gav ved den foregående forespørgselsdebat, og
det vil også være de samme løsninger, som jeg vil foreslå. Dem vil
jeg undgå at gentage, så jeg vil blot sige tak for ordet.
Kl. 14:17

Kl. 14:14

Liselott Blixt (DF):
Tak. Men jeg tænker, og jeg tror også, borgerne bare hører, at det er
to regionspolitikere, der sidder i regionsrådene, som ikke har gjort
noget inden og nu taler om, at vi bare skal tale med ministeren.
Det er det samme, som vi har gjort i rigtig mange år. Der skal
noget konkret til det, hvis vi skal gøre noget i Region Sjælland. Der
havde jeg da ønsket mig at Venstres ordfører havde været lidt mere
slagkraftig, men desværre, det var han ikke.
Kl. 14:14

Formanden (Henrik Dam Kristensen):
Ordføreren, værsgo.
Kl. 14:14

Jacob Jensen (V):
Nu hørte jeg ikke noget spørgsmål, men jeg glæder mig i øvrigt til
at høre den anden regionspolitiker tale lige om lidt, for det har vi jo
stadig væk til gode i den her sag i hvert fald.
Men jeg vil så sige, at jeg vil være lige så slagkraftig, som der
overhovedet er behov for. Jeg tror bare, at det, der er det vigtigste
her, er at skille tingene ad. Der er noget, regionen kan gøre, og det
er jo så det, vi sidder og arbejder for – og nu sidder jeg som bekendt
også som regionsmedlem, og det er det, vi sidder og arbejder for der.
Men der er jo en ramme, og den ramme skal jo sprænges, kan man
vel sige, bl.a., som vi har talt om, med lægeuddannelsen. Det er ikke
noget, regionen selv kan gøre. Der er en økonomisk ramme, og det
er også den til hver en tid siddende regering, der skal forhandle om
den med Danske Regioner. Det er derfor, jeg prøver at opfordre til at
skille tingene ad.
Kl. 14:15

Formanden (Henrik Dam Kristensen):
Tak for det. Der ikke flere korte bemærkninger. Efter afspritningen
er det fru Kirsten Normann Andersen, SF. Værsgo.

Formanden (Henrik Dam Kristensen):
Der er en kort bemærkning. Værsgo, fru Liselott Blixt.
Kl. 14:17

Liselott Blixt (DF):
Jeg tænker, at det må være, fordi ordføreren kommer fra Nordjyl‐
land, hvor man har løst problemerne. Så er man lidt ligeglad med
Region Sjælland, for de kan da sejle deres egen sø. Det er faktisk en
gordisk knude i forhold til overenskomstforhandlingerne, hvor man
siger, at hvis ikke vi løser Region Sjælland-problematikken, kan vi
ikke løse resten af landet-problematikken. Derfor synes vi i Dansk
Folkeparti, det er utrolig vigtigt, at vi tager hele Region Sjælland op
for at løse den problematik. Det er den eneste region, der ikke har en
lægeuddannelse, og det er den region, der har de mest usunde, og så
mener ordføreren ikke, det er vigtigt, at vi tager den debat, men vi
skal tage den som et hele. Det vil altså være det samme som at sige,
at hvis gentofteborgerne får den rigtige hjælp, gør de det nok også på
Lolland.
Kl. 14:18

Formanden (Henrik Dam Kristensen):
Ordføreren.
Kl. 14:18

Kirsten Normann Andersen (SF):
Næ, sådan ser jeg sådan set overhovedet ikke på det. Jeg skal måske
lige starte med at sige, at ganske vist er min far født på Mors, men
jeg er selv midtjyde og har været vaskeægte aarhusianer hele mit liv,
og det er også en slags privilegeret, fordi Østjylland jo selvfølgelig
også et af de steder, hvor det måske er lettere at rekruttere læger til.
Og jeg anerkender i den grad, at der er udfordringer med lægedæk‐
ning i visse dele af landet. Det er ikke kun i Region Sjælland. Det
er også andre steder. Jeg er også enig i, det skal løses. Jeg synes, det
skal løses i en samlet helhedsorienteret plan, sådan at vi netop sikrer
lægedækning i hele landet.
Kl. 14:18

Formanden (Henrik Dam Kristensen):
Fru Liselott Blixt, værsgo.

Fredag den 9. april 2021 (F 42)

Kl. 14:18

Liselott Blixt (DF):
Undskyld, at jeg placerede ordføreren et forkert sted. For jyderne
er vi alle sammen københavnere her, og for os er I alle sammen
nordjyder.
Men grunden til, at vi vil have en plan, er, at man gjorde noget
i Nordjylland, der hjalp dem. Man gjorde noget i hovedstaden, der
hjalp dem. Hvorfor vil man så ikke gøre noget, der hjælper dem i
Region Sjælland? Hvorfor?
Kl. 14:19

Formanden (Henrik Dam Kristensen):
Ordføreren.
Kl. 14:19

Kirsten Normann Andersen (SF):
Jeg tror ikke, ordføreren har hørt mig sige, at vi ikke vil gøre noget
i forhold til Region Sjælland. Det, ordføreren har hørt mig sige, er,
at Danmark er et lille land. Vi skal løse de problemer, der er, og
de er forskellige fra region til region, og det er nogle forskellige
udfordringer, vi har, fra den ene region til den anden region af
demografiske årsager og i virkeligheden måske af mange forskellige
årsager. Så det er også en udfordring, der skal løses i forhold til
Region Sjælland. Jeg så gerne, at vi løser den i en samlet plan.
Kl. 14:19

Formanden (Henrik Dam Kristensen):
Tak til ordføreren. Der er ikke flere korte bemærkninger. Vi fortsæt‐
ter med hr. Stinus Lindgreen, Radikale Venstre.
Kl. 14:20

(Ordfører)
Stinus Lindgreen (RV):
Tak for det, og tak til fru Liselott Blixt for at tage endnu et vigtigt
emne op. Vi har jo, som de andre har nævnt, lige haft en debat om de
generelle udfordringer, der er med lægemangel i hele landet, men det
er også klart, at der er områder, der har langt større problemer end
andre. Her er Region Sjælland desværre særlig udfordret. Det er et
enormt problem, da det skaber en skævhed i vores sundhedsvæsen,
som vi er nødt til at rette op på. Derfor er det også vigtigt, at vi
tager den her debat. Der er jeg fuldstændig enig med min kollega fra
Dansk Folkeparti.
Jeg har i min foregående tale nævnt flere af de tiltag, som vi i
Radikale Venstre mener at man bør benytte sig af, og det gælder
naturligvis også i Region Sjælland, nemlig større fleksibilitet, i for‐
hold til hvordan klinikker kan indrettes og organiseres, så længe der
bare sikres den samme høje faglighed; lokale initiativer til at gøre
det attraktivt for læger og deres familier at slå sig ned; hjælp til at
sikre klinikpersonalet; incitamenter til at fastholde ældre læger bare
et par år endnu; og så er det naturligvis på sigt flere nyuddannede
speciallæger i almen medicin. Hver for sig er disse initiativer ikke
nok, men i kombination kan de skabe de nødvendige incitamenter,
der skal til, for at tiltrække og fastholde praktiserende læger, også i
Region Sjælland.
På nationalt niveau skal vi jo sørge for, at de nødvendige værktø‐
jer er tilgængelige, og ikke mindst, at der uddannes det nødvendige
antal læger. Men den konkrete udformning mener jeg løftes bedst
lokalt og regionalt. Det er dem, der kender udfordringerne bedst og
dermed også bedst kan pege på, hvordan de skal løses.
Her til slut har jeg lovet at hilse fra Pernille Skipper fra Enheds‐
listen og Susanne Zimmer uden for grupperne, der desværre ikke
kunne være her, og læse en vedtagelsestekst op på vegne af de to
ordførere samt undertegnede:

41

Forslag til vedtagelse
»Folketinget anerkender, at der fortsat er lægedækningsudfordringer
i store dele af landet, herunder særligt i Region Sjælland.
Folketinget anerkender også, at et stigende antal speciallæger i
almen praksis på længere sigt vil kunne forbedre lægedækningen,
men at der samtidig er behov for andre og hurtigere tiltag.
Folketinget konstaterer, at der ikke er opbakning til tjenestepligt,
og at denne løsning derfor ikke skal anvendes.
Folketinget pålægger regeringen at indkalde Folketingets partier
til forhandlinger om at løse problemet.«
(Forslag til vedtagelse nr. V 109).
Tak for ordet.
Kl. 14:22

Formanden (Henrik Dam Kristensen):
Også det vil indgå i den videre debat. Der er ikke nogen korte
bemærkninger, og derfor kan vi – efter afspritning – gå videre til De
Konservative. Værsgo til hr. Per Larsen.
Kl. 14:22

(Ordfører)
Per Larsen (KF):
Tak for det, formand – som konservativ ordfører er jeg så privilege‐
ret at komme fra Nordjylland.
Som flere har været inde på, er det jo selvfølgelig problematisk,
at problemet med lægemangel er absolut størst i den region, hvor
udfordringerne i forhold til helbredstilstand også er størst. Så det
kalder jo selvfølgelig på løsninger.
Nu har vi jo haft en forespørgsel, men tak til fru Liselott Blixt for
jo faktisk at rejse den her – selv om vi har lidt overlap – for der er
en helt speciel problemstilling med Region Sjælland, fordi det er den
region, der er hårdest ramt.
Altså, nogle af de ting, man kan smide på bordet, eksempelvis i
forhold til at tiltrække nogle unge læger, er nogle bedre faciliteter.
Altså, moderne lægehuse med gode faciliteter er jo et paramenter,
som man kan bruge. Og så har jeg det også sådan også lidt, når
nu problemet er så stort: Man kunne jo også sige noget i retning af
at lave sådan en slags friregionsløsning, lidt på samme måde, som
Liselott Blixt lægger op til i forhold til at have nogle flere værktøjer
i kassen. Altså at man i erkendelse af, at problemet er så stort, som
det er, så måske giver Region Sjælland nogle flere frihedsgrader i
forhold til at sætte nogle initiativer i gang og prøve noget af.
Men et af de helt konkrete problemer, som jeg synes man er nødt
til at tage alvorligt i Region Sjælland, er den lægevagtsdækningspro‐
blematik, som man har i Region Sjælland. For sådan som jeg har
forstået det, har man ikke moderniseret lægevagten i rigtig lang
tid. Og det gør jo, at det kræver noget mere manpower at dække
lægevagten, hvis man har rigtig mange mødesteder.
Vi har selv haft problemstillingen i Region Nordjylland, hvor jeg
kommer fra og også sidder i regionsrådet, og det giver lige lidt støj,
når man går ind og laver en modernisering. Men jeg synes, det giver
rigtig god mening eksempelvis at transportere patienterne og dem,
som er blevet syge, og som har behov for lægevagt, hen til et sted,
som måske ligger lidt længere væk, frem for at man skal have læger
siddende på rigtig mange lægevagtssteder. Vi har i Region Nordjyl‐
land centreret det, så der kun er lægevagt på akuthospitalerne, og det
giver en masse fordele i forhold til vagtbelastning.
For det er klart, at hvis der er en ung læge, som gerne vil slå sig
ned som praktiserende læge, så har det stor betydning, om det er så‐
dan, at der er rigtig mange nattevagter og rigtig mange weekend- og
aftenvagter, for de kan være hæmskoen i forhold til at få familielivet
til at hænge sammen. Og så ved vi jo godt, at så er der en naboregi‐
on, hvor lægevagtsbelastningen er nærmest ikke eksisterende, og det

42

Fredag den 9. april 2021 (F 42)

betyder jo, at der er et konkurrenceparameter dér, som giver en stor
fordel i forhold til de der unge læger, som måske gerne vil være fri
for at køre lægevagt.
Så jeg synes, at man i Region Sjælland skulle kigge på den
problemstilling og tage handsken op og sige, at man godt vil redu‐
cere antallet af vagtbelastninger ved simpelt hen at have lidt færre
mødesteder, og at man så i stedet for sætter nogle kørselsordninger
ind, så man kan bringe patienterne hen til lægevagten, eller at lægen
kan komme ud til dem, som har behov.
Det fungerer faktisk rigtig fornuftigt, og efter at det blev sat i
søen oppe hos os, må jeg bare sige, at jeg ikke har haft en eneste,
som har henvendt sig til mig med negativ omtale af det. Det er lidt
væsentligt, tror jeg, at man får taget hul på den problemstilling. Men
jeg noterede mig jo, at ministeren gav udtryk for at ville indkalde til
forhandlinger, og det glæder vi os uendelig meget til. Tak for ordet.
Kl. 14:27

Formanden (Henrik Dam Kristensen):
Tak til ordføreren. Der er ikke nogen korte bemærkninger. Efter en
afspritning – tak – er det så hr. Lars Boje Mathiesen, Nye Borgerlige.
Værsgo.
Kl. 14:27

(Ordfører)
Lars Boje Mathiesen (NB):
Tak, og tak til DF for at rejse den her forespørgselsdebat, som er lidt
i tråd med den, vi havde tidligere. Jeg må også ærligt erkende, at mit
kendskab til præcis Region Sjælland på ingen måde tilnærmelsesvist
er som hverken DF's eller Venstres ordførers på det her område, og
sådan er det.
En af de ting, som jeg ville være bekymret for, er, hvis man
i hensigten med at adressere nogle enkelte forhold nogle steder,
skaber andre problemer andre steder. Det, som jeg søger efter, når
vi skal lave det her, er, at man kan løse problemerne i f.eks. Region
Sjælland, uden at man f.eks. – kan man sige – skaber et problem
i Region Syddanmark, altså at man ikke gør det så attraktivt, at
man flytter læger fra den ene region over til den anden, fordi de af
økonomiske årsager eller på grund af andre ting kan få nogle bedre
vilkår, som gør, at de flytter, og man så bare skaber et problem et
andet sted
Jeg tror, at hovedformålet må være, at man skaber resultater for
alle regionerne. Og jeg anerkender, at der, som der også står, er
specifikke og større udfordringer i Region Sjælland, end der måske
er omkring Region Midtjylland, hvor jeg kommer fra, og hvor vi
har en stor by som Aarhus og sådan nogle ting til at løfte meget,
og hvor det er desværre attraktivt for mange læger at arbejde. Så
det anerkender jeg til fulde, men jeg ser frem til, når vi skal have
forhandlingerne, at vi i fællesskab får adresseret alle de problema‐
tikker. For så kan det være, at der er en anderledes problematik i
Vestjylland, end der er i Region Sjælland, og de skal jo alle sammen
håndteres, og det tror jeg vi er enige om at de skal.
Kl. 14:29

Formanden (Henrik Dam Kristensen):
Tak for det. Der er en kort bemærkning til fru Liselott Blixt.

langt ude, at jeg ikke engang vil stille et spørgsmål, men det er bare
en kommentar for at sige, at det da var himmelråbende.
Kl. 14:30

Første næstformand (Karen Ellemann):
Ordføreren.
Kl. 14:30

Lars Boje Mathiesen (NB):
Ja, det er fredag, og jeg har forståelse for, at ordføreren er opstillet i
Region Sjælland og så måske lige har behov for at komme op på de
store nagler. Men jeg ønsker nu en god weekend alligevel. Tak for
det.
Kl. 14:30

Første næstformand (Karen Ellemann):
Der er ikke flere korte bemærkninger til ordføreren. Og da jeg ikke
ser Liberal Alliances ordfører være til stede i salen, kan jeg hermed
give ordet til sundhedsministeren. Velkommen.
Kl. 14:30

Sundhedsministeren (Magnus Heunicke):
Tak for det. Jeg var ikke lige med på, at det var mig nu, men jeg er
klar lige om et sekund.
Tak for den her forespørgselsdebat, som fokuserer på lægemang‐
len i Region Sjælland. Altså, jeg ser, ligesom partierne gør det, frem
til, at vi får dykket ned i det, og jeg synes, at noget af det, vi kan tage
med fra den her debat, er, at problemet er massivt i Region Sjælland.
Man har gjort alt muligt, alt, hvad man kunne, med de eksisterende
rammevilkår, men der er også behov for at forbedre rammevilkårene,
for ellers kommer det her ikke til at lykkes, ikke af sig selv.
Ifølge estimaterne for, hvornår der kommer flere læger, ligger det
mange år ud i fremtiden – det tager lang tid at få en lægeuddannelse,
en speciallægeuddannelse i almen medicin – så vi er nødt til at
forbedre rammevilkårene. Og det gælder alle de steder, hvor der er
problemer. Her og nu er det så Region Sjælland, det handler om, og
det er med god grund, for det er mange steder i regionen, at der er
nogle udfordringer.
Derfor ser jeg frem til drøftelserne med parterne og derefter
med partierne om at sikre lægedækning i hele Danmark og dermed
selvfølgelig også i Region Sjælland. Jeg er med på, at vi nok må
se i øjnene, at der ikke er sådan en ting, der løser alt, men der er
behov for at få et overblik, også et overblik over, hvilke værktøjer
og redskaber der kan løse en type problemer i en del af Danmark,
og hvilke andre der skal løse andre typer andre steder. Alene det –
og det viser jo med al tydelighed problemets kompleksitet – at der er
problemer både i Danmarks største storby, hvor folk bor allertættest,
København, og steder, hvor huspriserne ligger i den stik modsatte
ende af skalaen, og hvor der er langt mellem befolkningerne, f.eks.
på Lolland; der er tilsvarende problemer. Og samme løsning kan
selvfølgelig ikke bruges begge steder – det tror jeg man må se i
øjnene.
Så jeg ser frem til at drøfte gode idéer med parterne og med
partierne. Tak for det.
Kl. 14:33

Kl. 14:29

Liselott Blixt (DF):
Jeg synes, det er lidt komisk at sige, at hvis vi gør noget godt for
Region Sjælland, så farer alle til Region Sjælland. Det tror jeg næp‐
pe. Det er nok det, der er sket i mange år, der har gjort, at lægerne
er i hovedstaden og Region Midtjylland, fordi man har gjort det
attraktivt der, fordi man har specialerne i de områder. Og at komme
og sige, at det er, fordi man laver en plan før Region Sjælland, er så

Første næstformand (Karen Ellemann):
Tak til ministeren. Der er ønske om et par korte bemærkninger. Først
er det fru Liselott Blixt, Dansk Folkeparti. Værsgo.
Kl. 14:33

Liselott Blixt (DF):
Jeg vil både spare tiden, rengøringen og hygiejnen og blive hernede
og sige tak til alle for de sidste to forespørgsler, vi har haft. Jeg
synes, ministeren har imødekommet os på nogle punkter, som jeg

Fredag den 9. april 2021 (B 182)

selvfølgelig vil holde fast i, for jeg tror, vi alle sammen har en
interesse i, at hele Danmark selvfølgelig skal sikres en ordentlig
lægedækning, men når vi har et specifikt problem i en region, er det
der, vi må tage den. Den er tidligere taget i Nordjylland. Nu er det
Region Sjælland, vi er nødt til at tage snakken om, og det håber jeg
selvfølgelig vi får lejlighed til at gøre noget mere ved. Så i hvert fald
bare tak til ministeren, og tak til ordførerne.
Kl. 14:33

Første næstformand (Karen Ellemann):
Ministeren.
Kl. 14:33

Sundhedsministeren (Magnus Heunicke):
Det vil jeg gengælde, og jeg vil sige tak til Dansk Folkeparti for
at rejse de her to forespørgselsdebatter i dag. Det er et relevant pro‐
blem, og det går ikke væk af sig selv. Så det kræver, at vi er klar til
at tage redskaber i brug og tænke nyt og også gøre ting, som måske
ikke er hundrede procent det, vi selv vil, og så mødes sammen med
parter og sammen med andre partier og sige, at det med alle gode
kræfter må kunne lade sig gøre at løse den her problemstilling.
Vi har fra regeringens side nogle idéer. Dem har jeg redegjort for,
men jeg lytter også meget gerne til andre idéer, der kan være med til
at bidrage til, at puljen af idéer kan blive større, således at vi kan få
løst det her problem.
Kl. 14:34

Første næstformand (Karen Ellemann):
Den næste korte bemærkning er til hr. Jacob Jensen, Venstre. Værs‐
go.
Kl. 14:34

Jacob Jensen (V):
Nu sagde den socialdemokratiske ordfører til mig i et spørgsmål
tidligere, at han i hvert fald var villig til at kæmpe for, at der skulle
en fuld lægeuddannelse til som en del af formodentlig flere redska‐
ber, vi skal have fat i – men en fuld lægeuddannelse, ikke blot en
kandidatuddannelsen, og den kunne eventuelt etableres i forbindelse
med universitetshospitalet i Køge.
Så vil jeg bare spørge, om ministeren er enig med sin partikollega
og ordfører i det synspunkt. Og i givet fald: Hvad har ministeren
tænkt sig at gøre i den retning?
Kl. 14:35

Første næstformand (Karen Ellemann):
Ministeren.
Kl. 14:35

Sundhedsministeren (Magnus Heunicke):
Jeg prøvede at svare, da jeg fik spørgsmålet i første runde her, at
det er et mere komplekst spørgsmål, i forhold til at man lige kan
sige, om man er tilhænger eller modstander af det. Og hvis det er
en holdning, som Venstre har, kan man jo også sige, at så er det
da meget sjovt, at man ikke har gjort det i de sidste 20 år, hvis det
er så nemt lige at gøre. Jeg tror ikke, det er så nemt lige at gøre.
Men jeg har respekt for, at der findes forligskredse, som sidder dybt
begravet i, hvordan Danmarks universiteter skal tilrettelægges osv.,
og det må man altså tage i de forligskredse, og det er under en
helt anden minister, som jeg også har tillid til selvfølgelig leder de
forligskredse. Og partierne kan jo så melde ind i det relevante forum.
Kl. 14:35

Første næstformand (Karen Ellemann):
Hr. Jacob Jensen.

43

Kl. 14:35

Jacob Jensen (V):
Jo, men altså, regeringen er jo regering og må dermed også forholde
sig til den situation, vi står i, og vi diskuterer jo i dag, hvad vi
fremadrettet skal gøre specifikt i forhold til Region Sjælland. Vi kan
jo også konstatere, at det er den eneste region, der ikke har en fuld
lægeuddannelse. Og det er derfor, jeg spørger, om regeringen har
tænkt sig at tage nogen initiativer i den retning, som jeg kan forstå at
Socialdemokraternes ordfører er indstillet på skal ske. Så det er kun
derfor, jeg spørger.
Men i øvrigt også fra min side tak for debatten i dag.
Kl. 14:36

Første næstformand (Karen Ellemann):
Ministeren.
Kl. 14:36

Sundhedsministeren (Magnus Heunicke):
Det er jo fuldstændig korrekt, og derfor er man som minister sådan
helt generelt temmelig påpasselig med at holde sig til sit eget ressort,
når man udtaler sig, for man udtaler sig altid på vegne af hele rege‐
ringen, og derfor er det jo en rigtig, rigtig god regel at sige, at man
skal holde sig til sit ressort, således at de ministre, der så har nogle
andre ressortområder, så kan holde sig til deres ressort. Og derfor vil
jeg anbefale, hvis man har ønsker om en anden fordeling eller nye
uddannelser andre steder i forhold til videregående uddannelser, at
man tager det med den minister, som har det ressort.
Kl. 14:36

Første næstformand (Karen Ellemann):
Tak til sundhedsministeren. Der er ikke flere korte bemærkninger til
sundhedsministeren.
Da der ikke er flere, der har bedt om ordet, er forhandlingen
sluttet.
Afstemning om de fremsatte forslag til vedtagelse vil som nævnt
først finde sted tirsdag den 13. april 2021.

Det næste punkt på dagsordenen er:
6) 1. behandling af beslutningsforslag nr. B 182:
Forslag til folketingsbeslutning om at fjerne lempelser for fami‐
liesammenførte.
Af Morten Messerschmidt (DF) m.fl.
(Fremsættelse 03.03.2021).
Kl. 14:37

Forhandling
Første næstformand (Karen Ellemann):
Forhandlingen er åbnet, og den første, der får ordet, er udlændingeog integrationsministeren.
Kl. 14:37

Udlændinge- og integrationsministeren (Mattias Tesfaye):
Tak til formanden for ordet, og tak til Dansk Folkeparti for at rejse
den her debat, som genåbner en anden debat, vi har haft, nemlig
i forbindelse med vedtagelsen af et lovforslag i sommeren 2020,
som indførte en ny erhvervsordning om arbejdsmarkedstilknytning.
Dengang lød kritikken, at ordningen ville omdanne flygtninge til
indvandrere og dermed være i skarp kontrast til paradigmeskiftet,

44

Fredag den 9. april 2021 (B 182)

der som bekendt skal sikre midlertidighed i beskyttelsen af flygtnin‐
ge. Alle tallene fra den lignende arbejdsmarkedstilknytningsordning,
som var gældende i perioden fra 2011-2018, understøttede godt nok
ikke den kritik. Der var faktisk ikke en eneste udlænding, som tidli‐
gere havde haft lovligt ophold i Danmark som flygtning, der havde
fået opholdstilladelse efter den nævnte ordning.
Det er der så heller ikke efter den nye ordning. Siden vi indførte
den her ordning i sommeren 2020, er der meddelt fire opholdstilla‐
delser efter den her ordning, og ingen af de udlændinge har tidligere
haft en opholdstilladelse i Danmark som flygtning. De tal stemmer
egentlig meget godt overens med de tal, jeg også fremhævede under
lovforslagets behandling for et år siden. Dengang sagde jeg, at i en
3-årig periode fra 2016-2018 blev der inddraget 484 opholdstilladel‐
ser til flygtninge, og ud af dem var der kun 3, der havde haft et
arbejde i 2 år hos den samme arbejdsgiver forud for afgørelsen.
Nu synes jeg, at ordføreren for forslagsstillerne forsøger at frem‐
stille den eksisterende ordning som en lempelse af kravene til fami‐
liesammenførte udlændinge i Danmark. Som jeg også gav udtryk
for i forbindelse med behandlingen af lovforslaget, er det vigtigt at
holde fast i, hvad sigtet med den her mindre supplerende erhvervs‐
ordning egentlig er. Det er en opholdsordning, der har til formål
at imødekomme erhvervslivets behov for at kunne fastholde uden‐
landsk arbejdskraft.
Med denne ordning sikres det, at virksomheder, der har ansat en
udlænding uafbrudt i 2 år, ikke mister en værdsat kollega, som virk‐
somheden har brugt tid og ressourcer på at oplære og opkvalificere,
f.eks. fordi vedkommende er blevet skilt i Danmark. Ligesom det
gælder for størstedelen af de øvrige erhvervsordninger, vi har, så er
det et krav efter den her ordning, at man er ansat på sædvanlige
løn- og ansættelsesvilkår. Det betyder bl.a., at der som udgangspunkt
skal være tale om en fuldtidsansættelse, altså 37 timer om ugen.
Ordningen er altså ikke en lempelse af de krav, der stilles til familie‐
sammenførte i Danmark. Det er i den forbindelse vigtigt for mig at
slå fast, at regeringen ønsker at videreføre den stramme udlændinge‐
politik, som et bredt flertal i Folketinget bakker op om.
Forslagsstillerne bemærker i forslaget, at den her ordning inde‐
bærer, at det kan være konsekvensfrit at miste sit opholdsgrundlag i
Danmark. I den forbindelse skal det siges, at det altid har været mu‐
ligt for en udlænding, der får inddraget sin opholdstilladelse f.eks. på
baggrund af skilsmisse, at blive i Danmark, hvis vedkommende har
et arbejde, der er omfattet af en af vores erhvervsordninger. Tjener
man f.eks. mere end ca. 36.000 kr. om måneden, kan man blive
omfattet af beløbsordningen. Man kan også få lov til at blive, hvis
man f.eks. er ingeniør, som er en stillingsbetegnelse, der står på det,
vi kalder positivlisten. Det er altså helt normalt, og der er ikke noget
nyt i det.
Med den her ordning skal man så have haft 2 års fast arbejde på
normale danske løn- og ansættelsesvilkår. I givet fald er man her kun
i kraft af sit arbejde, og man kan altså ikke bevare sit opholdsgrund‐
lag, hvis man mister sit job. Som jeg ser den her ordning, handler det
derfor hverken om at give flygtninge et nyt opholdsgrundlag i Dan‐
mark eller om at lempe kravene til familiesammenførte i Danmark.
Det er slet ikke det, regeringen vil med den her ordning, og det er
heller ikke sådan, den fungerer. Det, det handler om for os, er at
give en håndsrækning til erhvervslivet, som nu får mulighed for at
beholde en god medarbejder, som der er investeret penge, tid og
ressourcer i. Tak for ordet.
Kl. 14:41

Første næstformand (Karen Ellemann):
Tak til ministeren. Der er ønske om en kort bemærkning fra hr.
Morten Messerschmidt, Dansk Folkeparti. Værsgo.

Kl. 14:41

Morten Messerschmidt (DF):
Det er selvfølgelig glædeligt, hvis der indtil videre ikke er så mange,
der har benyttet sig af den lempelse, som regeringen fik gennemført
– nærmest før sin tiltrædelse, tror jeg. Er det ikke fra forståelsespapi‐
ret, det stammer? Men det, der jo står i papiret her, som Socialdemo‐
kratiet gik til valg på – »Retfærdig og realistisk – en udlændingepo‐
litik, der samler Danmark« – er jo ikke bare, at man ikke vil lempe
reglerne; det er, at kravene for at blive familiesammenført skal øges.
Derfor vil jeg gerne høre – når det jo nu er Socialdemokratiets
politik, vi taler om her – hvilke konkrete planer ministeren så har for
at realisere det løfte.
Kl. 14:41

Første næstformand (Karen Ellemann):
Ministeren.
Kl. 14:41

Udlændinge- og integrationsministeren (Mattias Tesfaye):
Vi har faktisk før valget, men efter »Retfærdig og realistisk – en
udlændingepolitik, der samler Danmark«, indgået en bred aftale i
Folketinget, inklusive Dansk Folkeparti, hvor vi har strammet betin‐
gelserne for at få ægtefællesammenføring til Danmark. Og et af
de ønsker, som vi var med til at bringe ind til bordet fra Socialde‐
mokratiets side, er et andet af de forslag, der står i »Retfærdig og
realistisk – en udlændingepolitik, der samler Danmark«, nemlig at
det ikke skulle være muligt at blive familiesammenført til et af de
boligområder, der stod på det, der dengang hed ghettolisten. Det var,
synes jeg, nogle gode forhandlinger, hvor vi fik nogle bedre regler
for familiesammenføring, som vi var glade for at være en del af i
Socialdemokratiet.
Kl. 14:42

Første næstformand (Karen Ellemann):
Hr. Morten Messerschmidt.
Kl. 14:42

Morten Messerschmidt (DF):
Altså, det, der står i Socialdemokratiets program her, er jo, og nu
citerer jeg:
»Derfor skal der stilles stramme krav til bl.a. sprog, uddannelse,
beskæftigelse og et vist forudgående kendskab til Danmark for til‐
flyttende ægtefæller.«
Det må man jo forstå sådan, at man vil noget mere. Når der skal
stilles stramme krav, er det jo ikke bare nok at køre videre med det,
der ligger. Det tror jeg i hvert fald er sådan, de fleste har læst det
her. Og derfor vil det jo være en god start, at man 1) i hvert fald
dropper den lempelse, man måtte give De Radikale i indrømmelse,
uanset hvor mange der så har benyttet sig af den, og 2) kan komme
med nogle eksempler på, hvor man så vil lave de her stramme krav.
Må jeg bare lige rent faktuelt spørge: Hvor mange personer føl‐
ger med de fire personer, altså i form af ægtefæller, børn osv.? Kan
vi få det oplyst, sådan at debatten kan blive nuanceret? For nu taler
vi om familiesammenføringer, og jeg kan da i hvert fald huske et
eksempel fra Aarhus, hvor en buschauffør var meget glad for – jeg
kan ikke huske, hvor han kom fra, om det var fra Somalia – at han
fik lov at blive, og der fulgte så i hvert fald seks-syv børn med;
det er jo dog en vis belastning for økonomien. Så hvor mange børn
følger med i forhold til de fire personer, som ministeren nævner?
Kl. 14:43

Første næstformand (Karen Ellemann):
Ministeren.

Fredag den 9. april 2021 (B 182)

Kl. 14:43

Udlændinge- og integrationsministeren (Mattias Tesfaye):
Jeg tror nu ikke, at den berømte buschauffør fra Viborg – så vidt jeg
husker – havde noget med den her erhvervsordning at gøre, selv om
det blev ved med at blive blandet ind i debatten. Men nu er vi jo så
heldige i Socialdemokratiet, at en del af vores udlændingepolitiske
program faktisk blev realiseret allerede inden valget – måske var der
nogle, der lod sig inspirere – og det gælder bl.a. nogle af de ting,
vi skrev, om ægtefællesammenføring. Og da vi i selve valgkampen,
altså i 2019, udgav en anden version af det udspil, fremgik de ting,
der allerede var gennemført, selvfølgelig ikke. Men lige præcis de
ting, som spørgeren nævner, om ægtefællesammenføring var faktisk
det, der indgik i den seneste opstramning af reglerne for ægtefælle‐
sammenføring; jeg tror, det var i sommeren 2018.
Kl. 14:44

Første næstformand (Karen Ellemann):
Den næste korte bemærkning er til hr. Marcus Knuth, Det Konserva‐
tive Folkeparti. Værsgo.
Kl. 14:44

Marcus Knuth (KF):
Tak. Vi havde jo en lignende debat med ministeren i går om de
her mange forslag fra Socialdemokratiets eget udspil, og til flere af
punkterne i går var årsagen til, at Socialdemokratiet ville stemme
nej, at man var i gang med det: Man var i gang med at arbejde
på en plan for det med de 37 timer, og det med frakendelse af
statsborgerskab var man også i gang med at undersøge, osv. Men det
her kan ministeren jo, for at sige det meget firkantet, egentlig bare
foreslå her i Folketingssalen i morgen, så hvorfor ikke bare gøre det?
Kl. 14:45

Første næstformand (Karen Ellemann):
Ministeren.
Kl. 14:45

Udlændinge- og integrationsministeren (Mattias Tesfaye):
Jeg er lidt i tvivl om, hvad det er, spørgeren mener, når han siger
»det her«. Altså, hvad er »det her«? Fjerne lempelser for familie‐
sammenføring står der i overskriften til det beslutningsforslag, vi
behandler, men vi har ikke lavet nogen lempelser for familiesam‐
menføring, så hvad er »det her« for noget?
Kl. 14:45

Første næstformand (Karen Ellemann):
Hr. Marcus Knuth.
Kl. 14:45

Marcus Knuth (KF):
Det synes jeg står meget klart, hvis man går ind og kigger i bemærk‐
ningerne, og det er jo det, hr. Morten Messerschmidt også spørger
om. Så hvis det ikke er det, ministeren vil, hvad er det så, ministeren
vil i forhold til det, som står i udspillet fra Socialdemokratiet, altså
Socialdemokratiets valgprogram?
Kl. 14:45

Første næstformand (Karen Ellemann):
Ministeren.
Kl. 14:45

Udlændinge- og integrationsministeren (Mattias Tesfaye):
Det, som der står i udspillet, Socialdemokratiets valgprogram, blev
gennemført, i forbindelse med at vi lavede en reform af ægtefælle‐
sammenføringsreglerne før valget. Det, som der står i bemærknin‐
gerne til det her lovforslag, handler om en erhvervsordning, der

45

sikrer, at udlændinge, der har været i 2 års fast beskæftigelse i den
samme virksomhed, kan få et ophold på baggrund af den beskæfti‐
gelse. Det har vi ikke sagt i vores udlændingeudspil, men det er
noget, som hr. Morten Messerschmidt rigtigt nok siger, som blev en
del af forståelsespapiret, der blev forhandlet efter valget, men inden
regeringens tiltræden, og som vi behandlede i Folketinget sommeren
2020, og som jeg nu fortæller har fungeret på en måde, som jeg selv
synes er tilfredsstillende. Jeg har ikke noget imod, at der er flere,
der benytter sig af den her ordning. Jeg synes, det er godt, at vi har
erhvervsordninger i Danmark, og jeg synes også, at De Konservative
skulle overveje sin modstand imod den her ordning. Når vi nu har
en erhvervsordning, som bliver brugt til glæde og gavn for dansk
erhvervsliv og dansk økonomi, er der vel ingen grund til at blande
flygtningepolitik ind i det, særlig ikke, når det ikke har noget med
hinanden at gøre.
Kl. 14:46

Første næstformand (Karen Ellemann):
Tak til ministeren. Der er ikke flere korte bemærkninger. Således
går vi i gang med ordførerrækken, og den første, der får ordet, er
ordføreren for Socialdemokratiet, og det er hr. Rasmus Stoklund.
Kl. 14:47

(Ordfører)
Rasmus Stoklund (S):
Tak. Med dette beslutningsforslag foreslår Dansk Folkeparti at af‐
skaffe en erhvervsordning, som vi fik vedtaget sidste år, hvor udlæn‐
dinge, som har arbejdet uafbrudt i Danmark i 2 år, kan få lov til at
blive i landet, så længe de er i arbejde.
I Socialdemokratiet mener vi, at vi skal have en stram kontrol
med indvandringen til Danmark fra de såkaldte MENAP-lande, som
er den nye kategori, ministeren er begyndt at opgøre efter. Desuden
mener vi, at det er helt afgørende, at udlændinge i højere grad vender
hjem til deres hjemlande, når de ikke længere har et opholdsgrundlag
i Danmark. Vi ser dog ingen grund til at afskaffe den pågældende
erhvervsordning. Den er ganske harmløs, og den er i tråd med de
principper, der gælder for vores øvrige erhvervsordninger.
Man kan opholde sig i Danmark, hvis man er i arbejde og bidra‐
ger. Hvis man mister sit job og ikke kan finde et nyt, skal man rejse
hjem. Opholdet er desuden betinget af tre forhold: 1) at udlændinge‐
ne er ansat på ordentlige løn- og ansættelsesvilkår, 2) at de arbejder
i en fuldtidsstilling, og 3) at de har arbejdet i en fuldtidsstilling hos
den samme arbejdsgiver i 2 år.
Vi kan med andre ord ikke se noget problem i, at vores erhvervs‐
liv kan beholde og fastholde arbejdskraft, som de har haft gavn og
glæde af. Endelig er det også værd at nævne, at der næsten ikke
er nogen udlændinge, der gør brug af ordningen – der er blot givet
fire opholdstilladelser siden juni sidste år. Ingen af disse har tidligere
haft status som flygtninge.
Socialdemokratiet støtter derfor ikke beslutningsforslaget
Kl. 14:48

Første næstformand (Karen Ellemann):
Tak til ordføreren. Der er ønsker om en kort bemærkning fra hr.
Morten Messerschmidt, Dansk Folkeparti. Værsgo.
Kl. 14:48

Morten Messerschmidt (DF):
Det, som Socialdemokratiet lovede, var, at man skulle stramme kra‐
vene i forhold til sprog, uddannelse, beskæftigelse og et vist forud‐
gående kendskab til Danmark. Det, man så gjorde, allerede inden
man satte sig i regeringsstolene, var at sige, at hvis en udlænding,
en flygtning, en familiesammenført, eller hvad det måtte være, havde
haft arbejde i 2 år, ville opholdsgrundlaget, selv om opholdsgrund‐
laget måtte falde bort, ikke falde bort alligevel. Det er da en klar

46

Fredag den 9. april 2021 (B 182)

lempelse, og der er allerede eksempler på, at den er blevet benyttet.
Selv om der måske ikke er så mange, der har benyttet sig af det,
som man havde troet – vi afventer stadig væk svaret på, hvor mange
personer der følger med de fire – vil ordføreren ikke godt indrømme,
at det er en klar lempelse i udlændingeloven, at man, fordi man har
haft arbejde i 2 år, kan få lov til at blive, uafhængigt af om sprog,
uddannelse og de andre krav er blevet opfyldt, selv om man tidligere
skulle være sendt hjem?
Kl. 14:49

Første næstformand (Karen Ellemann):
Ordføreren.

opholdstilladelser siden juni sidste år. Der har været fire personer,
der har kunnet levet op til den, og der har ikke været nogen af dem,
der har haft status som flygtning, da de fik det her opholdsgrundlag.
Derfor synes jeg måske, at kritikken af den her ordning er lidt ude af
proportioner, eftersom det ikke er flygtninge, der bruger den.
Kl. 14:51

Første næstformand (Karen Ellemann):
Den næste korte bemærkning er til hr. Marcus Knuth, Det Konserva‐
tive Folkeparti.
Kl. 14:51

Kl. 14:49

Rasmus Stoklund (S):
Nej, det vil jeg ikke medgive. Vi har i mange år haft forskellige
typer af erhvervsordninger. Vi har positivlisten, der baserer sig på
uddannelse, og det kunne også være, hvilken uddannelse en flygt‐
ning har; vi har beløbsordningen, der baserer sig på, hvilken indtægt
man har, og det kunne også være en indtægt, som en flygtning har.
Derfor er der ikke noget i vejen for, at en, der er kommet her til som
flygtning, som mister sit opholdsgrundlag som flygtning og derfor
skal rejse ud, men som i mellemtiden har fået en uddannelse, som er
relevant i forhold til positivlisten, eller en indtægt, der er relevant i
forhold til beløbsordningen, kan blive. På samme måde er det med
den her tredje ordning, som vi nu taler om i dag. Har man været i
arbejde i 2 år på ordentlige løn- og ansættelsesvilkår hos den samme
arbejdsgiver, er der heller ikke noget i vejen for, at man kan skifte
opholdsgrundlag og komme over på den ordning.
Det er en erhvervsordning på lige fod med de to øvrige, som jeg
lige har nævnt. Og jeg betragter ikke erhvervsordninger som lempel‐
ser af udlændingepolitikken. Jeg mener, det er to forskellige ting. Du
kan selvfølgelig godt sige, at det har noget med udlændingepolitik
at gøre, men jeg betragter det ikke som en lempelse af den del, der
handler om flygtningepolitik, altså om folks asylstatus, for det er så
længere ikke et asylholdsgrundlag, man har.
Kl. 14:50

Første næstformand (Karen Ellemann):
Hr. Morten Messerschmidt.
Kl. 14:50

Morten Messerschmidt (DF):
Så når en asylansøger får lovligt ophold i kraft af en anden status,
men skulle have været udsendt, hvis den regelændring ikke var
blevet gennemført, er det ikke ændringer af asyllovgivningen? Det
er det første spørgsmål. Det andet spørgsmål, og det har jeg tid til
at stille, er: Vil ordføreren bekræfte, at når man så har fået lovligt
ophold efter den nye regel, som de røde har fået tvunget igennem,
får man også lov til at beholde sin familie her, og at det således også
er en lempelse af familiesammenføringsreglerne?
Kl. 14:51

Første næstformand (Karen Ellemann):
Ordføreren.

Marcus Knuth (KF):
Jeg er bare lidt forundret over, hvordan man kan bruge så meget tid
på at promovere, hvad man kalder en erhvervsordning, som der er
fire personer der har brugt, og at man så derefter går ud og siger:
Bare rolig, det er kun fire, der har brugt den, og der er ikke nogen
af dem, der er flygtninge. Kan hr. Rasmus Stoklund sætte mig ind i,
hvordan man kan finde så stor glæde i at tale sine egne lovforslag
ned?
Kl. 14:52

Første næstformand (Karen Ellemann):
Ordføreren.
Kl. 14:52

Rasmus Stoklund (S):
Først vil jeg sige, at jeg synes faktisk det der med, at det er noget,
vi har brugt meget tid på at promovere, er meget sjovt. Sådan som
jeg husker det, er det faktisk hr. Marcus Knuth og hr. Morten Mes‐
serschmidt og flere andre, som har brugt meget tid på at promovere
den her ordning, fordi de har haft et ønske om at bruge den i en
skræmmekampagne.
Jeg har det egentlig meget stille og roligt med den her ordning,
ligesom jeg har det med forskellige andre erhvervsordninger. Jeg
synes, det er udmærket, at vi har erhvervsordninger til folk, som kan
gøre nytte i det danske samfund, og jeg har ikke noget ønske om at
afskaffe dem eller blande dem ind i en diskussion om flygtninge, for
jeg synes ikke, det er særlig relevant, og det viser tallene jo så også
i den her sammenhæng. De fire opholdstilladelser, der er givet her,
er ikke givet til flygtninge. Men promoveringen tror jeg vi kan takke
hr. Marcus Knuth m.fl. for.
Kl. 14:52

Første næstformand (Karen Ellemann):
Hr. Marcus Knuth.
Kl. 14:52

Marcus Knuth (KF):
Men er vi enige om, at man som flygtning kan søge den?
Kl. 14:53

Første næstformand (Karen Ellemann):
Ordføreren.
Kl. 14:53

Kl. 14:51

Rasmus Stoklund (S):
Den første del er jo rigtig. Har man ikke længere asylstatus i Dan‐
mark, skal man rejse ud, medmindre man får et andet opholdsgrund‐
lag. Der har vi så forskellige erhvervsordninger, og lige så vel som
en kineser eller en amerikaner kan søge ind på en erhvervsordning,
kan udlændinge, der befinder sig i Danmark, også søge ind på en
erhvervsordning, hvis de kan leve op til nogle kriterier. Der har så
i forhold til den erhvervsordning, vi taler om i dag, været givet fire

Rasmus Stoklund (S):
Ja, det er klart. Altså, alle mennesker i verden kan jo søge ind på en
dansk erhvervsordning. Den her er så betinget af, at man i forvejen
har haft et lovligt ophold i Danmark og derefter så været i stand til at
arbejde 2 år under den samme arbejdsgiver på nogle ordentlige lønog ansættelsesvilkår, og det er klart, at det er der jo ikke så mange
der er i stand til. Og i forhold til flygtninge har der så siden juni
sidste år slet ikke været nogen, der var i stand til det.

Fredag den 9. april 2021 (B 182)

Kl. 14:57

Kl. 14:53

Første næstformand (Karen Ellemann):
Tak til hr. Rasmus Stoklund. Der er ikke flere korte bemærkninger.
Den næste ordfører kommer fra Venstre, og det er hr. Mads Fuglede.
Velkommen.
Kl. 14:53

(Ordfører)
Mads Fuglede (V):
Tak for ordet. Vi er jo i gang med sådan en længere seance, der
strækker sig over flere dage, hvor vi på Dansk Folkepartis foranled‐
ning gennemgår ønsker, der er blevet stillet i regeringens udlændin‐
geudspil »Retfærdig og realistisk – en udlændingepolitik der samler
Danmark« i 2018. Og i det omfang Dansk Folkeparti så ikke mener,
de har været udmøntet her i Folketingssalen, har man været behjæl‐
pelige med at være fødselshjælper på den her serie forslag, vi nu
er i gang med. Det her er et af dem. Jeg kan forstå, at vi har et
lige bagefter, og vi havde et par stykker i går. Det er jo egentlig
underholdende at være med til at gennemføre regeringens politik,
selv om regeringen ikke selv vil være med til det. Man lovede
vælgerne, at kravene til familiesammenføring skulle øges, og så var
man ifølge deres udlændingepolitiske udspil i den situation, at man
ville stramme kravene til sprog og til uddannelse og til beskæftigelse
og kræve en form for forudgående kendskab til Danmark hos de
ægtefæller, som ønsker at blive ført sammen med deres familie i
Danmark. De krav har vi så ikke fået strammet. Forslagsstillere
undrer sig over, at regeringen på den ene side mener, vi har brug
for strammere regler for ægtefæller, som vil til Danmark, og på den
anden side går med i et forståelsespapir, hvor man så går i den anden
retning.
Regeringen skal fjerne ordningen om, at familiesammenførte,
som mister deres opholdsgrundlag i Danmark, ikke behøver at
udrejse, hvis de har haft et arbejde i mindst 2 år. Den opholdsord‐
ning, som tager afsæt i arbejdsmarkedstilknytning, indførte regerin‐
gen med sine støttepartier sidste år, og det er jo et direkte bevis på,
at man har skrevet ét om noget, og så gør man i praksis noget andet.
Og det er et eksempel på, at man er strammere på skrift, end man er i
virkelighedens verden. Og sådan er der så meget.
Men det er også svært at leve op til en stram og konsekvent
udlændingepolitik, når man skal navigere i det regeringsgrundlag,
som regeringen har. Det må man så bare se i øjnene er det, der er
tilfældet her. Hvis regeringen virkelig mener, at den vil øge kravene
på området for familiesammenførte, skal den jo følge op med lov‐
givning, der tilbageruller den her opholdsordning.
I virkeligheden tegner der sig et mønster af, at regeringen ikke er
helt så stram, som de ellers gerne vil give udtryk for at være, men for
at regeringen kan vise, at de virkelig er stramme og konsekvente i
spørgsmålet om familiesammenførte, stemmer vi for beslutningsfor‐
slaget. Det er nok ikke det forslag, der får den største indflydelse på
politikken generelt på området her. Jeg tænker ikke, at noget af det,
nogle siger her i dag, går over i historiebøgerne. Men sådan har jeg
det egentlig ofte, når vi står her, og i særdeleshed her i dag. Men vi
vil gerne bakke op om hele den her øvelse, som Dansk Folkeparti
har sat i gang, om, at regeringen skal gennemføre sin egen politik.
Tak for ordet.
Kl. 14:57

Første næstformand (Karen Ellemann):
Tak til Venstres ordfører. Der er ønske om en kort bemærkning til
ordføreren fra hr. Morten Messerschmidt, Dansk Folkeparti.

47

Morten Messerschmidt (DF):
Jeg er ked af, at jeg ikke i dag kan hjælpe ordføreren med at komme
ind i historiebøgerne. Det vil jeg gerne arbejde videre med en anden
gang. Men jeg kunne godt tænke mig at høre hr. Mads Fugledes
tanker om, hvad den her ordning kan føre til. Nu har vi jo som
bekendt de seneste år fået en del syrere, hvis opholdsgrundlag synes
at være ved at falde bort . Kunne man forestille sig, at der er nogle
af dem, som om kort tid vil benytte sig af den her ordning, hvor
det jo altså er sådan, at man, hvis blot en i familien igennem 2 år
har haft arbejde, kan konvertere sin flygtningestatus til en beskæfti‐
gelsesstatus og altså få hele familien til at blive i Danmark? Er det et
scenarie, som hr. Mads Fuglede efter de her regler vil betragte som
realistisk?
Kl. 14:57

Første næstformand (Karen Ellemann):
Ordføreren.
Kl. 14:57

Mads Fuglede (V):
Altså, vi har i Venstre hele tiden været for erhvervsordninger, og
så er der ordninger, der sådan lægger sig imellem forskellige ting,
og det, vi er bange for, er, at man kan bruge den her ordning til at
arbejde sig fra asylstatus til permanent ophold. Det har der så ikke
været mange eksempler på endnu, men det er også først nu, vi står
over for den udfordring, der er med de mange, mange syrere, der
er kommet til Danmark, og som gerne vil være her permanent. Og
jeg tror, vi kommer til at se, at den her mulighed vil blive udnyttet,
og det er vi meget skeptiske over for, og vi er meget nidkære med
hensyn til, at man holder øje med, at den ikke bliver det.
Kl. 14:58

Første næstformand (Karen Ellemann):
Så er der ikke flere korte bemærkninger til Venstres ordfører. Jeg
kan ikke se ordføreren fra SF i Folketingssalen. Til gengæld kan
jeg se Radikale Venstres ordfører springe op af stolen og gå mod
talerstolen – tak for det. Radikales ordfører får hermed ordet, og det
er fru Samira Nawa. Velkommen.
Kl. 14:59

(Ordfører)
Samira Nawa (RV):
Mange tak. Jeg synes, det var en helt igennem god dag, da det
her Folketing vedtog 2-årsreglen, altså, da vi fik indført en ny op‐
holdsordning baseret på arbejdsmarkedstilknytning. Det vil sige, at
flygtninge og familiesammenførte, der har været i beskæftigelse i
Danmark i 2 år, men som er på vej til at få inddraget deres oprindeli‐
ge opholdsgrundlag, eller som ikke kunne se frem til at få forlænget
deres oprindelige opholdsgrundlag, nu kan få det her nye opholds‐
grundlag baseret på arbejdsmarkedstilknytning. For med 2-årsreglen
blev der slået et hul i paradigmeskiftet. Og med paradigmeskiftet
blev flygtninge jo netop frataget al motivation til at integrere sig
og til at komme i beskæftigelse, for uanset hvor stor en indsats
man gjorde for at integrere sig, skulle det tælle mindst muligt i
opgørelsen af, hvor stor tilknytningen til Danmark var.
Så handler det her jo grundlæggende også om arbejdskraft, og i
den henseende vil jeg da sige, at jeg synes, det er en historisk dag,
når Venstres ordfører for et øjeblik siden gav udtryk for at bakke op
om det her beslutningsforslag. For når det handler om arbejdskraft,
ser det i hvert fald for mit vedkommende sådan ud, at hvis virksom‐
heder skal kunne se fidusen i at bruge en masse ressourcer på at op‐
lære og opkvalificere flygtninge på det danske arbejdsmarked, så de
netop kan få gavn af arbejdskraften, så er incitamentet da så meget

48

Fredag den 9. april 2021 (B 182)

desto større, hvis virksomheden kan have en forventning om, at den
medarbejder, som de kaster en masse kræfter efter, også kan blive i
landet og ikke senere bliver sendt tilbage til sit oprindelsesland. Det
er der rigtig meget sund fornuft i, og der er absolut ingen grund til
at rulle det hverken helt eller delvis tilbage. Tværtimod synes vi jo i
Radikale Venstre, at vi bør udvide ordningen, så også uddannelse er
omfattet af 2-årsreglen.
Med de ord kan jeg sige, at Radikale Venstre ikke støtter beslut‐
ningsforslaget.
Kl. 15:01

Første næstformand (Karen Ellemann):
Tak til den radikale ordfører. Der er ønske om en kort bemærkning
til ordføreren, og den kommer fra hr. Morten Messerschmidt, Dansk
Folkeparti.
Kl. 15:01

Morten Messerschmidt (DF):
Tak for det, formand. Ikke et ondt ord imellem os, fordi De Radikale
selvfølgelig ikke vil støtte et forslag, der ophæver en radikal sejr.
Det ville være underligt, hvis de gjorde.
Det, jeg bare skal spørge om, er, om ikke ordføreren kan bekræf‐
te, at når en person får lovligt ophold på arbejdstagerordningen her,
vil hans eller hendes familie også få lovligt ophold, så hele familien
så at sige følger med, så det ikke kun er personen, men også børn,
ægtefæller osv., der i kraft af familiesammenføringsreglerne egentlig
skulle have været sendt hjem, men får lovligt ophold i Danmark på
grund af lempelsen her.
Kl. 15:01

Samira Nawa (RV):
Det er klart, det er en del af det, og det ser vi sådan set også som
noget helt naturligt, altså at man også er her med sin familie. Og i
det her tilfælde, når man så har bidraget og arbejdet aktivt, mener jeg
ikke, man bør straffes.
Kl. 15:02

Første næstformand (Karen Ellemann):
Hr. Morten Messerschmidt.
Kl. 15:02

Morten Messerschmidt (DF):
Tak for det. Så vil jeg i forbindelse med de personer, som ministeren
nævner har anvendt ordningen, i virkeligheden bare helt kort høre,
om ordføreren har nogen idé om, hvor mange familiesammenførte
personer der følger med der.
Kl. 15:02

Første næstformand (Karen Ellemann):
Ordføreren.

der forskel på, om man kommer hertil som flygtning, hvor man er
forfulgt, eller hvor ens hjemland er i krig, eller om man kommer ind
på anden vis, f.eks. fordi man gifter sig med en dansker eller via
diverse arbejdsvisa. Om vi i Danmark skal tage imod flygtninge, er
der i den her sal meget forskellige holdninger til, men det er jo sådan
set ikke det, vi skal diskutere nu, for flygtninge og indvandrere er to
forskellige ting.
Hvis vi så forholder os til indvandringsspørgsmålet, spørgsmålet
om, hvorvidt man skal kunne stifte familie med sin kæreste i det
land, man er født i, eller om man skal kunne komme til Danmark og
hjælpe os på de områder, hvor vi mangler arbejdskraft, vil jeg sige,
at forslagsstillerne igennem de sidste mange år med stor støtte fra
skiftende regeringer har fået gjort det næsten umuligt for personer
uden europæisk pas at komme til Danmark. At vi i Enhedslisten er
store modstandere af den fremmedfjendske politik, der har været den
røde tråd i kampen om vælgerne de sidste par årtier, er jo ikke nogen
overraskelse. Vi mener, at det skal være nemmere at komme til
Danmark, når man ønsker at være en del af samfundet. Vi mener, at
man skal have ret til at gifte sig med den, man elsker, uden at skulle
flytte fra Danmark. Vi mener, at børn med dansk statsborgerskab
ikke skal risikere, at deres ene forælder pludselig bliver sendt ud af
landet.
Men hvad der især er vigtigt, når vi nu har fået lavet et system,
der gør det næsten umuligt at komme ind i landet, er, at lovgivningen
gælder lige for alle, der søger om at komme til Danmark. Man er
ikke en byrde for samfundet, når man kommer hertil for at bo her
med sin ægtefælle, man er ikke en byrde for samfundet, når man
kommer hertil for at arbejde, og man er ikke mere forelsket i en
person fra USA, end man er i en fra Sydamerika. At gå ind og diffe‐
rentiere, hvem der skal have lov til at komme til landet udelukkende
på baggrund af, hvor vedkommende er født, er ikke bare fuldstændig
urimeligt, men også et udtryk for et modbydeligt menneskesyn. Det
er et udtryk for, at kun nogle få mennesker er gode nok til at arbejde,
kun nogle få mennesker er gode nok til at blive forelsket i, og hvor‐
dan i alverden skal vi som politikere afgøre, om vores medborgere
må blive forelsket i en kineser eller en canadier? Det skal vi på ingen
måde.
Flertallet har strammet reglerne så meget, at det næsten er umu‐
ligt at komme til Danmark i forvejen, og vi skal ikke ud at lave
regler, hvor en person sådan set lever op til alle de urimelige krav,
vi stiller, men så ikke kan få lov til det, fordi vedkommende er fra et
andet land. Loven skal være lige for alle, også for dem, der ikke er
født her, og Enhedslisten kan derfor ikke støtte forslaget.
Kl. 15:05

Første næstformand (Karen Ellemann):
Tak til Enhedslistens ordfører. Der er ønske om en kort bemærkning
til hr. Morten Messerschmidt, Dansk Folkeparti.
Kl. 15:05

Kl. 15:02

Samira Nawa (RV):
Nej, det kan jeg ikke svare på.
Kl. 15:02

Første næstformand (Karen Ellemann):
Tak til den radikale ordfører. Der er ikke flere korte bemærkninger
til ordføreren. Den næste ordfører er fra Enhedslisten, og det er hr.
Christian Juhl. Velkommen.
Kl. 15:02

(Ordfører)
Christian Juhl (EL):
Tak til forkvinden. Der er ikke noget ur på her, men jeg prøver.
Jo, nu kom uret. Selv om det for mange måske er det samme, er

Morten Messerschmidt (DF):
Tak for det. Og selvfølgelig gratulerer jeg ordføreren for at få den
her lempelse igennem, allerede inden regeringen var trådt ordentlig
til. Det, jeg gerne vil spørge om, er, om ikke ordføreren bare vil
bekræfte, at når en person går fra flygtningestatus, som så falder
bort, og får lovligt ophold som arbejdstager, så er det ikke kun
personen selv, men hele hans eller hendes familie, ægtefælle og
børn, der er således også går fra at skulle have været sendt ud af
landet til at få lovligt ophold i landet; altså at det også er en lempelse
af familiesammenføringsreglerne for de personer, der er knyttet til
hovedpersonen.

Fredag den 9. april 2021 (B 182)

Kl. 15:06

Christian Juhl (EL):
Jo, det vil jeg mene er en lille lempelse, og det gør heller ingenting –
den skulle have været meget større efter vores mening.
Kl. 15:06

Første næstformand (Karen Ellemann):
Hr. Morten Messerschmidt.
Kl. 15:06

Morten Messerschmidt (DF):
Så vil jeg bare høre, om ordføreren kan sige noget om de sager,
ministeren nævnte, hvor man har anvendt reglen, siden den blev
vedtaget. Har ordføreren nogen idé om, hvor mange børn der er fulgt
med?
Kl. 15:06

Første næstformand (Karen Ellemann):
Ordføreren.
Kl. 15:06

Christian Juhl (EL):
Nej, det har jeg ikke, for jeg arbejder ikke til daglig med det her
– jeg er vikar for Rosa Lund i dag. Og jeg vil sige, at det er min
fornemmelse, at det er meget få.
Kl. 15:07

Første næstformand (Karen Ellemann):
Tak til hr. Christian Juhl. Kan jeg bede ordføreren om lige præcis
at gøre klar til den næste ordfører? Den næste ordfører kommer fra
Det Konservative Folkeparti, og det er hr. Marcus Knuth. (Christian
Juhl (EL): Så må vi gøre rigtig grundigt rent. Der skal være rent
bord). Det vil jeg så holde øje med, det ser meget lovende ud. Tak.
Velkommen.
Kl. 15:07

(Ordfører)
Marcus Knuth (KF):
Tak, formand. Og tak til ordføreren for Enhedslisten for at gøre
ekstra godt rent, nu hvor jeg skal herop. Jeg er glad for, at der ikke
kom en kommentar som dengang i FN, hvor præsident Bush havde
været på talerstolen, og hvor, var det præsidenten for Brasilien?,
sagde, da han overtog talerstolen bagefter: Her lugter af svovl.
Nå, jeg vil gerne begynde med at beklage til hr. Rasmus Stoklund
for ikke at have taget slips på. Det taler jo desværre ind i den falske
fortælling om, at Socialdemokratiet er blevet mere konservativt end
Det Konservative Folkeparti, men i det mindste kan jeg se, at hr.
Morten Messerschmidt heller ikke har slips på, og han har jo selv
erklæret sig for konservativ til Det Konservative Folkeparti, så jeg
kan ikke være helt skævt på den.
Men i hvert fald er det så nu fjerde gang, vi står her med et
beslutningsforslag om, at Socialdemokratiet ikke nok vil være så
venlig at indfri deres egen politik – og det vil de igen ikke. Mads
Fuglede sagde, at det her ikke er noget historisk øjeblik. Jeg synes
faktisk, at det er et historisk øjeblik, når det er sådan, at Socialdemo‐
kratiet gang på gang på gang nægter at indfri deres egen politik. Nu
læser jeg op fra udspillet »Retfærdig og Realistisk«: »Der er i særlig
grad brug for at stille krav til de tilflyttende ægtefæller«.
Der ville det jo være lige til højrebenet netop at afskaffe den
såkaldte erhvervsordning, også kaldet asyllempelse, der gør det
nemmere at blive i Danmark, hvis man har et arbejde, også som
flygtning. Men det vil Socialdemokratiet desværre ikke. Det klinger
jo altså lidt hult, når vi har et Socialdemokrati, der bruger rigtig
meget tid – ikke mindst lige i de her dage – på at sige, at syriske
flygtninge skal hjem. Men når det så kommer til stykket i forhold til

49

familiesammenførte, så vil man egentlig ikke stemme for sin egen
politik. Jeg synes, det klinger meget hult.
Igen: Tak til Dansk Folkeparti for at fremsætte forslaget, som vi
selvfølgelig støtter, fordi regeringen, Socialdemokratiet, jo bør indfri
sin egen politik. Tak.
Kl. 15:09

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og det er fra hr. Christian Juhl, Enhedslisten. Værsgo.
Kl. 15:09

Christian Juhl (EL):
Jeg vil gerne lige spørge ordføreren, om han er enig med mig i, at
det ikke var præsident Lula fra Brasilien, der var på talerstolen i FN,
men at det hr. Hugo Chávez, som var præsident i Venezuela.
Kl. 15:09

Første næstformand (Karen Ellemann):
Værsgo.
Kl. 15:09

Marcus Knuth (KF):
Det er korrekt. Tak for den rettelse.
Kl. 15:09

Første næstformand (Karen Ellemann):
Således oplyst, er der ikke flere korte bemærkninger til ordføreren,
men heldigvis endnu en vådserviet, som kan sørge for, at talerstolen
er fuldstændig rengjort. Den er duftfri. Og således velkommen til
Nye Borgerliges ordfører.
Kl. 15:10

(Ordfører)
Lars Boje Mathiesen (NB):
Ja, man skal kende sine socialister og kommunister. Sådan er det.
Det var dejligt, det er faktisk betryggende, man kan mærke det, for
det bliver ofte sagt, at vi politikere er maskiner, men der kommer
nogle dejlige sproglige fejl her på en fredag eftermiddag, som også
viser, at selv vi også bliver trætte.
Jeg vil starte med at sige, at selvfølgelig kan vi støtte beslutnings‐
forslaget fra Dansk Folkeparti. Jeg godt kunne tænke mig at få nogle
tal på det her, for nu bliver der nævnt det her med de fire personer,
som har ansøgt og fået tildelt det her, og som så ikke er flygtninge.
Det kunne jeg godt tænke mig at dykke lidt ned i, jeg synes, tallet
er interessant, og jeg kunne godt tænke mig at få oplyst, hvor mange
der på nuværende tidspunkt rent faktisk ville kunne søge om det her,
hvis de ønskede det. Og i den opgørelse kunne jeg tænkte mig at få
oplyst, hvor mange af dem, som har fået tildelt flygtningestatus eller
familiesammenføringstatus, der stadig væk har den status. Det er jo
ikke relevant at søge, hvis der måske ligger det i det, at der ikke er så
mange, der har søgt over i den her ordning, fordi de ikke har behov
for at søge over i ordningen.
Derfor kunne vi godt tænke os at få det opgjort og så måske også
få oplyst, hvilke prognoser man har på, hvor mange man så forventer
søger ind, også taget i betragtning, at der er fire, der har søgt ind
nu. For vi er jo først lige rykket ind i den periode, hvor folk, som er
kommet hertil i de sidste mange år fra Syrien, begynder at tage hjem.
Der er 137, som frivilligt er rejst hjem fra Danmark. Og hvis man så
tænker på, hvor stor den andel forhåbentlig bliver inden for ganske
kort tid, hvor regeringen begynder at sende flere af de her mennesker
hjem, jamen så tror jeg, at det her tal sagtens kunne vokse, og det
er jo der, problemet ligger. Det er der, vi har en bekymring, for
hvad gør det så ved det danske samfund, hvis det her tal vokser? Så

50

Fredag den 9. april 2021 (B 184)

de tal kunne jeg godt tænke mig at få oplyst, når vi nu skal have
udvalgsbehandlet det her stykke arbejde. Tak.
Kl. 15:12

Første næstformand (Karen Ellemann):
Tak til Nye Borgerliges ordfører. Der er ønske om en kort bemærk‐
ning til ordføreren, og det er fra hr. Christian Juhl, Enhedslisten.
Værsgo.
Kl. 15:12

Christian Juhl (EL):
Det er ikke sikkert, at ordføreren tager imod korte bemærkninger så
sent om fredagen, men jeg forsøger alligevel.
Synes ordføreren ikke, det er lidt problematisk, hvis danskere
bliver vel modtaget med familie og børn rundtom i hele verden, når
vi kommer og arbejder der, og endda bliver tilbudt at blive der, hvis
vi har lyst til at blive borgere der, i stedet for at blive sendt hjem,
og at vi så gør det modsatte, når nogen kommer her og gør os den
tjeneste at være med til at udføre et stykke arbejde?
Kl. 15:12

Første næstformand (Karen Ellemann):
Ordføreren.
Kl. 15:12

Lars Boje Mathiesen (NB):
Jo, hvis det var sådan, men det er jo bare ikke faktuelt korrekt. Hvis
du kommer hertil og ansøger om og får en arbejdstilladelse på den
måde, er det jo ikke et problem. Det, jeg snakker om, er folk, som
har haft flygtningestatus, og det er nogle helt andre mennesker.
Kl. 15:13

Første næstformand (Karen Ellemann):
Er der ikke ønske om en anden kort bemærkning til hr. Christian
Juhl? Nej, godt. Så er der ikke flere korte bemærkninger til Nye
Borgerliges ordfører, og da jeg stadig ikke ser Liberal Alliance til
stede under debatten, kan jeg hermed give ordet til ordføreren for
forslagsstillerne, hr. Morten Messerschmidt, Dansk Folkeparti.
Kl. 15:13

(Ordfører for forslagsstillerne)
Morten Messerschmidt (DF):
Tak for det, formand, og tak igen til de borgerlige ordførere for
at støtte os i at hjælpe regeringen med at indfri de løfter, som
den gav sine vælgere forud for valget. Vi er jo på en odyssé ud i
socialdemokratisk idéudvikling, som blev søsat i 2018, ovenikøbet
med partiets formand på forsiden, hvor man lovede, at det ville både
retfærdigt og realistisk. Indtil videre ved jeg ikke, hvem det har
været retfærdigt over for, men realistisk har det tilsyneladende ikke
været. Derfor har vi i Dansk Folkeparti valgt at fremsætte de forslag,
som Socialdemokratiet indtil videre ikke har kunnet bekvemme sig
til at få fremsat. Et af dem handler altså om det, der står på side 15,
punkt 3, i det socialdemokratiske program, nemlig at kravene for at
blive familiesammenført skal øges. Nu hører vi så fra hr. Rasmus
Stoklund, at det hele handler om en beskæftigelsesordning, således
at virksomhederne kan få den hårdt tiltrængte arbejdskraft, der er
brug for. Der er åbenbart en utrolig stor mangel på udlændinge, der
kan komme ind at køre taxaer og busser, og hvad ved jeg – al den
højt kvalificerede arbejdskraft, som danskerne ikke selv magter at
håndtere – for det er formodentlig den slags stillinger, man i så kort
en periode, hvor man også skal lære sproget, og hvad ved jeg, er i
stand til at bestride, hvis man kommer hertil på de ordninger, som vi
har talt om her.
Det, der derimod er det centrale, er, hvem der følger med, for
mange af disse familier er jo ganske børnerige. Mange af børnene

er måske ikke lige så arbejdsomme og lige så lovoverholdene, som
deres forældre, men skaber traditionelt i mange boligområder rundt‐
omkring i landet ganske store problemer. Derfor har jeg gjort mig
umage med at spørge de partier, som nu engang har tvunget den
her lempelse af udlændingepolitikken igennem, hvad det egentlig
betyder på familiesammenføringsområdet, og svaret, ja, der råbes i
skoven, har vi stadig ikke. Så siger ministeren fiffigt, at der jo kun er
fire personer, som, siden lempelsen blev gennemført, har fundet vej
igennem nåleøjet. Det betyder jo, at der selvfølgelig måtte lyde, ja,
måske et lettelsens suk fra blå lejr og en forbitrelse fra De Radikale –
måske er det derfor, de har forladt salen – men i hvert fald er det, der
er det store spørgsmål, jo, hvordan fremtiden ser ud.
Vi ved, at disse 40.000 syrere, som er kommet til Danmark igen‐
nem de seneste år, står over for, mange af dem, at skulle hjem,
og det vil sige, at grundlaget for deres ophold forsvinder, i hvert
fald som flygtninge. Mange af dem kigger formodentlig udlændin‐
geloven igennem med en tættekam for at se, om der er et andet
opholdsgrundlag. Derfor synes jeg jo, at det spørgsmål, som hr. Lars
Boje Mathiesen rejste, ikke bare er væsentligt, men måske det aller‐
allervæsentligste, nemlig hvad estimaterne egentlig er: Hvor mange
er 1 måned, 2 måneder, ½ år fra at have opfyldt kravene for at kunne
konvertere sit opholdsgrundlag fra flygtningestatus, som måske snart
falder bort, til at kunne komme ind på det, hr. Rasmus Stoklund
meget floromvundent kalder for en erhvervsordning, og hvor mange
følger med – er det to børn, er det fire børn? – og hvor mange
penge skal man ude i kommunerne budgettere med i forhold til det
i forvejen hårdt prøvede dagpasningssystem for at kunne tilpasse sig
de her lempelser, som regeringen har måttet acceptere for at blive
regering? Vi ved det ikke. Vi ved blot, at dette var det næste stop
på vores odyssé ud i det socialdemokratiske løftebrud, men vi må
videre, formand.
Kl. 15:17

Første næstformand (Karen Ellemann):
Tak til ordføreren for forslagsstillerne. Der er ingen korte bemærk‐
ninger til ordføreren, og dermed kan vi komme videre.
Der er ikke flere, der har bedt om ordet, og derfor er forhandlin‐
gen sluttet.
Jeg foreslår, at det her forslag henvises til Udlændinge- og Integrati‐
onsudvalget, og hvis ingen gør indsigelse, betragter jeg dette som
vedtaget.
Det er vedtaget.

Det sidste punkt på dagsordenen er:
7) 1. behandling af beslutningsforslag nr. B 184:
Forslag til folketingsbeslutning om fuld dansk selvbestemmelse
over grænsekontrollen.
Af Morten Messerschmidt (DF) m.fl.
(Fremsættelse 03.03.2021).
Kl. 15:17

Forhandling
Første næstformand (Karen Ellemann):
Forhandlingen er åbnet. Den første, der får ordet, er udlændinge- og
integrationsministeren.

Fredag den 9. april 2021 (B 184)

Kl. 15:17

Udlændinge- og integrationsministeren (Mattias Tesfaye):
Tak for ordet, og tak til forslagsstillerne for beslutningsforslaget.
Jeg vil godt starte med at anerkende vigtigheden af, at det er det
enkelte land, der bestemmer, hvornår og hvor længe der er behov
for at genindføre midlertidig grænsekontrol ved de indre grænser.
Det har været Socialdemokratiets holdning allerede før seneste fol‐
ketingsvalg, og der er ikke noget, der har ændret sig på det punkt,
siden regeringen tiltrådte. Vi deler nemlig forslagsstillernes holdning
til, at det enkelte land selv skal kunne bestemme, hvornår der er
behov for at genindføre grænsekontrol, og hvor længe der er behov
for at opretholde kontrollen på de indre Schengengrænser.
Faktisk er det også Danmarks udgangspunkt, at vi genindfører
grænsekontrol ved de indre grænser, så længe der er tale om en
alvorlig trussel mod den offentlige orden eller den indre sikkerhed,
og det er derfor, vi har genindført midlertidig grænsekontrol siden
den 4. januar 2016. Den skal forlænges en gang imellem.
Forslagsstillerne vil pålægge regeringen at sikre en reform af
Schengensamarbejdet inden udgangen af i år, så det enkelte land selv
bestemmer, hvornår og hvor længe landet ønsker at kontrollere egne
grænser. Det har jeg to bemærkninger til, som betyder, at regeringen
ikke kan støtte beslutningsforslaget. For det første kan regeringen
naturligvis ikke egenhændigt sikre en reform af Schengensamarbej‐
det, og derfor vil det også være forkert at pålægge regeringen den
opgave. Og for det andet er det allerede i dag det enkelte Schengen‐
land, der, når det gælder beskyttelsen af den indre sikkerhed, som
udgangspunkt selv vurderer og beslutter, om og hvor længe der skal
genindføres grænsekontrol.
Til gengæld er der god grund til at spørge, om de eksisteren‐
de regler er fleksible nok, og det bringer mig til spørgsmålet om
reform af Schengenreglerne. Europa-Kommissionen har allerede i
september sidste år annonceret, at man vil lægge op til en reform af
Schengensamarbejdet, og derfor har Kommissionen også indledt en
proces, hvor vi alle diskuterer behovet for en reform. Diskussionen
blev indledt i november, og jeg forventer lige nu, at den afsluttes
i løbet af forsommeren i år, altså inden sommerferien. Herefter for‐
ventes Kommissionen at fremlægge en lovgivningspakke til reform
af Schengensamarbejdet.
Regeringen mener, at der er behov for reform af reglerne, og helt
centralt vil være medlemsstaternes mulighed for selv at bestemme,
hvornår og hvor længe der skal kunne genindføres midlertidig græn‐
sekontrol ved de indre grænser, og at denne mulighed gøres mere
fleksibel. I tråd med det, Socialdemokratiet gik til valg på, har jeg
derfor også på det første møde i november, altså sidste år, i det,
der bliver kaldt Schengen Forum, hvor vi indledte diskussionen om
en reform af reglerne fra dansk side, kraftigt pointeret, at det er
nødvendigt, at en reform af Schengen lægger op til en større grad
af fleksibilitet, når det kommer til medlemsstaternes mulighed for
at genindføre midlertidig grænsekontrol ved de indre grænser og
udføre kontrol med, hvem der indrejser i Danmark, fordi jeg mener,
at det alene er nationale myndigheder, der kan vurdere, hvornår
beskyttelsen af den indre sikkerhed nødvendiggør genindførelse af
midlertidig grænsekontrol. Derfor er det en dansk prioritet, at der
sikres medlemsstaterne mere fleksible regler i forhold til at genind‐
føre en midlertidig grænsekontrol.
Afslutningsvis vil jeg derfor gerne sige, at jeg fornemmer, at
forslagsstillerne og regeringen på lange stræk er enige om formålet,
nemlig tydeliggørelse af, at det er det enkelte Schengenland, der kan
vurdere, om der er behov for kontrol på de indre Schengengrænser,
og at det derfor også er afgørende, at det er det enkelte lands egen
regering, der træffer sådan en beslutning. Det er klart, at der er
brug for regler på området, men det er også klart, at der er brug
for fleksible regler, der sikrer, at det enkelte lands regering kan
genindføre midlertidig grænsekontrol ved de indre grænser, når den

51

selv vurderer, at der er brug for det for at sikre lov og orden og den
indre sikkerhed. Tak for ordet.
Kl. 15:21

Første næstformand (Karen Ellemann):
Tak til ministeren. Der er et par korte bemærkninger til ministeren,
først fra hr. Morten Messerschmidt, Dansk Folkeparti. Værsgo.
Kl. 15:21

Morten Messerschmidt (DF):
Det var jo virkelig et afsnit, som vi i Dansk Folkeparti studerede
med nidkær interesse, da Socialdemokratiet kom med det, altså om
grænsekontrollen, jo ikke mindst, fordi det var Socialdemokratiet,
der ved Poul Nyrup Rasmussen førte Danmark ind i Schengensamar‐
bejdet – imod vores anbefalinger og advarsler – tilbage i slutningen
af 1990'erne. Hvorom alting er, så har man altså her udstukket et
løfte om, at man vil få det ændret, sådan at det er regeringen eller
Folketinget, der fremadrettet kan styre den danske grænse, og hvor
man ikke sådan skal komme med hatten i hånden i Bruxelles og bede
om lov.
Der kunne jeg godt tænke mig, om man kunne være lidt mere
specifik på, hvad man så egentlig har gjort. Hvis det var mig, der
sad i regeringen, så ville jeg jo sige, at det her er så vigtigt et tema,
at det må vi simpelt hen have på dagsordenen til et topmøde, altså
de møder, hvor statsministrene mødes og drøfter den økonomiske
stilling eller den grønne omstilling osv., og derfor ville det være det
mest oplagte, ville jeg sige. Men hvad er det for nogle konkrete
tiltag, altså forslag, man har fremsat for at leve op til sit løfte?
Kl. 15:22

Første næstformand (Karen Ellemann):
Ministeren.
Kl. 15:22

Udlændinge- og integrationsministeren (Mattias Tesfaye):
Vi har udøvet vores indflydelse ved i første omgang at præsentere
vores egen position og vores egen politik på det Schengenforum, der
blev afholdt i november, og som er en del af de politiske diskussio‐
ner frem mod, at Kommissionen skal fremlægge sin lovgivning. Og
vi håber som sagt, at der er opnået enighed inden sommerferien.
Kl. 15:23

Første næstformand (Karen Ellemann):
Hr. Morten Messerschmidt.
Kl. 15:23

Morten Messerschmidt (DF):
Så der er ikke fremlagt noget konkret udspil? Okay. Altså, den her
regering har jo genudævnt fru Margrethe Vestager. Er det noget, man
har sikret sig hendes opbakning til? Er det noget, som vi kan regne
med at de socialdemokratiske medlemmer af Europa-Parlamentet vil
fremsætte forslag om? Jeg har ikke kunnet se, at forslaget er fremsat
af nogen af de nuværende medlemmer af den socialdemokratiske
gruppe dernede. Så regeringen har ikke fremsat et forslag? Ja eller
nej? Har man taget den danske kommissær i ed på forslaget? Ja
eller nej? Og har de danske socialdemokratiske medlemmer fremsat
forslaget? Ja eller nej?
Kl. 15:23

Første næstformand (Karen Ellemann):
Ministeren.
Kl. 15:23

Udlændinge- og integrationsministeren (Mattias Tesfaye):
De kommissærer, vi diskuterer det med, er selvfølgelig de kommis‐
særer, der har noget med grænsekontrollen at gøre. Det giver sig

52

Fredag den 9. april 2021 (B 184)

selv, og det er ikke fru Margrethe Vestager. Vi har fremsat vores
forslag i de diskussioner, der har været mellem ministre, som har
ansvaret for området, og som blev indledt i november, og som vi
håber kan afsluttes inden sommerferien, med henblik på at EuropaKommissionen efterfølgende kan fremlægge en lovgivningspakke.
Og det, som har været det vigtigste fra vores side, er, at det er det
enkelte lands regering, der selv kan vurdere, om der er et behov for
at genindføre grænsekontrol. Der er flere forskellige modeller, der
bliver præsenteret, og det, som er det afgørende for os, er, hvorhenne
kompetencen til at foretage vurderingen af, om reglerne for at kunne
indføre grænsekontrol, er opfyldt, ligger.
Kl. 15:24

Første næstformand (Karen Ellemann):
Den næste korte bemærkning er til hr. Marcus Knuth, Konservative.
Værsgo.

Kl. 15:26

Første næstformand (Karen Ellemann):
Hr. Marcus Knuth.
Kl. 15:26

Marcus Knuth (KF):
Helt ærligt: Står ministeren i ramme alvor og siger, at den reform
af Schengensamarbejdet, der bliver diskuteret lige nu i Bruxelles, er
drevet af det danske Socialdemokrati? Det ville godt nok overraske
mig. Det er ikke sådan, jeg forstår det. Det er da godt nok om noget
at pynte sig med lånte fjer. Vil ministeren kommentere på det?
Derudover: Er den reform, som er i gang lige nu, målrettet,
at vi skal have selvbestemmelsen over grænsekontrol tilbage i de
nationale parlamenter? For det er heller ikke just sådan, jeg forstår
det arbejde, der er i gang.
Kl. 15:27

Kl. 15:24

Marcus Knuth (KF):
Tak. Jeg må bare sige, at jeg synes, at det her er så hyklerisk. I går
diskuterede vi Socialdemokratiets eget forslag om at kunne fratage
folk det danske statsborgerskab ved narkokriminalitet, og der sagde
hr. Rasmus Stoklund, at årsagen til, at man ikke har gennemført det,
er, at det er imod internationale konventioner. Alligevel var det So‐
cialdemokratiets forslag. Nu kan vi så læse her, at Socialdemokratiet
vil arbejde for en reform af Schengenarbejdet, og nu står ministeren
og siger, at årsagen til, at man ikke har gjort det, er, at det kan et land
ikke egenhændigt.
Men hvorfor i alverden har man så skrevet det her? Altså, man
er jo gået til valg på nogle ting, hvor man efterfølgende siger, at det
havde vi ikke tænkt os at gøre. Kan ministeren forklare mig logikken
i det?
Kl. 15:25

Første næstformand (Karen Ellemann):
Ministeren.
Kl. 15:25

Udlændinge- og integrationsministeren (Mattias Tesfaye):
Det, som står i vores program, er, at så længe der ikke er styr på
EU's ydre grænse og risiko for terrorangreb, skal Danmark oprethol‐
de grænsekontrollen, og den her regering har forlænget grænsekon‐
trollen, siden vi kom til. Så står der også, at Socialdemokratiet vil
arbejde for en reform af Schengensamarbejdet. Den reform er i gang,
vi er en del af den, vi har fremlagt vores idéer, og jeg fremlægger
også meget gerne over for Folketinget, hvad det er, vi har sagt.
Det vil jeg meget gerne gøre, og det kan være i Europaudvalget
eller Udlændingeudvalget. Og der står her også: Så udgangspunktet
bliver, at det er de enkelte lande, der selv kan bestemme, hvornår
og hvor længe man ønsker at kontrollere sine egne grænser. Det
er lige præcis det, vi har fremlagt i de europæiske diskussioner, og
jeg siger endda, at tidsrammen her er, at vi håber, at der kan blive
lavet en aftale i forsommeren – jeg oversætter det så til »inden
sommerferien« – med henblik på at Kommissionen efterfølgende
kan fremlægge lovgivning. Det er dem, der har bemyndigelse til at
fremlægge lovgivning i EU-systemet.
Altså, jeg synes faktisk, det er fuldstændig lige ud ad landevejen,
og jeg tror også, at nogle af de andre lande i Europa, som har græn‐
sekontrol – Sverige, Østrig, Tyskland, Frankrig for den sags skyld –
er interesseret i den her reformproces og Schengensamarbejdet. Så
det er faktisk noget af det, jeg er ret overbevist om, altså at der her
kommer til at ske ændringer, og det kommer til at trække i retning
af, at nationalstaterne får større indflydelse, og det er jo kun positivt.

Første næstformand (Karen Ellemann):
Ministeren.
Kl. 15:27

Udlændinge- og integrationsministeren (Mattias Tesfaye):
Jeg har ikke hævdet på noget tidspunkt, at den nuværende Schengen‐
reformproces skyldes, at Socialdemokratiet i Danmark har foreslået
det. Jeg siger bare, at der er en Schengenreformproces i gang. Det
første møde blev afholdt i november, og vi har fremlagt den position,
som også fremgår af »Retfærdig og realistisk«. Det er for tidligt at
konkludere på, hvad resultatet bliver, men når jeg sidder og lytter
til landene, måske særlig til dem, som ligesom Danmark har haft
grænsekontrol, så kan jeg jo godt høre, at der er et ønske om, at
nationalstaterne selv kan vurdere, hvornår betingelserne for grænse‐
kontrol er opfyldt, og i øvrigt kan jeg jo, uanset om det er røde eller
blå regeringer, fornemme, at det er noget, vi er rimelig enige om.
Derfor har jeg ud over en forhåbning også en forventning om, at det
på en eller anden måde vil indgå som en del af det, der forhåbentlig
bliver den politiske aftale inden sommerferien, og som jeg – som jeg
også sagde før – meget gerne diskuterer både med Europaudvalget
og Udlændingeudvalget, hvis der er en interesse for det. Jeg synes
selv, at det er en vigtig politisk proces, der nu er i gang på europæisk
niveau.
Kl. 15:28

Første næstformand (Karen Ellemann):
Den næste korte bemærkning er til hr. Lars Boje Mathiesen, Nye
Borgerlige. Værsgo.
Kl. 15:28

Lars Boje Mathiesen (NB):
Tak. Kan ministeren nævne et tidspunkt inden for nyere dansk hi‐
storie, f.eks. de sidste 30-35 år, hvor der ikke har været risiko for
terrorangreb mod Danmark?
Kl. 15:28

Første næstformand (Karen Ellemann):
Ministeren.
Kl. 15:28

Udlændinge- og integrationsministeren (Mattias Tesfaye):
Det tør jeg ikke lige stå og udtale mig omkring. Men efterretnings‐
tjenesten udgiver jo med jævne mellemrum sådan nogle trusselsvur‐
deringer, og hvis man lægger dem op ved siden af hinanden, kan
man jo se, hvordan trusselsniveauet er gået op og ned. Jeg tør ikke
lige sige, om der på noget tidspunkt i løbet af de sidste 30 år har
været en vurdering, der har sagt, at der ikke var nogen trussel. Det
ved jeg simpelt hen ikke noget om.

Fredag den 9. april 2021 (B 184)

Kl. 15:30

Kl. 15:28

Første næstformand (Karen Ellemann):
Hr. Lars Boje Mathiesen.
Kl. 15:28

Lars Boje Mathiesen (NB):
Nej, men det er jo ikke trusler, det er jo risiko. For som der står i
Socialdemokratiets udspil: Så længe der ikke er styr på EU's grænser
og risiko for terrorangreb, skal Danmark opretholde grænsekontrol‐
len. Derfor er det jo yderst centralt, om man kan nævne et tidspunkt,
og om ministeren kan forestille sig, at der kommer et tidspunkt
ude i fremtiden, hvor der ikke vil være risiko for et terrorangreb i
Danmark. For hvis det er tilfældet, skal den her grænsekontrol jo
aldrig nogen sinde ophæves.
Kl. 15:29

Første næstformand (Karen Ellemann):
Ministeren.
Kl. 15:29

Udlændinge- og integrationsministeren (Mattias Tesfaye):
Det, vi skriver her i »Retfærdig og realistisk«, er jo en henvisning
til det, som er betingelserne for at kunne opretholde grænsekontrol,
og det har faktisk også skiftet i Danmark. På ét tidspunkt har man
sagt, at det var af hensyn til terrorangreb, og på et andet tidspunkt
har man sagt, at det var af hensyn til migration. Altså, begrundelsen
i Danmark har også skiftet. Men det er det, vi her insisterer på at
vi ønsker at opretholde, og det har vi også gjort. Vi har opretholdt
det, skrevet til Kommissionen, vi har tænkt os, at grænsekontrollen
skal fortsætte, og vi har også begrundet det med de regler, der er i
Schengenreglerne.
Kl. 15:29

Første næstformand (Karen Ellemann):
Den næste korte bemærkning er til hr. Mads Fuglede, Venstre. Værs‐
go.
Kl. 15:29

Mads Fuglede (V):
Jeg har kun et enkelt spørgsmål, og det er ikke som en del af pole‐
mikken, men bare for selv at blive klogere: Er der egentlig hentet et
mandat i Europaudvalget til den her reform af Schengensamarbejdet
i EU-regi? Det var jeg nemlig ikke selv klar over. Så det er bare for
at blive klogere.
Kl. 15:30

Første næstformand (Karen Ellemann):
Ministeren.
Kl. 15:30

Udlændinge- og integrationsministeren (Mattias Tesfaye):
Jeg stod faktisk selv lige og spekulerede over det, for jeg var lige
ved at sige det før, og det formoder jeg at Folketinget ved, fordi
Europaudvalget er orienteret. Men jeg var ikke lige hundredeti pro‐
cent sikker på, at jeg har været forbi Europaudvalget mundtligt. Men
det vil jeg meget gerne følge op på. I det omfang at der skal indhen‐
tes et mandat, håber jeg virkelig for mig selv, at det er indhentet, for
ellers har jeg i hvert fald travlt.
Kl. 15:30

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren, og således kan ordførerrækken tage sin begyndelse, og den
første ordfører, der får ordet, er den socialdemokratiske ordfører, og
det er hr. Rasmus Stoklund. Velkommen.

53

(Ordfører)
Rasmus Stoklund (S):
Tak, formand. Dansk Folkeparti foreslår, at der skal sikres en re‐
form af Schengensamarbejdet, så det enkelte land selv bestemmer,
hvornår og hvor længe landet ønsker at kontrollere egne grænser.
I Socialdemokratiet mener vi, at grænsekontrollen ved de danske
grænseovergange er afgørende i forhold til at bekæmpe irregulær mi‐
gration, organiseret kriminalitet og terror, og vi mener, at Danmark
i højere grad selv bør kunne bestemme, hvor længe og i hvilke
tilfælde vi skal kunne indføre grænsekontrol.
Som reglerne er i dag, er der inden for Schengensamarbejdet kun
mulighed for at indføre en midlertidig grænsekontrol – altså i kortere
perioder – det vel at mærke kun i tilfælde, hvor der foreligger en
alvorlig trussel mod den offentlige orden eller den indre sikkerhed i
en medlemsstat. Med udgangspunkt i de nuværende regler har vi de
seneste år indført midlertidig grænsekontrol til Tyskland og Sverige
som en konsekvens af henholdsvis flygtningekrisen i 2015 og den
grænseoverskridende bandekriminalitet fra Sverige til Danmark.
I forbindelse med at Europa-Kommissionen inden længe frem‐
lægger et bud på en reform af Schengensamarbejdet, ved jeg, at der
er et arbejde i gang med at sikre Danmark mere selvbestemmelse
over grænsekontrollen. Andre EU-lande som Tyskland, Frankrig og
Østrig ønsker ligesom Danmark mere selvbestemmelse over grænse‐
kontrollen, så der er forhåbentlig gode chancer for, at det lykkes.
Derfor støtter Socialdemokratiet ikke beslutningsforslaget, da der
allerede er et arbejde i gang, som forhåbentlig vil sikre os mere
selvbestemmelse over grænsekontrollen.
Kl. 15:32

Første næstformand (Karen Ellemann):
Tak til ordføreren. Der er et par korte bemærkninger, først fra hr.
Morten Messerschmidt, Socialdemokratiet – nej, undskyld, Dansk
Folkeparti.
Kl. 15:32

Morten Messerschmidt (DF):
Jeg er blevet kaldt værre!
Nu er hr. Rasmus Stoklund jo medlem af Europaudvalget, og
ministeren var ikke helt sikker på, om Europaudvalget var blevet
taget i ed i forhold til de her store planer, som Socialdemokratiet
jo altså allerede fremlagde i 2018, for, hvordan man ville få ændret
Schengensamarbejdet. Og jeg ved godt, at hr. Rasmus Stoklund ikke
var medlem af Folketinget i 2018, men det blev han så i 2019
ligesom mig. Og i de 2 år, fra 2019 med valget og frem til nu, er den
plan, som jo er indeholdt i Socialdemokraternes udspil her, blevet
fremlagt for Europaudvalget ? Og kan hr. Rasmus Stoklund prøve at
sige lidt om, hvad den indeholder?
Kl. 15:33

Første næstformand (Karen Ellemann):
Ordføreren.
Kl. 15:33

Rasmus Stoklund (S):
Jeg må starte med at sige, at jeg ikke ved, om den plan er blevet
fremlagt for Europaudvalget, men det tror jeg, jævnfør hvad ministe‐
ren, som var på talerstolen lige før mig, sagde om, at han er ved
at undersøge, i hvilket omfang der er blevet orienteret og indhentet
mandat.
Det, der jo er bundlinjen i det her, er, at regeringen har et ønske
om, at den her reformproces skal lede til, at de enkelte regeringer i
Europa i EU-samarbejdet og i Schengensamarbejdet selv kommer til
at vurdere, om der skal indføres grænsekontrol eller ej.

54

Fredag den 9. april 2021 (B 184)

Kl. 15:36

Kl. 15:33

Første næstformand (Karen Ellemann):
Hr. Morten Messerschmidt.
Kl. 15:33

Morten Messerschmidt (DF):
Det skal jo ikke blive sådan det rene, jeg ved ikke, om man i det her
parlament må sige flueknepperi – det måtte man jo ikke i EuropaParlamentet – men det har jo en vis betydning for regeringens egent‐
lige vilje til at gennemføre det, man har sagt. Altså, afventer man
bare, at Kommissionen kommer med et udspil? Normalt indhenter
man jo mandat i Europaudvalget, efter at der er kommet et udspil,
og så kan man stemme derefter og forhandle derefter. Eller har den
danske regering taget teten? Det er det, vi gerne vil frem til, hr.
Rasmus Stoklund, for det lovede man jo sine vælgere. Og hvis man
bare sidder og venter på, at der kommer et udspil fra Kommissionen,
men i øvrigt heller ikke har taget den danske kommissær i ed på det,
så bliver det sådan en lille smule vagt.
Kl. 15:34

Kl. 15:36

Første næstformand (Karen Ellemann):
Hr. Lars Boje Mathiesen.
Kl. 15:36

Første næstformand (Karen Ellemann):
Ordføreren.
Kl. 15:34

Rasmus Stoklund (S):
Først vil jeg sige, at det jo ikke nødvendigvis er sådan, at fordi en
kommissær er dansk, så er det relevant. Det er jo relevant i forhold
til en kommissær, hvis det er en kommissær, der har noget at gøre
med grænsesamarbejdet.
Regeringen har jo ikke på noget tidspunkt lagt skjul på, at man
mener, det er vigtigt at få reformeret Schengensamarbejdet, sådan at
de respektive lande selv får en større kontrol med, hvornår de vil
indføre grænsekontrol. Og det er også det budskab, som regeringen
har med ind i de her forhandlinger, og som jeg synes ministeren fint
redegjorde for lige før. Og der synes jeg ikke, der er så meget at
tilføje.
Det, der undrer mig lidt, er, hvorfor man prøver at tegne et bille‐
de af, at det skulle være noget, som Socialdemokratiet i Danmark,
også før man overtog regeringsmagten, sådan nærmest skulle have
været en drivende kraft i. Altså, det afgørende må vel være, at vi
har en kat her, der fanger mus, altså har et ønske om at reformere
det her Schengensamarbejde. Det er vel det, der er det vigtige for
os alle sammen i den her sammenhæng, og derfor betragter jeg det
måske også lidt – og det skal jeg selvfølgelig passe på med at sige –
som et af de lidt mere drillende beslutningsforslag ligesom dem, som
hr. Morten Messerschmidt selv omtalte sine andre beslutningsforslag
som i går.
Kl. 15:35

Første næstformand (Karen Ellemann):
Den næste korte bemærkning er til hr. Lars Boje Mathiesen, Nye
Borgerlige. Værsgo.
Kl. 15:35

Lars Boje Mathiesen (NB):
Tak. Jeg kunne godt tænke mig at blive lidt klogere på, om Socialde‐
mokratiet er tilhænger af en permanent grænsekontrol, eller om man
kun ønsker en midlertidig en i et begrænset område, indtil man ikke
synes, at der er behov for den mere, og om den ideelle situation
reelt set ville være, at der ikke var nogen som helst grænsekontrol i
Danmark.
Kl. 15:36

Første næstformand (Karen Ellemann):
Ordføreren.

Rasmus Stoklund (S):
Vi er jo interesserede i at bevare Schengensamarbejdet, for det er
til stor gavn for Danmark. Det giver os adgang til oplysninger om
folk, der rejser ind inden for gruppen af Schengenlande. Det er
en stor fordel for politi- og anklagemyndigheden og for udlændin‐
gemyndighederne og det arbejde, der er med at identificere folk,
gennemføre retssager osv. Der vil være en masse konsekvenser af
at begynde at gå enegang i den her sammenhæng, altså at begynde
at indføre en permanent grænsekontrol, som vil være i strid med
Schengensamarbejdet, fordi det jo i sidste instans ville kunne føre til,
at vi skulle træde ud af samarbejdet, og så ville vi gå glip af nogle
af de informationer, som jeg lige pegede på her, og det ville være
til skade for Danmark. Vi har et ønske om at få større kontrol over,
hvornår vi kan indføre grænsekontrol.

Lars Boje Mathiesen (NB):
Det forstår jeg godt, for når man læser udspillet her, er betingelsen,
at der skal være risiko for et terrorangreb, og når jeg gransker min
hukommelse, kan jeg ikke komme i tanker om et tidspunkt, hvor der
ikke har været risiko for terrorangreb mod Danmark. Kan ordføreren
komme i tanker om et tidspunkt i nyere dansk historie, hvor der ikke
har været risiko for terrorangreb mod Danmark?
Kl. 15:37

Første næstformand (Karen Ellemann):
Ordføreren.
Kl. 15:37

Rasmus Stoklund (S):
Terrortruslen har jo, når man læser PET's trusselsvurderinger, i hvert
fald igennem en årrække, måske især efter både 9/11 og Muham‐
medkrisen, bevæget sig i retning af en større islamistisk trussel mod
Danmark. Det er jo så ikke altid nødvendigvis noget, der kræver,
at folk kommer fra udlandet. Det kan jo være folk, der allerede er
her. Jeg kan ikke sådan på stående fod svare på, om der har været
år gennem de sidste 30 år, hvor der ikke har været terrortrusler
mod Danmark, men jeg er enig med ordføreren i, at det er en reel
udfordring. Det er også derfor, jeg synes, det er godt, vi er i Schen‐
gensamarbejdet, sådan at vi har adgang til nogle af de informationer,
som de forskellige medlemslande indsamler.
Kl. 15:37

Første næstformand (Karen Ellemann):
Tak til hr. Rasmus Stoklund. Der er ikke flere korte bemærkninger
til ordføreren. Den næste ordfører er fra Venstre, og det er hr. Mads
Fuglede. Velkommen.
Kl. 15:38

(Ordfører)
Mads Fuglede (V):
Tak for ordet. I Venstre deler vi forslagsstillernes undren over, at
regeringen endnu ikke har fremlagt al den politik, den er blevet
valgt på. Der er selvfølgelig tid endnu, men vi ser frem til, at der
sker mere. Som en del af udspillet »Retfærdig og realistisk – en
udlændingepolitik, der samler Danmark« foreslår regeringen, at vi
skal arbejde for en reform af Schengensamarbejdet, og jeg kan så
forstå, at det arbejde mener regeringen at den har sat i gang. Målet
er, at de enkelte lande selv skal bestemme, hvornår, hvor og hvor
længe man ønsker at kontrollere sine egne grænser. Det er klar tale,

Fredag den 9. april 2021 (B 184)

men siden man indtog regeringskontorerne, har vi jo ikke set noget
resultat af det her, og vi ser selvfølgelig frem til, at der kommer mere
på den konto.
Venstre har selv foreslået en reform af Schengensamarbejdet.
Den frie bevægelighed er hjørnestenen i EU-samarbejdet og har stor
betydning for dansk økonomi og de mange danskere, der bevæger
sig over grænsen dagligt, når tilstandene herhjemme er til det. Siden
flygtningekrisen i 2015 har det da også stået klart, at grænsekontrol‐
len er kommet for at blive. Vi skal skærme Danmark mod det flygt‐
ningepres og den grænseoverskridende kriminalitet, som er taget til
i omfang. Derfor ønsker Venstre en intelligent grænsekontrol, hvor
man bruger moderne teknologi til at gøre livet lettere for pendlere,
turister og erhvervsdrivende, men selvsagt sværere for kriminelle.
Vi har med andre ord brug for at skabe en bedre balance mellem
rettighederne efter den fri bevægelighed på den ene side og sikkerhe‐
den på den anden side. Vi har derfor i flere år glædet os til at høre
regeringen fremlægge sit forslag til at reformere Schengensamarbej‐
det, og det venter vi stadig væk på. Det ser vi helt oprigtigt frem til
at arbejde med, for det har været hjerteblod for os, at den her opgave
bliver løftet.
Man kunne med en vis ret påstå, hvilket jeg også tror er en del af
øvelsen her i dag, at det her lige så meget handler om, at man siger
ét og gør noget andet, men nu rør vi altså ved noget, som er meget
vigtigt for Venstre, nemlig hvordan man som nationalstat passer på
sit land på den bedst tænkelige måde og altså investerer i ny teknolo‐
gi, der sørger for, at vi kan gøre det her og indgå i et samarbejde,
der betyder, at vi på bedst mulig måde varetager nationale interesser,
men også det samarbejde, vi er en del af. Vi ser frem til det videre
arbejde om netop det her spørgsmål og især til at høre mere om,
hvad der sker i Europaudvalget osv. på det her område, og høre nyt
fra forhandlingerne i det forum. Tak for ordet.
Kl. 15:41

Første næstformand (Karen Ellemann):
Tak til Venstres ordfører. Jeg kan se, at hr. Morten Messerschmidt
har bedt om ordet for en kort bemærkning (Morten Messerschmidt
(DF): Har jeg bedt om ordet? Det kan jeg ikke huske). Okay, han
frafalder.
Så er der ønske om en kort bemærkning til ordføreren fra hr.
Christian Juhl, Enhedslisten. Værsgo.
Kl. 15:41

Christian Juhl (EL):
Tak for det. Nu går jeg ud fra, at hr. Mads Fuglede stadig væk er
medlem af Venstre. Venstre har været i en regering – en regering, der
var støttet af hr. Morten Messerschmidt eller i hvert fald hans parti
– så jeg vil spørge: Hvad skete der i den periode eller i de perioder
fra år 2000 og frem med Schengenaftalen? Vi har jo diskuteret de
her ting rigtig, rigtig mange gange, og jeg mener, at vi somme tider
skyder efter hinanden og helt glemmer, at vi har noget bagved. Altså,
hvis man kigger sig over skulderen, så skal man over tid tage ansvar
for sine egne gerninger, når man har haft et flertal.
Kl. 15:42

Første næstformand (Karen Ellemann):
Ordføreren.
Kl. 15:42

Mads Fuglede (V):
Det er rigtigt, at vi i 2019 fremlagde det synspunkt, at vi ønskede, at
man skulle lave en reform af Schengensamarbejdet, og at man skulle
investere 50 mio. kr. – det var vores forslag på det tidspunkt – på
en mere intelligent grænsekontrol, altså brugte moderne teknologi
og måske mindre sådan fysisk grænsekontrol med grænsebomme. Vi
ønskede, at man fandt en anden måde at løfte det her på, og det var

55

også et arbejde, vi ønskede at løfte i EU-sammenhæng. Og derfor
er det glædeligt for os, at man, kan jeg nu forstå på ministeren, er i
gang med at lave noget, der i mine ører lyder som en fortsættelse af
det arbejde, vi satte i gang på et tidspunkt.
Kl. 15:42

Første næstformand (Karen Ellemann):
Hr. Christian Juhl.
Kl. 15:42

Christian Juhl (EL):
Jamen nu har vi jo snakket Schengensamarbejde i rigtig, rigtig man‐
ge år, ikke kun i 2018, 2019 og 2020. Det har vi faktisk diskuteret
ufattelig længe – faktisk lige så længe, som der har været diskussio‐
ner om flygtninge, og hvordan de har adgang til området. Vi har
endda haft en ret stor diskussion her – var det i 2017 eller 2018?
Synes ordføreren ikke, at det er lidt langsomt, de borgerlige ar‐
bejder i den her sammenhæng, hvis man er så interesseret i, at det
hele skal ske så hurtigt, som vi nu får at vide i dag at det skal ske?
Kl. 15:43

Første næstformand (Karen Ellemann):
Ordføreren.
Kl. 15:43

Mads Fuglede (V):
Jeg ved ikke, om det har noget med hast at gøre. Det er jo altid
vigtigt at have en kontrol med, hvem der kommer ind og ud af et
land, som er tidssvarende. Nu spurgte spørgeren selv til, hvornår vi
havde gjort noget sidst, og det svarede jeg så på efter bedste evne.
Sidste gang vi løftede den opgave, var tilbage i 2019, og det er jo
også noget, vi har kigget på tidligere. Og derfor glæder det os bare,
at det fortsat er noget, man har fokus på. Vi mener ikke, at det her
har noget at gøre med, at man skal arbejde hurtigt eller langsomt; vi
er bare glade for, at det er et arbejde, der bliver løftet.
Kl. 15:44

Første næstformand (Karen Ellemann):
Tak til Venstres ordfører. Der er ikke flere korte bemærkninger til
ordføreren. Og da jeg ikke ser SF's ordfører være til stede i salen,
er den næste ordfører Det Radikale Venstres ordfører, og det er hr.
Kristian Hegaard. Velkommen.
Kl. 15:45

(Ordfører)
Kristian Hegaard (RV):
Jeg skal bare lige gennem grænsekontrollen her på vej op. Det kan jo
godt tage noget tid indimellem, men det lykkedes heldigvis.
Dansk Folkeparti foreslår her, at vi skal modarbejde EU's fri
bevægelighed. Det er et velkendt standpunkt fra Dansk Folkepartis
side, og det er et lige så velkendt standpunkt, at Radikale Venstre
er tilhænger af EU's fri bevægelighed. Schengensamarbejdet er et
samarbejde mellem en række europæiske lande med det formål at
skabe et fælles område uden indre grænser. Så med Dansk Folkepar‐
tis forslag vil vi reelt melde os ud af det samarbejde.
I den seneste opgørelse – og det er endda før corona – er det
oplyst, at der er brugt 2,3 millioner mandetimer på grænsekontrol,
og det går jo fra andre opgaver, som politiet ellers ville kunne have
klaret. Eksempelvis tager det 5 timer i gennemsnit at efterforske en
indbrudssag. Dermed kunne man altså have valgt at efterforske over
400.000 flere indbrudssager, hvis man havde prioriteret anderledes.
Det er jo fair nok, at forslagsstillerne fra Dansk Folkeparti vil
have flere til at kigge på rødbedefarvede pas og færre til at opklare
rigtig kriminalitet – det er bare ikke Radikale Venstres holdning. Der

56

Fredag den 9. april 2021 (B 184)

ser vi, at politiet selv får bedre mulighed for at prioritere deres egne
ressourcer til en effektiv kriminalitetsbekæmpelse.
Håndtering af grænser skal være klogt, intelligent og effektivt.
Derfor skal vi bruge teknologiske løsninger som scanning af efterly‐
ste nummerplader osv. – dyr og ineffektiv brug af ressourcer skal vi
have mindre af. Når vi ikke har indre grænser i Schengensamarbej‐
det er det til gengæld vigtigt at opretholde ydre grænser i EU-regi.
Det er et vigtigt princip i den fri bevægelighed, og derfor er det
vigtigt at styrke Frontex og andre indsatser i EU-regi, og det støtter
Radikale Venstre varmt.
Vi kan til gengæld ikke støtte beslutningsforslaget her, der vil
omgå Schengensamarbejdet. Det vil være til skade for virksomheder,
og det vil nedprioritere politiets ressourcer til indbrud og anden
kriminalitet.
Kl. 15:48

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og det er fra hr. Morten Messerschmidt, Dansk Folkeparti.
Kl. 15:48

Morten Messerschmidt (DF):
Tak for det. Både Dansk Folkepartis og Det Radikale Venstres syn
på grænsekontrol er vist velkendt. Det eneste, jeg skal bede ordføre‐
ren bekræfte, er, at det forslag, der er til behandling i dag, godt nok
formelt er fremsat af Dansk Folkeparti, men jo er Socialdemokratiets
forslag. Det vil jeg bare gerne bede ordføreren bekræfte.

Hvis den terrorist havde fået fri adgang til Danmark og havde haft
held med sit terrorangreb, kunne potentielt 20,30 eller måske 50
danskere være blevet dræbt, så er det ikke en okay pris at betale –
nu taler man om 2,3 millioner mandetimer – for potentielt at redde
danske menneskeliv ved at stoppe en terrorist?
Kl. 15:49

Første næstformand (Karen Ellemann):
Ordføreren.
Kl. 15:49

Kristian Hegaard (RV):
Det, der jo virkelig havde været effektivt, og som det ærgrer mig at
Nye Borgerlige og for den sags skyld Dansk Folkeparti ikke er så
optagede af, er det internationale samarbejde, der jo foregår i EU og
Interpol for at bekæmpe grænseoverskridende kriminalitet. Det er jo
det, der er væsentligt i kampen mod terrorisme og andet, fordi vi
jo desværre ser, at den komplicerede og internationale kriminalitet
er i fremvækst. Der var det ikke særlig klogt, at vi stemte imod,
da der i sin tid var afstemning om retsforbeholdet. Det havde været
klogt at gøre det anderledes, så vi kunne have været helt og fuldt
med i Interpol og sammen med flere lande mere effektivt bekæmpe
international kriminalitet, herunder risikoen for terror.
Kl. 15:50

Første næstformand (Karen Ellemann):
Hr. Lars Boje Mathiesen.
Kl. 15:50

Kl. 15:48

Første næstformand (Karen Ellemann):
Ordføreren.
Kl. 15:48

Kristian Hegaard (RV):
Mig bekendt er det, vi behandler i dag, Dansk Folkepartis forslag.
Kl. 15:48

Første næstformand (Karen Ellemann):
Hr. Morten Messerschmidt.
Kl. 15:48

Morten Messerschmidt (DF):
Det er ikke gået op for ordføreren, at det, vi behandler i dag, er et
forslag, som en til en gengiver det, som Socialdemokratiet i 2018
stillede som sit forslag?
Kl. 15:48

Første næstformand (Karen Ellemann):
Ordføreren.

Lars Boje Mathiesen (NB):
Det bliver jo en lang udenomssnak. Vi er jo stadig væk med i
samarbejdet. Hvis der havde været nogen lande, som stadig væk er
med i det her, som havde været opmærksomme på, at der var en
terrorist på vej til Danmark, så havde de selvfølgelig gjort Danmark
opmærksom på det, men det gjorde man ikke. Det var den danske
grænsekontrol, der fangede den her terrorist. Og når Radikale så
sætter en præmis om, at vi ikke skal have grænsekontrol, fordi det
tager for mange timer, der kunne være blevet brugt på indbrud, så vil
jeg sige: Jo, jo, men det betød også, at der blev fanget en terrorist.
Og så spørger jeg bare: Er det ifølge De Radikale ikke værd at
bruge alle de mandetimer på at fange en terrorist? Der er der bare en
forskel. Her var der tale om én terrorist, der blev fanget, men næste
gang er det måske 500, det lykkes at fange.
Kl. 15:51

Første næstformand (Karen Ellemann):
Ordføreren.
Kl. 15:51

Kl. 15:48

Kristian Hegaard (RV):
Når jeg læser beslutningsforslaget og ser på, hvem der har fremsat
det, kan jeg se, at de alle sammen er medlemmer af Dansk Folkepar‐
ti.
Kl. 15:49

Første næstformand (Karen Ellemann):
Den næste korte bemærkning er til hr. Lars Boje Mathiesen, Nye
Borgerlige. Værsgo.
Kl. 15:49

Lars Boje Mathiesen (NB):
Tak. Ordføreren siger, at det ikke kan betale sig med grænsekontrol,
at det ikke er det værd. Jeg mener, det var i 2019, at grænsekontrol‐
len rent faktisk stoppede en terrorist, der var på vej ind i Danmark.

Kristian Hegaard (RV):
Danmark består af over 7.000 km kyststrækning, og jeg tror desvær‐
re, at hvis der er nogen, der virkelig gerne vil ind i Danmark og gøre
Danmark ondt, er der en rigtig lang kyststrækning at gøre det på.
Så hvis man tror, at det, at man har en grænsebom et bestemt sted,
er det eneste, der skal til for at forhindre mennesker i at komme til
Danmark, så er det en bundnaiv tilgang til det, fordi vores grænse,
når man ser på vores kyster, strækker sig så langt, som den gør. Det,
vi bare må indse, er, at et effektivt redskab til at bekæmpe det her er
de nye efterforskningsmetoder, som man har i regi af Interpol, som
Danmark desværre har besluttet ikke at tiltræde, og det ærgrer mig,
for det gør det jo nemmere at komme til Danmark som international
forbryder.

Fredag den 9. april 2021 (B 184)

Kl. 15:51

Første næstformand (Karen Ellemann):
Tak til hr. Kristian Hegaard, Radikales ordfører. Der er ikke flere
korte bemærkninger til ordføreren.
Der er ved at være sådan lidt højlydt fredagsstemning. Det kon‐
servative hjørne har magnetisk kraft på visse andre.
Ordførerrækken fortsætter her, og det er Enhedslistens ordfører,
hr. Christian Juhl, som hermed får ordet.
Kl. 15:52

(Ordfører)
Christian Juhl (EL):
Tak. Jeg er da helt ked af ikke at kunne være med i de borgerliges
fredagsbar, men jeg vil da gerne underholde dem lidt undervejs med
vores synspunkter, og jeg vil gerne sige tak til Dansk Folkeparti for
at give os en mulighed for at fortælle, hvad vi mener om det her
emne.
Når vi nu drøfter det her forslag, kan man deler det op i, hvad der
er hensigten med forslaget, og hvad der er konsekvenserne af det.
Hensigten med forslaget synes ikke at være mere selvbestemmelse,
men derimod mere symbolpolitisk intention om at vise vælgerne, at
man fører en stram udlændingepolitik. Det er bare lige, hvis nogen
skulle have glemt det. At have en fast grænsekontrol ved den dansktyske grænse udelukkende for at forsøge at opsnappe eventuelle
asylsøgere er både spild af politi og økonomi og er derudover til stor
gene for alle, der ellers skal passere grænsen. Enhedslisten støtter
ikke den nuværende midlertidige grænsekontrol, som har form af
stikprøver af den løbende trafik over grænsen. Den er mest af alt
symbolpolitik.
Selv om højrefløjen ønsker at holde flygtninge ude af Danmark,
afholder den nuværende danske paskontrol ikke en eneste person fra
at søge asyl. En person, der søger asyl, kan ikke afvises ved græn‐
sen, men har efter flygtningekonventionen krav på asylbehandling i
Danmark. Ud over det er det absolut ikke et mål, Enhedslisten deler
med forslagsstillerne. Danmark skal ligesom resten af EU-landene
tage deres forholdsmæssige andel af de flygtninge, der kommer her‐
til, og vi kan ikke bare tørre det af på Grækenland og Italien, som vi
efterhånden har gjort i rigtig mange år.
Når man så kommer til konsekvenserne af forslaget, medfører
forslaget jo umiddelbart, at vi hjemtager kompetencen til at bestem‐
me over grænsekontrollen, så den kommer tilbage til Folketinget i
stedet for at være i Bruxelles. Schengensamarbejdet er ikke noget, vi
er tvunget til at være en del af. Vi har jo et retsforbehold, men det
er stadig væk en aftale, der involverer mange lande, og derfor kan
Danmark ikke bare på den måde stille ultimative krav i forbindelse
med vores deltagelse i samarbejdet. Enten må vi udtræde, eller også
må vi i dialog med de andre aftaleparter forsøge at lave en ny aftale.
At der er meget galt med Schengenaftalens udformning, er vi
helt enige i i Enhedslisten, og det tror jeg også forslagsstilleren er
fuldstændig klar over – vi har i hvert fald diskuteret det i adskillige
sammenhænge uden for salen – og derfor ville det være en rigtig god
idé, hvis der blev lavet en grundig revision af aftalen.
Hvordan regeringen skal stille sig i en sådan reform af Schengen,
er jo noget, vi skal blive enige om i forbindelse med en ny europapo‐
litisk aftale, og det vil vi meget gerne være med til, men at pålægge
regeringen at sikre en reform af Schengenaftalen inden udgangen af
året er jo fuldstændig urealistisk. Selv hr. Morten Messerschmidt,
som jo har haft sin mangeårige gang i Bruxelles, burde vide, at sådan
arbejder hverken Schengen, EU eller organisationer af den kaliber.
Det er derfor spild af tid, at Folketinget diskuterer det lige nu, og
at man fremsætter sådan et forslag. Ud over at det altid er gemytligt
at diskutere EU og Schengen og den slags ting med hr. Morten Mes‐
serschmidt, skal det da være sådan, at vi har en realistisk mulighed
for at komme videre. Vi kan ikke støtte forslaget.

57

Jeg vil sige, at jeg gerne vil anbefale Morten Messerschmidt at
læse forståelsespapiret, hvor vi netop har fået indføjet, at det her
skal ske: netop at der skal ryddes op i og strammes op på Schengen‐
aftalen, og det synes jeg var et godt lille skridt, da vi fik etableret
forståelsespapiret, som jo er et styringsredskab til regeringen. Det er
rent faktisk en mulighed at sige: I skal jo gøre noget ved det her. Jeg
kan høre, at der er generel opbakning til, at vi skal have kigget på
Schengenaftalen, og derfor har jeg da en forventning om, at der nok
skal komme noget ud af det. Tak.
Kl. 15:56

Første næstformand (Karen Ellemann):
Tak til hr. Christian Juhl. Der er ønske om en kort bemærkning, og
den er fra hr. Morten Messerschmidt, Dansk Folkeparti.
Kl. 15:56

Morten Messerschmidt (DF):
Det er blot for i hvert fald som en indledning at komme med en ind‐
rømmelse til hr. Christian Juhl. Jeg vil godt medgive, at det måske
var for meget at bede om, at regeringen allerede inden udgangen
af i år skulle have realiseret sit valgløfte. Måske skulle der bare
have stået, at man forpligtende den til at fremlægge et forslag til at
realisere sit valgløfte. Det vil jeg godt medgive.
Men hvis nu vi havde formuleret det sådan, ville hr. Christian
Juhl så ikke kunne støtte det? Jeg mindes da i hvert mange kampe,
som jeg har kæmpet sammen med Enhedslisten, ikke på det ind‐
holdsmæssige plan, men for at styrke det nationale demokrati, altså
over for EU-systemet. Og det her handler jo netop om at tage magt
fra EU, som man i dag skal spørge om man må have grænsekontrol,
og så flytte det over til de danske myndigheder. Jeg forstår ikke helt,
hvorfor Enhedslisten ikke kan gå ind for det.
Kl. 15:57

Første næstformand (Karen Ellemann):
Ordføreren.
Kl. 15:57

Christian Juhl (EL):
Mon ikke hr. Morten Messerschmidt godt er klar over, at vi jævnlig
diskuterer med regeringen om, hvor langt vi er nået med forståel‐
sespapiret eller den aftale, vi har for at støtte regeringen. Og der
diskuterer vi selvfølgelig de her ting. Og når regeringen er i gang
med noget og ministeren siger, at jo, vi diskuterer det også, og vi har
rejst de og de spørgsmål, vil jeg da sige, at så er der da fremdrift
i tingene. Jeg er jo belært af historien helt tilbage fra 1972, at ting
tager tid, når det er EU, vi skal have lavet om, medmindre vi kan
få den danske befolkning med på at lave grundlæggende om på
tingene. Men det er jo ikke det, der er spørgsmålet her. Derfor vil
jeg sige, nå ja, men okay, det ser da ud til at gå den rigtige vej, og
det ser ud til, at regeringen ønsker at overholde forståelsespapirets
bestemmelser om de her ting. Så lad os se, når nu der kommer et
forslag på bordet, og jeg håber da også, at debatten fortsætter i de
rigtige udvalg, så vi kan komme fremad.
Kl. 15:58

Første næstformand (Karen Ellemann):
Hr. Morten Messerschmidt.
Kl. 15:58

Morten Messerschmidt (DF):
Jeg har skam altid forståelsespapiret lige her i min skuffe i min
røde mappe, og derfor kan jeg altid slå op i det. Jeg kunne så godt
tænke mig at høre, om hr. Christian Juhl kunne være lidt mere
specifik, altså hvor vi finder det forslag i forståelsespapiret, som
Socialdemokratiet fremlagde her på side 16 i deres »Retfærdig og

58

Fredag den 9. april 2021 (B 184)

Realistisk«-udspil fra 2018. Det er ikke noget, der umiddelbart fæn‐
ger mig, og jeg hørte heller ikke ministeren nævnte det, så måske hr.
Christian Juhl kan være lidt mere specifik.
Kl. 15:59

Første næstformand (Karen Ellemann):
Ordføreren.
Kl. 15:59

Christian Juhl (EL):
Ja, det kan jeg meget let være. Det er fuldstændig rigtigt, at det er
somme tider, at Socialdemokraterne som regering er lidt glemsom,
og så må man jo huske dem på, hvad det er, vi har aftalt. Jeg har
den også med, men den er ikke i en rød mappe, men i en lyserød
mappe, for helt rødt er det nu ikke. Der står bl.a. i forståelsespapiret:
»Danmark er en del af Schengen-samarbejdet. Det er et samarbejde,
som en ny regering bakker op om, og fortsat ønsker at være en
del af. Der er behov for en revision af Schengen-reglerne. Det skal
afklares i
forbindelse med en ny Europa-politisk aftale.«
Det er der, det står, og det var, hvad vi kunne få ind på det
tidspunkt, og det er der, hvor der så står, hvad det er, vi gerne vil
have. Vi var godt tilfreds med at få præciseret, at regeringen ikke
bare gerne ville være i Schengenaftalen, men at der rent faktisk er
brug for en revision. Så det er der, hvor det står, og jeg håber også, at
det står i den udgave, som hr. Morten Messerschmidt har, så vi kan
have et fælles grundlag for at diskutere.
Kl. 16:00

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører er fra Det Konservative Folkepar‐
ti, og det er hr. Marcus Knuth. (Christian Juhl (EL): Så vil jeg
i Hugo Chavez' ånd gøre rent for De Konservative). Og jeg kan
bekræfte, at det ikke lugter af svovl. Tak for det.
Kl. 16:00

(Ordfører)
Marcus Knuth (KF):
Tak for det, formand, og tak til hr. Christian Juhl, som altid er
velkommen ovre i det konservative hjørne. Jeg er stor tilhænger af
yin og yang-teorien, så der skal både være lidt lyst i det mørke og
lidt mørkt i det lyse.
Socialdemokratiet vil arbejde for en reform af Schengensamar‐
bejdet. Det er fundamentalt for at kunne sikre danskernes tryghed.
Politiet afviste knap 3.000 personer på den dansk-tyske grænse i
2016. Det er nok et af de forslag, som er et af mine yndlingsforslag
fra »Retfærdigt og realistisk – en udlændingepolitik, der samler
Danmark«, for der er jo ikke noget mere grundlæggende og mere
essentielt for en nation end selvbestemmelsen over sin egen grænse.
Men hvad skete der så? Absolut ingenting.
Nu kan vi så høre ministeren sige, at det jo ikke kunne lade
sig gøre at ændre det egenhændigt. Men alligevel gik man til valg
på det. Og så siger man, at løftet er indfriet, for der er et helt
selvstændigt reformspor i gang af Schengen i Bruxelles, som Social‐
demokratiet så erkender at de ikke selv har været med til at starte.
Hvis det her ikke er vælgerbedrag, ved jeg ikke, hvad vælgerbedrag
er. Jeg vil bare sige, at jeg synes, det er rystende, at et regeringsparti
kan gå til valg på noget så grundlæggende og så simpelt hen bare
sige: Jamen det kunne ikke lade sig gøre alligevel.
Nu vil jeg så se frem til at se, hvor det arbejde med Schengen,
der er i gang, rent faktisk havner henne. Det forslag, som Socialde‐
mokratiet gik til valg på, handlede jo om mere selvbestemmelse
over den danske grænsekontrol, så jeg vil se frem til at se, om det
arbejde, som Socialdemokratiet rent faktisk deltager i lige nu, fører

til mere selvbestemmelse eller til mere centralisering i Bruxelles.
Det plejer jo at være det, man kan stille uret efter, når det drejer
sig om Bruxelles, nemlig at man gerne vil have mere centralisering
og ikke mindre. Men det kan vi så få et svar på af ministeren i de
kommende måneder. Det ser jeg frem til.
Det Konservative Folkeparti støtter i hvert fald det her forslag.
Vi synes kun, det er naturligt, at regeringen rent faktisk indfrier de
løfter, som regeringen er kommet med. Tak for ordet.
Kl. 16:02

Første næstformand (Karen Ellemann):
Tak til den konservative ordfører. Der er ønske om en kort bemærk‐
ning fra hr. Lars Boje Mathiesen, Nye Borgerlige. Værsgo.
Kl. 16:02

Lars Boje Mathiesen (NB):
Tak. Jeg kunne godt tænke mig at høre om Konservatives holdning
til at indføre en permanent grænsekontrol.
Kl. 16:02

Første næstformand (Karen Ellemann):
Ordføreren.
Kl. 16:02

Marcus Knuth (KF):
Vi synes, at så længe der ikke er styr på EU's ydre grænser, så har vi
brug for grænsekontrol. Og det, Socialdemokratiet siger her, om øget
selvbestemmelse, med hensyn til hvornår vi skal indføre den, bakker
vi også op om.
Kl. 16:03

Første næstformand (Karen Ellemann):
Hr. Lars Boje Mathiesen.
Kl. 16:03

Lars Boje Mathiesen (NB):
Hov, jeg spurgte til Konservatives holdning til at indføre en
permanent grænsekontrol – ikke noget med regeringens, men Kon‐
servatives holdning til det. Er det noget, man ønsker?
Kl. 16:03

Første næstformand (Karen Ellemann):
Ordføreren.
Kl. 16:03

Marcus Knuth (KF):
Jamen som jeg siger, at så længe der ikke er styr på EU's ydre
grænser, så mener vi, at der skal være en grænsekontrol. Hvis der
hypotetisk skulle komme hundrede procent styr på EU's ydre græn‐
ser og der ikke var de, lad os sige mange tilfælde af personer, der
bliver afvist, fordi man vandrer op igennem Europa, så ville vi ikke
mene, at der var behov for en grænsekontrol. Men så længe der er
behov for den, går vi ind for, at den skal være der.
Kl. 16:03

Første næstformand (Karen Ellemann):
Tak til den konservative ordfører – der er ikke flere korte bemærk‐
ninger til ordføreren – og tak for at gøre klar til næste ordfører. Næs‐
te ordfører er fra Nye Borgerlige. Det er hr. Lars Boje Mathiesen.
Kl. 16:04

(Ordfører)
Lars Boje Mathiesen (NB):
Et land, som ikke kontrollerer sine egne grænser, er ikke et land,
lyder et citat af den kære Ronald Reagan, og det er absolut også
Nye Borgerliges holdning. Vi mener, der skal være grænsekontrol i

Fredag den 9. april 2021 (B 184)

Danmark. Vi mener ikke kun, at den skal være midlertidig. Vi mener
absolut den skal være permanent. Vi skal selvfølgelig have styr på,
hvem der kommer ind over vores grænser.
Så kan jeg ikke lade være med at tænke på, at nu er det her så
endnu et område, hvor Socialdemokratiet måske prøver at arbejde
lidt imod, hvad EU gør. Tidligere i dag har vi haft et andet forslag,
hvor man ignorerer EU. Hvis det er den nye tilgang, vil jeg hilse det
velkommen. Tidligere var der en EU-dom, hvor vi havde gået i 5 år
rent faktisk uden at implementere den. Og det får jo det her udtryk
»midlertidig« til at få en helt ny betydning, for hvad er midlertidig
grænsekontrol?
Jeg har prøvet på at komme det nærmere med regeringen i dag
og har sagt: Når man nu mener, at der er en risiko for terror, har
der så nogen sinde i nyere dansk historie været et tidspunkt – og det
kunne jeg godt tænke mig at få svar på, når vi skal udvalgsbehandle
det her – og hvis der har, hvornår og i hvilken periode, hvor der
ikke har været en risiko, ikke en konkret trussel, for det er jo noget
andet, men en risiko for terrorangreb mod Danmark? For det er det,
der står i Socialdemokratiets oplæg til, hvordan politikken skal være.
Derfor er det jo interessant at sige, at Socialdemokratiet mener, at
der skal opretholdes en grænsekontrol, indtil der ikke er risiko for
terrorangreb mod Danmark længere.
Hvis det er tilfældet, og hvis det rent faktisk er Socialdemokra‐
tiets og regeringens politik, hilser vi det meget velkommen i Nye
Borgerlige, for så ville det de facto betyde, at vi får en permanent
grænsekontrol. For jeg kan ikke forestille mig, at der har været et
tidspunkt, hvor der ikke har været en risiko for terrorangreb mod
Danmark, og heller ikke forestille mig, at der i fremtiden vil komme
et tidspunkt, hvor der overhovedet ikke er risiko for terrorangreb
mod Danmark. Så selvfølgelig skal vi have grænser.
Med fare for at ødelægge den gode fredagsstemning kan jeg
ikke lade være med at kigge lidt ned på vores gode konservative
venner og Venstrevenner. Jeg håber, at vi, når magten skifter, kan
være enige om, at vi skal have den her grænsekontrol. Så kan det
godt være, at man siger: Jamen hvad med vores asylsystem? Ja,
så synes jeg man skal støtte Nye Borgerlige i, at vi laver det her
nye asylsystem, således at du ikke kan søge asyl, når du kommer
til grænsen, for det er jo netop det, der er problemet. Så hvis man
støtter Nye Borgerlige og siger, at nej, man kan ikke søge asyl, når
man kommer til grænsen, så er der ikke noget problem med at have
en grænsekontrol, hvor man også stopper folk der. Tak.
Kl. 16:06

Første næstformand (Karen Ellemann):
Tak til Nye Borgerliges ordfører. Der er ikke ønsker om korte be‐
mærkninger til ordføreren. Således er vi kommet til ordføreren for
forslagsstillerne, hr. Morten Messerschmidt fra Dansk Folkeparti.
Kl. 16:07

(Ordfører for forslagsstillerne)
Morten Messerschmidt (DF):
Tak, formand. Således nåede vi næste stop på rejsen udi det socialde‐
mokratiske endnu ikke realiserede idékatalog, og det har været en
spændende rejse denne fredag eftermiddag, hvor man jo må sige at
det står en lille smule uklart, hvad det egentlig er, man har foretaget
sig for at realisere det i øvrigt meget sympatiske ønske, som fremgår
af programmet her fra 2018 med den velkendte partiformand på for‐
siden, »Retfærdig og Realistisk«. Hvad var det, man lovede vælger‐
ne? Man lovede at »arbejde for en reform af Schengen-samarbejdet.
Så udgangspunktet bliver, at det er de enkelte lande, der selv kan
bestemme, hvornår og hvor længe, man ønsker at kontrollere sine
egne grænser.«
Hvornår kommer forslaget så? Ministeren var ikke helt sikker på,
om han havde været forbi Europaudvalget, men det kan være, at han
er blevet klogere og nu erindrer det, og så kan vi jo tage en anden

59

runde – jeg har masser af tid. Enhedslistens ordfører var så venlig at
henvise til forståelsespapiret, og det er jo rigtigt, at der står noget om
Schengen. Der står nemlig:
»Danmark er en del af Schengen-samarbejdet. Det er et samar‐
bejde, som en ny regering bakker op om, og fortsat ønsker at være
en del af. Der er behov for en revision af Schengen-reglerne. Det
skal afklares i forbindelse med en ny Europa-politisk aftale.«
Har vi så fået en ny europapolitisk aftale? For man må forstå, at
den systematik, der i hvert fald er en forståelse for blandt de røde
partier, som står bag forståelsespapiret, er, at det er i den europapoli‐
tiske aftale, man ligesom skal tage afsættet til at realisere reformen
af Schengensamarbejdet, som Socialdemokratiet lovede sine vælgere
i 2018. Men der er jo ikke lavet nogen ny europapolitisk aftale. Der
er ikke noget – det er fugle på taget! Ja, det er ikke engang fugle på
taget – fuglene er også fløjet fra taget! Der er intet! Det her er, for at
citere den konservative ordfører, et vælgerbedrag, som virkelig er ud
over det sædvanlige.
Hvad har man så gjort for at positionere sig for i Bruxelles, i
Danmark og i resten af EU at sikre en opbakning til den reform,
som man har stillet sine vælgere i udsigt? Vi ved jo udmærket godt,
hvordan lovgivningsprocessen foregår i Bruxelles: Kommissionen
spiller en central rolle, og hvis det virkelig er sådan, hr. Rasmus Sto‐
klund, at det kun er interessant at høre, hvad fru Margrethe Vestager
mener, når det kommer til konkurrenceforhold og digitale forhold,
så vil vi da i hvert fald både i medierne og i offentligt foretræde
være forskånet for at høre ganske meget fra den kant, for jeg har
da ikke oplevet en kommissær holde sig til sit eget område alene –
tværtimod.
Og jeg vil sige, at da vi havde statsministeren i samråd, umiddel‐
bart efter hun havde genudnævnt Margrethe Vestager, spurgte jeg
specifikt, om fru Margrethe Vestager var taget i ed på danske priori‐
teter, og det bekræftede statsministeren. Jeg har det på en video på
min computer, så hr. Rasmus Stoklund selv kan se det. Men jeg kan
forstå på integrationsministeren, at det ikke er noget, man har valgt
at tage fru Margrethe Vestager i ed på, og ergo må man jo forstå, at
det ikke er en dansk prioritet.
Socialdemokratiet er det parti, der har flest medlemmer i EuropaParlamentet. Er der et eneste af dem, der har stillet et beslutningsfor‐
slag, der realiserer det socialdemokratiske ønske? Ikke mig bekendt.
Det er ellers ikke særlig svært – jeg har selv gjort det masser af
gange i mine 10 år i Europa-Parlamentet og kan jeg i øvrigt ikke
mindes en eneste gang at være blevet bakket op af et medlem af
Socialdemokratiet.
Har man foretaget sig noget i Ministerrådet? Ministeren kan ikke
rigtig huske, om han har fået mandat til det i Europaudvalget her i
Folketinget, og derfor må man sige, at det er relativt tvivlsomt, hvor
konkret man egentlig har fremlagt det forslag i Ministerrådet, men
tvivlen skal selvfølgelig komme regeringen til gode. Jeg tror, at de
breve, som ministeren taler om er blevet sendt til Kommissionen,
først og fremmest er de breve, hvor man beder om lov til at forlænge
grænsekontrollen, og det er faktisk de breve, som ministeren fremad‐
rettet gerne vil undgå, sådan at det er Danmark, der selv bestemmer.
Så ikke blot har man har stillet sine socialdemokratiske vælgere
nogle løfter og tanker i udsigt, som er svære at realisere, men man
har ikke engang gjort, hvad man skulle for at realisere dem. For at
citere lektor Blomme fra »Det forsømte forår«: Gid I dog gad gide.
Men denne rejse udi de socialdemokratiske udlændingepolitiske
løftebrud stopper jo desværre ikke her. Det er en meget lang odyssé,
vi bevæger os ud i – og vi må videre, fru formand.
Kl. 16:12

Første næstformand (Karen Ellemann):
Tak til ordføreren. Jeg beklager alarmen. Der skulle oprindeligt være
kommet en afløser kl. 16.00. (Morten Messerschmidt (DF): Så det
var ikke på grund af mig?). Nej, det var formandens alarm, der

60

Fredag den 9. april 2021 (B 184)

ringede på grund af et andet møde, som jeg naturligvis har udsat, al
den stund at debatten kører lystigt her.
Der er ønske om en kort bemærkning til ordføreren, og den er fra
hr. Lars Boje Mathiesen, Nye Borgerlige. Værsgo.
Kl. 16:12

Lars Boje Mathiesen (NB):
Jeg skal for at hjælpe formanden fatte mig i korthed. Jeg kunne godt
tænke mig at spørge ordføreren: Sådan rent hypotetisk, hvordan tror
ordføreren at Socialdemokratiet og regeringen ville reagere, hvis EU
lige pludselig sagde nej til alle de der breve, man nu sender derned,
hvor man gerne vil have lov til at have grænsekontrol?
Kl. 16:12

Første næstformand (Karen Ellemann):
Ordføreren.
Kl. 16:12

Morten Messerschmidt (DF):
Så tror jeg, at man ville gøre fuldstændig som i sommer, hvor man
jo blev bedt om at betale en ekstraregning på 4,5 mia. kr. Så sagde
man til danskerne: Vi skal være glade for, at den ikke er endnu
større. Og så sendte man i øvrigt pengene til Bruxelles. Altså, den
her regering excellerer jo i at fremstille tingene på en bestemt måde,
men i virkeligheden gøre alt, hvad Bruxelles siger, lydigt og dydigt,
som alle regeringer desværre siden 1973 har gjort det.
Kl. 16:13

Første næstformand (Karen Ellemann):
Hr. Lars Boje Mathiesen.

oppe på, var jeg lige ved at sige, men det hedder jo noget andet her i
salen – holdt i live med forskellige Venstrestatsministre?
Kl. 16:14

Første næstformand (Karen Ellemann):
Ordføreren.
Kl. 16:14

Morten Messerschmidt (DF):
Jamen det har vi jo gjort siden 2001, når der har været borgerlige
regeringer. Det, der er forskellen, er, at de Venstreregeringer, vi har
støttet, aldrig har foregøglet deres vælgere at ville noget andet. Og
derfor var det en åben kamp; for Venstre er et meget pro-EU-parti,
mens Dansk Folkeparti er et meget anti-EU-parti. Det, der er det nye
her, er, at Socialdemokratiet er et meget pro-EU-parti, men helst ikke
vil fortælle deres vælgere det. Og det er den situation, vi arbejder
med.
Hvis jeg så bare lige må præcisere over for hr. Christian Juhl, vil
jeg sige, at det jo ikke er et halvt år, vi taler om. Altså, hr. Christian
Juhl var jo så venlig at gøre mig opmærksom på, at det her løfte
allerede var indskrevet i forståelsespapiret, som jeg kan se er dateret
den 25. juni 2019. Hvis det her forslag bliver vedtaget, taler vi om
en udløbsdato, der hedder den 1. januar 2022. Så det er altså indtil
videre to et halvt år, hvor regeringen har forsømt mulighederne.
Kl. 16:15

Første næstformand (Karen Ellemann):
Hr. Christian Juhl.
Kl. 16:15

Kl. 16:13

Lars Boje Mathiesen (NB):
Jeg er ganske enig, og truslen er måske endda større, for vi står over
for en terrortrussel og en terrorrisiko. Derved kan det jo principielt
set, hvis regeringen vælger at følge EU, betyde, at Danmark bliver
mere utrygt og mere usikkert.
Kl. 16:13

Første næstformand (Karen Ellemann):
Ordføreren.
Kl. 16:13

Morten Messerschmidt (DF):
Jamen der er ingen tvivl om, at hele den linje og hele den påvirk‐
ning, som EU har haft på Danmark i hvert fald de seneste 20 år, har
ført til en øget terrortrussel og en tilstrømning af kriminelle, lige fra
østeuropæiske smårapserier på arbejdspladser til virkelig alvorlige
trusler mod danskernes sikkerhed. Det er også derfor, at jeg og mit
parti ønsker, at Danmark forlader EU.
Kl. 16:13

Første næstformand (Karen Ellemann):
Den næste korte bemærkning er til hr. Christian Juhl, Enhedslisten.
Værsgo.
Kl. 16:13

Christian Juhl (EL):
Tak til hr. Morten Messerschmidt for dagens indslag. Jeg er jo glad
ved, at vi før blev enige om, at på et halvt år kan man ikke lave
meget i et EU-system, som det fungerer i dag. Det var dog godt, at vi
blev enige om det.
Jeg vil gerne høre noget. I de 10 år, hr. Morten Messerschmidt
var i EU, var han jo fraværende fra Folketinget, og så kunne han
af gode grunde ikke fremsætte forslag. Men hvornår har hr. Morten
Messerschmidt prøvet at påvirke den regering, han – holdt røven

Christian Juhl (EL):
Nu er alt jo relativt, også Venstres holdning til både EU og andre
ting. Men jeg vil da bare sige, at selv halvandet år er lang tid i EU,
og hvis vi vil have resultater og ikke bare markere vores politik –
det kan jeg også forfalde til en gang imellem, indrømmer jeg gerne
– så skal vi vel prøve at lave en plan for, hvordan vi får det ændret,
i stedet for bare at sige: Det var dog en elendig regering. Vi har jo
den regering, vi har, og den må vi prøve at arbejde med, så længe
den er regering – og hvis vi får en anden regering, må vi prøve at
arbejde med den. Det, jeg mener, er, at det altid er lettest at være i
opposition; det kan jeg huske. Og derfor er det måske godt med lidt
eftertanke og refleksion og så sige: Lad os prøve at lave en plan i
stedet for bare at skælde dem ud.
Kl. 16:16

Første næstformand (Karen Ellemann):
Ordføreren.
Kl. 16:16

Morten Messerschmidt (DF):
Jeg mindes, at jeg har været i opposition hele mit liv, og det har altså
ikke altid været helt nemt. Men når det så er sagt, vil jeg sige, at jeg
meget gerne vil række hånden ud til hr. Christian Juhl og ændre på
det her beslutningsforslag, så vi ikke pålægger regeringen at leve op
til sit valgløfte inden udgangen af i år, men blot pålægger regeringen
at fremsætte det konkrete forslag inden udgangen af i år. Og hvis det
er det, der skal til, for at få Enhedslisten til at stemme for, så tror jeg
ikke, at det får nogen af mine blå venner til at stemme imod – og så
har vi flertal.
Kl. 16:16

Første næstformand (Karen Ellemann):
Tak til hr. Morten Messerschmidt. Der er ikke flere korte bemærk‐
ninger til ordføreren
Da der ikke er flere, der har bedt om ordet, er forhandlingen
sluttet.

Fredag den 9. april 2021 (FM )

Jeg foreslår, at forslaget til folketingsbeslutning henvises til Udlæn‐
dinge- og Integrationsudvalget. Hvis ingen gør indsigelse, betragter
jeg dette som vedtaget.
Det er vedtaget.

Kl. 16:17

Meddelelser fra formanden
Første næstformand (Karen Ellemann):
Så er der ikke mere at foretage i dette møde.
Folketingets næste møde afholdes på tirsdag, den 13. april 2021, kl.
13.00.
Jeg henviser til den dagsorden, der vil fremgå af Folketingets
hjemmeside. Og så skal jeg i øvrigt henvise til ugeplanen, som også
vil fremgå af Folketingets hjemmeside.
Mødet er hævet. (Kl. 16:17).

61

