Fredag den 6. november 2020 (D)

12. møde
Fredag den 6. november 2020 kl. 10.00
Dagsorden
1) 1. behandling af lovforslag nr. L 75:
Forslag til lov om ændring af lov om midlertidig udskydelse af
angivelses- og betalingsfrister m.v. på skatteområdet i forbindelse
med covid-19 og lov om rentefrie lån svarende til angivet moms
og lønsumsafgift og fremrykket udbetaling af skattekreditter m.v.
i forbindelse med covid-19. (Genåbning af låneordning vedrørende
moms og lønsumsafgift som følge af covid-19).
Af skatteministeren (Morten Bødskov).
(Fremsættelse 04.11.2020).
2) 1. behandling af lovforslag nr. L 43:
Forslag til lov om ændring af lov om CO2-kvoter. (Tilpasning af reg‐
ler som følge af ændringer i kvotedirektiv 2003/87/EF og tilhørende
EU-retsakter forud for 4. kvotehandelsperiode, herunder justering af
klageregler m.v.)
Af klima-, energi- og forsyningsministeren (Dan Jørgensen).
(Fremsættelse 08.10.2020).

1

7) 1. behandling af lovforslag nr. L 6:
Forslag til lov om ændring af lov om byfornyelse og udvikling af
byer og lov om almene boliger m.v. (Sammenlægning af Byggeska‐
defonden og Byggeskadefonden vedrørende Bygningsfornyelse og
ophør af fremtidig skadesdækning ved bygningsfornyelse m.v.).
Af boligministeren (Kaare Dybvad Bek).
(Fremsættelse 07.10.2020).
8) 1. behandling af lovforslag nr. L 7:
Forslag til lov om ændring af lov om almene boliger m.v. og lov om
leje af almene boliger. (Støtte til etablering og drift af midlertidigt
husly til uddannelsessøgende, den almene boligsektors overgang til
Digital Post og forsøg med opsigelse af lejere i almene ældre- og
plejeboliger).
Af boligministeren (Kaare Dybvad Bek).
(Fremsættelse 07.10.2020).
9) 1. behandling af lovforslag nr. L 8:
Forslag til lov om ændring af byggeloven. (Hjemmel til, at kom‐
munalbestyrelsen kan henlægge kompetencen til at udstede på‐
bud og forbud til redningsberedskaberne ved brandsyn m.v.).
Af boligministeren (Kaare Dybvad Bek).
(Fremsættelse 07.10.2020).

Kl. 10:00

3) 1. behandling af lovforslag nr. L 67:
Forslag til lov om ændring af lov om elforsyning. (Gennemførelse
af elmarkedsdirektivet, ensretning af udløbsdatoer for netbevillinger
m.v.).
Af klima-, energi- og forsyningsministeren (Dan Jørgensen).
(Fremsættelse 30.10.2020).
4) 1. behandling af lovforslag nr. L 25:
Forslag til lov om ændring af lov om ansættelse i stillinger i folke‐
kirken m.v. (Udvidelse af adgangen til at søge præstestillinger).
Af kirkeministeren (Joy Mogensen).
(Fremsættelse 07.10.2020).
5) 1. behandling af lovforslag nr. L 70:
Forslag til lov om ændring af lov om folkekirkens økonomi. (Revi‐
sion af kirkernes og præsteembedernes kapitaler).
Af kirkeministeren (Joy Mogensen).
(Fremsættelse 30.10.2020).
6) 1. behandling af lovforslag nr. L 35:
Forslag til lov om ændring af lov om hjemmeværnet. (Afskaffelse af
alderskriteriet for frivillige befalingsmænd).
Af forsvarsministeren (Trine Bramsen).
(Fremsættelse 07.10.2020).

Meddelelser fra formanden
Første næstformand (Karen Ellemann):
Mødet er åbnet.
I dag er der følgende anmeldelser:
Hans Kristian Skibby (DF) m.fl.:
Beslutningsforslag nr. B 77 (Forslag til folketingsbeslutning om dis‐
pensation fra reglerne om tidsbegrænset campering i vintermåneder‐
ne).
Pernille Vermund (NB) m.fl.:
Beslutningsforslag nr. B 78 (Forslag til folketingsbeslutning om ud‐
visning af kriminelle udlændinge efter første dom).
Karsten Hønge (SF) og Jette Gottlieb (EL):
Forespørgsel nr. F 17 (Vil regeringen – i lyset af rapporten fra de
økonomiske vismænd og udmeldingerne fra de tre største fagforbund
– redegøre for overvejelserne om den fortsat stigende pensionsalder,
herunder overvejelser om at udskyde beslutningen om den planlagte

2

Fredag den 6. november 2020 (L 75)

forhøjelse af pensionsalderen fra 2035 til, efter at den nedsatte pensi‐
onskommission har fremlagt sit analysearbejde herom?).
Titler på de anmeldte sager vil fremgå af folketingstidende.dk (jf.
ovenfor).

Kl. 10:03

Første næstformand (Karen Ellemann):
Tak til den socialdemokratiske ordfører. Der er ingen korte bemærk‐
ninger til ordføreren. Den næste ordfører kommer fra Venstre, og det
er hr. Kim Valentin. Værsgo.
Kl. 10:03

Det første punkt på dagsordenen er:
1) 1. behandling af lovforslag nr. L 75:
Forslag til lov om ændring af lov om midlertidig udskydelse af
angivelses- og betalingsfrister m.v. på skatteområdet i forbindel‐
se med covid-19 og lov om rentefrie lån svarende til angivet
moms og lønsumsafgift og fremrykket udbetaling af skattekre‐
ditter m.v. i forbindelse med covid-19. (Genåbning af låneord‐
ning vedrørende moms og lønsumsafgift som følge af covid-19).
Af skatteministeren (Morten Bødskov).
(Fremsættelse 04.11.2020).
Kl. 10:00

Forhandling
Første næstformand (Karen Ellemann):
Forhandlingen er åbnet. Den første ordfører kommer fra Socialde‐
mokratiet. Det er hr. Troels Ravn. Velkommen.
Kl. 10:01

(Ordfører)
Troels Ravn (S):
Tak for ordet. Menneskers liv giver loven fylde. Så viseligt står det
skrevet herude i Vandrehallen på Christiansborg, og så viseligt er det
sagt af maleren Rasmus Larsen som en reminder til politikerne om
i den her sal altid at vedtage love, som er til gavn for mennesker
og samfund. Sådan er det også i dag med det her lovforslag, L 75,
som nu grundet de fortsatte virkninger af covid-19 hastebehandles,
således at vi genåbner låneordningen vedrørende moms og lønsums‐
afgift, så små og mellemstore virksomheder, der ikke søgte i første
omgang i foråret, får en ny chance for et rentefrit lån.
Som vi alle er bevidst om og hver dag så smerteligt bliver mindet
om, påvirker covid-19 fortsat mennesker og samfund og økonomi‐
en i både Danmark og udlandet. I den situation skal vi gøre, alt
hvad vi kan, for at sikre menneskers sundhed og med økonomiske
hjælpepakker sikre virksomhedernes økonomi, således at folk ikke
mister deres arbejde. Det foreslås, at låneordningen skal genåbne for
anmodninger i perioden den 17. november 2020 til den 18. december
2020. Herudover foreslås det, at tilbagebetalingstidspunktet for alle
lån i ordningen udskydes fra den 1. april 2021 til den 1. november
2021. I den forbindelse foreslås det også, at perioden, hvor loftet
over skattekontoen midlertidigt er suspenderet, tilsvarende udskydes
til den 1. november 2021.
Jeg er sikker på, at det her forslag vil give mening og være
medvirkende til at gøre den berømte forskel ude blandt de små og
mellemstore virksomheder og ude på arbejdspladserne. Det vidner
de positive tilbagemeldinger, vi fik fra virksomhederne i foråret, om.
Dengang ansøgte de små og mellemstore virksomheder om lån i
låneordningen for ca. 7 mia. kr., og derfor hastebehandler vi forsla‐
get, så pengene kan komme ud at styrke virksomhedernes likviditet.
Forslaget foreslås at træde i kraft allerede fra den 17. november.
Det er et godt forslag, som Socialdemokratiet naturligvis støtter,
hvilket jeg også skulle hilse fra Enhedslistens og Radikale Venstres
ordfører og sige at de også gør. Tak.

(Ordfører)
Kim Valentin (V):
Tak til formanden. Det her lovforslag er jo et lovforslag, som kom‐
mer ud af den forhandling, der var om kompensationspakker i den
her omgang, og det rører ved den del af virksomhederne, som vi
kalder likviditet. Det vil sige fremmed kapital. Det er en balancepo‐
stering, hvor man kigger på, hvordan man finansierer forretningen
ved at låne penge af andre. Det er jo den ene del, der er rigtig
vigtig, når man har en virksomhed, og derfor er det rigtig godt, at
vi gør det her. For der er mange virksomheder, som har svært ved
at betale regningerne. Det gør man jo så ved at låne og at få momsog skattekreditter. Derfor er det godt, at det her bliver forlænget.
Jeg skal undlade at sige det samme en gang til, som den tidligere
ordfører sagde, men blot konstatere, at det er godt, at vi gør det her,
fordi så kan vores virksomheder betale regningerne i længere tid.
Det, som det også rører ved, er jo en anden problemstilling, som
ikke er løst med det her lovforslag, og det er egenkapitalen. Så når
man forøger fremmedkapitalen, mindsker man egenkapitalen, og det
bliver jo et problem, når man så skal til at betale de her moms- og
skattekreditter tilbage igen. For har virksomheden egenkapital nok
til at betale det her tilbage? Det har vi desværre ikke løst endnu, og
det ved vi godt i Venstre, og derfor benytter vi lige chancen for at
sige det ved den her lejlighed. Vi går selvfølgelig ind for det her
lovforslag. Det er godt, men vi mangler lige at løse den anden side
også, så det håber vi vi kan snakke om, når vi kommer ikke så langt
længere hen. Hvordan løser vi det for virksomhederne? For så kan
virksomhederne også betale deres moms- og skattekreditter tilbage,
og det er godt for staten. Tak for det.
Kl. 10:06

Første næstformand (Karen Ellemann):
Tak til Venstres ordfører. Der er ingen korte bemærkninger til ordfø‐
reren. Den næste ordfører kommer fra Dansk Folkeparti. Det er hr.
Dennis Flydtkjær. Velkommen.
Kl. 10:06

(Ordfører)
Dennis Flydtkjær (DF):
Baggrunden for det her lovforslag er jo en aftale, som Dansk Folke‐
parti ikke er med i, men derfor kan indholdet af lovforslaget jo sådan
set være godt nok alligevel. Nu kan jeg jo sige, at vi faktisk støtter
det, selv om det ikke er med i den samlede aftale.
Som beskrevet handler det jo om at få øget likviditet i typisk de
små og mellemstore virksomheder, som jo ligesom mange andre er
presset i de her tider. Tilbage i foråret var en aftale og et lovforslag,
hvor man kunne søge om at få sin indbetaling af moms ud igen i en
form for låneordning, og det støttede vi faktisk også dengang og var
med i en aftale om. Dengang var der et forholdsvis kort vindue, hvor
man kunne få pengene ud igen, og der er blevet søgt om at få ca. 7
mia. kr. ud i den her låneordning, men der er stadig væk et ret stort
potentiale på 28 mia. kr. Der synes vi, at det også er en god idé, at
man så giver et nyt vindue, hvor man kan få mulighed for at søge
om at få de her penge ud igen. Så Dansk Folkeparti støtter det her
lovforslag.

Fredag den 6. november 2020 (L 75)

Kl. 10:09

Kl. 10:07

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører kommer fra SF, og det er hr. Carl Valentin.
Velkommen.
Kl. 10:07

(Ordfører)
Carl Valentin (SF):
Tak. SF støtter det her lovforslag. Vi blev alle i forhandlingerne eni‐
ge om at hjælpe de små og mellemstore virksomheder, der specielt
er under pres på grund af covid-19, og derfor synes vi i SF, at det
er fornuftigt at forlænge den rentefri låneordning og udskydelsen
af fristen for tilbagebetaling de lån. Det er den rette beslutning for
dansk erhvervsliv, og derfor støtter vi lovforslaget.
Kl. 10:07

Første næstformand (Karen Ellemann):
Tak til SF's ordfører. Der er heller ingen korte bemærkninger her.
Den næste ordfører kommer fra Det Konservative Folkeparti, og det
er fru Birgitte Bergman. Velkommen.
Kl. 10:07

(Ordfører)
Birgitte Bergman (KF):
Konservative støtter lovforslaget. Fristen for momslånene udløber
meget snart, nemlig her den 17. november. Virksomhedernes situa‐
tion har ikke forbedret sig. Nogle er afhængige af momslånene, og
vi vil gerne give dem en livline. I samme omgang skubber vi også
fristen for skattelånene, selv om deres udløb ligger længere væk.
Vi er bekymrede for de danske virksomheder, som har økonomi‐
ske problemer på grund af coronavirus og regeringens beslutninger.
Vi er ikke imponeret af regeringens håndtering af hele krisen. Rege‐
ringen er hele tiden bagefter, også i denne sag. Man kunne jo lige så
godt have fremsat lovforslaget i ordentlig tid i stedet for at gå helt
frem til, at momslånene udløber, og nu bede om hastebehandling.
Men som så mange gange før hjælper vi regeringen og accepterer
hastebehandlingen, selv om det er en uskik og der ikke er nogen
grund til, at regeringen ikke har fremsat lovforslaget i ordentlig tid.
Vi hjælper ikke regeringen for regeringens skyld – det er en hil‐
sen fra Rasmus Jarlov, som er skatteordfører – og vi er efterhånden
ikke imponeret over regeringens håndtering. Vi synes heller ikke, at
regeringen gengælder den meget store fleksibilitet, som Folketinget
har udvist. Men vi accepterer hastebehandlingen, fordi vedtagelsen
af dette lovforslag vil være en vigtig hjælp for mange virksomheder.
Kl. 10:09

Første næstformand (Karen Ellemann):
Tak til den konservative ordfører. Der er ingen korte bemærkninger
til ordføreren. Den næste ordfører kommer fra Nye Borgerlige, og
det er fru Mette Thiesen. Velkommen.
Kl. 10:09

(Ordfører)
Mette Thiesen (NB):
Tak. Jeg er i dag ordfører i stedet for hr. Lars Boje Mathiesen og
vil egentlig ikke bruge så meget mere tid andet end at sige, at vi
selvfølgelig også støtter det her lovforslag.
Kl. 10:09

Første næstformand (Karen Ellemann):
Tak til ordføreren. Den næste ordfører er fra Liberal Alliance, og det
er hr. Ole Birk Olesen. Velkommen.

3

(Ordfører)
Ole Birk Olesen (LA):
Tak for det. Liberal Alliance støtter lovforslaget.
Kl. 10:09

Første næstformand (Karen Ellemann):
Tak til ordføreren. Hermed er ordførerrækken allerede bragt til ende,
og så er det skatteministeren. Værsgo.
Kl. 10:10

Skatteministeren (Morten Bødskov):
Tak for det, formand. Og tusind tak for den meget brede opbakning
til lovforslaget her, som jo er et lovforslag, som kommer på en meget
alvorlig baggrund.
Vi står endnu en gang i en alvorlig situation, både for danske
lønmodtagere og danske arbejdspladser, og derfor er jeg glad for, at
vi nu med et bredt flertal igen finder sammen om at tage initiativer,
som kan give en lettere hverdag, både for danske lønmodtagere og
danske virksomheder. Det har vi gjort før – det gjorde vi i foråret,
hvor vi tilførte virksomhederne ca. 165 mia. kr. i ekstra likviditet
ved at udskyde betalingen af skat og moms, og også her blev der så
oprettet en låneordning for små og mellemstore virksomheder, så de
rentefrit kunne låne et beløb svarende til tidligere betalt moms og
lønsumsafgift.
Som hr. Dennis Flydtkjær var inde på, var det et ret stort beløb,
som i foråret – helt eksakt primo maj til medio juni – blev godkendt
som lån. Ca. 23.100 virksomheder fik rentefrie lån for et beløb på
knap 7 mia. kr. Det er mange penge, og jeg havde selv fornøjelsen
af at besøge et trykkeri i Hvidovre, hvor de kunne berette om, at da
det bragede løs første gang her i foråret, stod de i en uhyre vanskelig
økonomisk situation, og de var endog meget glade for at få den
håndsrækning, som man får her, ved at man kan få sin indbetalte
moms som et rentefrit lån i et år.
Nu står vi her desværre igen og skal håndtere en ny bølge af
coronavirus, som både har krævet en videreførsel af restriktioner
og nye restriktioner. Når restriktionerne skærpes, er der behov for
den økonomiske hjælp, som også skal følge med, og derfor er jeg
glad for, at et bredt flertal bakker op, både når det handler om dette
initiativ, men også når det handler om at forlænge de hjælpepakker,
som vi også har forhandlet.
Det initiativ, vi taler om her, har til formål at udmønte den del
af aftalen, som vedrører genåbningen af låneordningen vedrørende
moms og lønsumsafgift. Det giver som sagt virksomhederne en ek‐
stra likviditet, ved at allerede indbetalt moms og lønsumsafgift kan
udbetales som et rentefrit lån. Samtidig udskydes tilbagebetalings‐
tidspunktet for alle lån i ordningen til den 1. november 2021, og
den midlertidige suspension af loftet på skattekontoen udskydes også
tilsvarende.
Konkret foreslår regeringen, at låneordningen vedrørende moms
og lønsumsafgift genåbner i perioden 17. november til 18. december
2020. De virksomheder, som ikke allerede har gjort brug af ordnin‐
gen, vil i den her periode så kunne ansøge om et lån svarende
til den moms, der er angivet i marts, eller svarende til angivelsen
af lønsumsafgift eller, som det også hedder, metode 4, fra første
kvartal 2020, og en fjerdedel af overskuddet for indkomståret 2019.
Samtidig udskydes tilbagebetalingstidspunktet så som sagt for alle
lån fra 1. april 2021 til 1. november 2021.
Derudover foreslås det, at låneordningen genåbner uændret, og
derfor vil visse virksomheder selvfølgelig være afskåret fra ordnin‐
gen for at sikre ordningen mod tab og svig. Genåbningen af låneord‐
ningen giver så mulighed for 28 mia. kr. i øget likviditet til virksom‐
hederne. Hvad betyder det? Eksempelvis havde det stor betydning
for det trykkeri i Hvidovre, som jeg besøgte inden sommerferien. Et

4

Fredag den 6. november 2020 (L 43)

andet eksempel kunne være en mellemstor virksomhed med en om‐
sætning på 40 mio. kr., som typisk har indbetalt 1,5 mio. kr. i moms
pr. kvartal. Den virksomhed vil således kunne få et rentefrit lån på
1,5 mio. kr. udbetalt og derved styrke deres likviditet tilsvarende i op
til 18 måneder.
Derudover foreslås det, at perioden, hvor loftet for skattekontoen
er suspenderet, forlænges tilsvarende, altså fra 1. april 2021 til 1.
november 2021. Den suspension giver mulighed for en fleksibel til‐
bagebetaling af lånene, således at virksomheder, der ønsker at betale
lånet tilbage før tid, også kan gøre det.
Jeg er utrolig glad for, at vi her i Folketinget er i stand til at
finde sammen i så brede flertal bag de her meget afgørende aftaler,
som tilfældet er. Vi står i en meget alvorlig situation, både for dansk
økonomi, for danske lønmodtagere og for dansk erhvervsliv, og jeg
er glad for, at vi så relativt let, som det her har været udtryk for, er i
stand til at finde sammen om så afgørende beslutninger, som har så
direkte betydning for mange virksomheder, for mange lønmodtagere
på fabriksgulve, trykkerigulve og i andre af de virksomheder, som
vi har flest af i Danmark, nemlig små og store mellemstore virksom‐
heder, som her får muligheder for at tage et rentefrit lån og dermed
bliver givet en stor og stærk hjælpende hånd fra os alle sammen.
Tak for opbakningen.
Kl. 10:15

Første næstformand (Karen Ellemann):
Mange tak til skatteministeren. Der er ingen korte bemærkninger til
skatteministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
2) 1. behandling af lovforslag nr. L 43:
Forslag til lov om ændring af lov om CO2-kvoter. (Tilpasning
af regler som følge af ændringer i kvotedirektiv 2003/87/EF og
tilhørende EU-retsakter forud for 4. kvotehandelsperiode, her‐
under justering af klageregler m.v.)
Af klima-, energi- og forsyningsministeren (Dan Jørgensen).
(Fremsættelse 08.10.2020).
Kl. 10:16

Forhandling
Første næstformand (Karen Ellemann):
Forhandlingen er åbnet. Den første ordfører er fra Socialdemokratiet,
og det er fru Anne Paulin.
Kl. 10:16

(Ordfører)
Anne Paulin (S):
Tak for det. Lovforslaget her er af meget teknisk karakter, men
handler om at bringe lov om CO2-kvoter up to date med den nye
kvotehandelsperiode, der begynder næste år som følge af direktiv‐
ændringer. Med lovforslaget ændres klagereglerne bl.a. for de sjæld‐
ne tilfælde, hvor Danmark kan bede Kommissionen om at nedlægge
et forbud mod, at et luftfartsselskab kan operere i Danmark, såfremt
selskabet ikke lever op til kvotereglerne. Lovforslaget indebærer

også forslag om at ophæve reglerne, der giver danske myndigheder
tilladelse til godkendelse af klimakreditter i henhold til Kyotoproto‐
kollen. Det bunder i, at EU's kvotedirektiv fjerner muligheden for,
at kvoteomfattede virksomheder kan anvende FN-kreditter i målop‐
fyldelsen for 2021, samt at der ikke på nuværende tidspunkt er
et FN-retligt grundlag for godkendelse af nye Kyotokreditprojekter
efter 2020.
Socialdemokratiet bakker op om forslaget.
Kl. 10:17

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører kommer fra Venstre, og det er hr. Christoffer
Aagaard Melson.
Kl. 10:17

(Ordfører)
Christoffer Aagaard Melson (V):
Tak for det. I Venstre forholder vi os positivt til forslaget, idet
vi selvfølgelig anerkender, at en løbende opdatering af det danske
CO2-kvotehandelssystem er med til at sikre, at EU's kvotehandelssy‐
stem bliver ved med at fungere effektivt og efter direktivets hensigt.
På den måde er vi med til at sikre den grønne omstilling, og derfor
ønsker vi at støtte forslaget.
Den eneste lille bemærkning, jeg har i dag, er, at der i hørings‐
svarene forekommer en opfordring til, at Energistyrelsen skal rydde
op i de mange administrative opgaver, der pålægges de kvoteomfat‐
tede virksomheder, og det er en af de ting, jeg vil prøve at spørge
lidt ind til i udvalgsbehandlingen, i forhold til om vi måske på en
eller anden måde kunne gøre det en lille smule mere simpelt at
administrere. Men ellers har jeg ingen bemærkninger, og vi ser frem
til den videre behandling. Tak.
Kl. 10:18

Første næstformand (Karen Ellemann):
Tak til Venstres ordfører. Der er ingen korte bemærkninger til ordfø‐
reren. Den næste ordfører kommer fra Dansk Folkeparti, og det er
fru Mette Hjermind Dencker. Velkommen.
Kl. 10:18

(Ordfører)
Mette Hjermind Dencker (DF):
Mange tak for det. Da vores ordfører i dag er forhindret i at være
her, har jeg fået fornøjelsen af at læse talen op. Normalt hører
man ikke os i Dansk Folkeparti sige et venligt ord om EU, men
grundlæggende er vi naturligvis tilhængere af et indre marked. Vi
er tilhængere af, at danske virksomheder og borgere både kan købe
og sælge på tværs af grænserne, og vi er også tilhængere af et godt
klima og miljø. Derfor giver det god mening, at vi i EU har oprettet
et CO2-handelssystem, som skaber et fælles marked for, hvordan vi
sikrer, at ikke bare Danmark, men også resten af EU bevæger sig ned
ad den klimavenlige vej på en konkurrencedygtig og fornuftig måde.
Det duer selvsagt ikke, at vi i Danmark har en stram klimapolitik,
hvis resten af EU bare frit udleder CO2. Det er trods alt de andre
landes virksomheder, vi konkurrerer med. Derfor skal der også være
ens vilkår.
Det sikrer EU's kvotehandelssystem bl.a. Med det her forslag
bliver EU's kvotehandelssystem opdateret og forbedret på en række
områder. Det kan vi i Dansk Folkeparti derfor bakke op om. Det er
godt, at der indføres klageregler, som skal indpasses i det eksisteren‐
de klagesystem. Det er også godt, at virksomhedernes retssikkerhed
er tilgodeset gennem muligheden for at indbringe afgørelser om fast‐
sættelse af aktivitetsniveau for domstolene. Helt grundlæggende er
det også godt med de foreslåede sproglige forenklinger, ophævelse
af forældede bestemmelser samt de enkelte justeringer for at tyde‐

Fredag den 6. november 2020 (L 43)

liggøre pligter eller håndhævelsesmuligheder på hele kvotelovens
område. Det kan Dansk Folkeparti bakke op om, og vi ser derfor
frem til at gå dybere ned i stoffet i lovbehandlingen. Tak.

5

en udvikling, sådan at ændrede regler på CO2-kvoteområdet kunne
bidrage til at hjælpe os i den proces.
Kl. 10:23

Kl. 10:20

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger.
Den næste ordfører kommer fra Radikale Venstre, og det er hr.
Ruben Kidde. Velkommen til.
Kl. 10:20

(Ordfører)
Ruben Kidde (RV):
Tak. Det her lovforslag opdaterer jo den danske CO2-kvotelovgiv‐
ning, så loven afspejler ændringer, der er foretaget i kvotehandelsdi‐
rektivet forud for starten på fjerde kvotehandelsperiode. Jeg noterer
mig, at der ikke er kommet nogen kritiske høringssvar ind af særlig
betydning, og det er, som også Venstres ordfører nævnte, jo noget,
som vi kan tage i udvalgsbehandlingen.
Men lovforslaget er primært af teknisk karakter, og det er et
lovforslag, som vi i Radikale Venstre kan bakke op om.
Kl. 10:21

Første næstformand (Karen Ellemann):
Tak til ordføreren fra Radikale Venstre. Den næste ordfører kommer
fra Socialistisk Folkeparti, og det er fru Signe Munk. Værsgo.
Kl. 10:21

(Ordfører)
Signe Munk (SF):
Tak for det. Lovforslaget her afspejler ændringerne i EU's kvotehan‐
delsdirektiv, så vi får opdateret de danske CO2-kvotelovgivninger.
En løbende opdatering af den danske kvotelovgivning er selvfølgelig
afgørende for, at kvotehandelssystemet fortsat fungerer efter hensig‐
ten og så effektivt som muligt, og derfor bakker SF selvfølgelig
samlet set op om lovforslaget.
Kl. 10:21

Første næstformand (Karen Ellemann):
Tak til SF's ordfører. Den næste ordfører kommer fra Enhedslisten,
og det er hr. Søren Egge Rasmussen. Velkommen.

Første næstformand (Karen Ellemann):
Tak til Enhedslistens ordfører. Den næste ordfører kommer fra Det
Konservative Folkeparti, og det er fru Birgitte Bergman. Værsgo.
Kl. 10:23

(Ordfører)
Birgitte Bergman (KF):
Tak for det, og tak for ordet. Og jeg skal gøre det helt kort, for jeg er
vikar i dag for Mona Juul.
Det markedsbaserede kvotehandelssystem skal naturligvis løben‐
de opdateres, så det fortsat kan være effektivt. Lovforslaget indehol‐
der da også nogle fornuftige konsekvensrettelser, opdateringer og
ændringer, som vi bakker op om, bl.a. to klageregler, der skal kobles
ind i det nuværende klagesystem, og ændringer i forbindelse med at
Kyotoprotokollens anden forpligtigelsesperiode udløber.
Lovforslaget er primært af teknisk karakter, og vi har noteret os,
at der ikke har været kritik heraf i høringen. Konservative stemmer
derfor for forslaget.
Kl. 10:24

Første næstformand (Karen Ellemann):
Tak til den konservative ordfører. Den næste ordfører er fra Nye
Borgerlige, og det er hr. Peter Seier Christensen. Velkommen.
Kl. 10:24

(Ordfører)
Peter Seier Christensen (NB):
Tak for det. Lovforslaget indeholder bestemmelser, som gennemfø‐
rer Europa-Parlamentet og Rådets direktiv 2003/87. Der er således
tale om en teknisk implementering, der heller ikke ud fra de få
høringssvar giver Nye Borgerlige anledning til kommentarer, og vi
kan dermed støtte lovforslaget.
Kl. 10:24

Første næstformand (Karen Ellemann):
Tak til ordføreren fra Nye Borgerlige. Den næste ordfører er fra
Liberal Alliance, og det er hr. Ole Birk Olesen. Velkommen.

Kl. 10:22

Kl. 10:24

(Ordfører)
Søren Egge Rasmussen (EL):
Vi noterer os, at det her lovforslag, som der står, primært er af
teknisk karakter, og det er jo sikkert også rigtigt, når der ikke rigtig
er nogen kritiske høringssvar. Så det store opgør om, hvorvidt kvote‐
systemet samlet set skulle være anderledes, er det måske ikke nu vi
kan tage, men jeg synes egentlig, der er grund til at se på det.
Der er nogle, der har fået foræret nogle gratis CO2-kvoter, og det
er der så andre der ikke har, og hvad gør man fremadrettet? Altså,
vi står jo over for en væsentlig omstilling, hvor vi skal frem til at
være et CO2-neutralt samfund i 2050, og det kunne godt være, at et
ændret CO2-kvotesystem kunne medvirke til, at det nemmere sker,
og at den store målsætning om en 70-procents-CO2-reduktion inden
2030 måske kunne blive hjulpet af et bedre CO2-kvotesystem.
Så jeg synes egentlig, at der ligger en opgave i ikke bare at
implementere, hvad EU kommer med, men overveje, om vi i Dan‐
mark kan have nogle ændrede regler, som kan gøre det bedre. Og
det kunne egentlig være rart at få det drøftet, når nu vi har så
mange klimahandlingsplaner, vi skal igennem i løbet af kort tid, og
at der måske her ligger nogle muligheder for, at man kunne påvirke

(Ordfører)
Ole Birk Olesen (LA):
Tak for det. Vi er i Liberal Alliance meget store tilhængere af
CO2-kvotesystemer på EU-plan. Hvis man havde et system på ver‐
densplan, som man kunne få til at fungere, så var det faktisk den
allerbedste løsning til at få nedbragt udledningen af CO2 fra verden.
Så det er alene teknik, der er på spil i forhold til CO2-kvotesystemer.
Selve systemet i sig selv er det bedst mulige, man kan forestille sig.
Den her tekniske justering af systemet bakker vi op om.
Kl. 10:25

Første næstformand (Karen Ellemann):
Tak til ordføreren. Hermed har alle ordførerne haft ordet, og jeg har
fornøjelsen af at give ordet til klima-, energi- og forsyningsministe‐
ren. Velkommen til.
Kl. 10:25

Klima-, energi- og forsyningsministeren (Dan Jørgensen):
Tak for det, og lad mig indledningsvis takke ordførerne for bemærk‐
ningerne til lovforslaget. EU's kvotehandelssystem går ved årsskiftet
ind i en ny fase. Det er den fase, vi kalder den fjerde handelsperiode.
Det betyder færre CO2-kvoter, færre gratiskvoter og et stigende

6

Fredag den 6. november 2020 (L 43)

incitament for virksomheder til at omstille til grøn teknologi. Det er
gode fremskridt.
De stramninger følger af en direktivændring i 2018. Reglerne
er allerede implementeret i dansk ret via CO2-kvotebekendtgørelsen
fra 2019. Nu opdaterer vi så CO2-kvoteloven, så også loven er klar
til den nye handelsperiode fra nytår. Samtidig kommer loven til at
afspejle væsentlige ændringer i anden international klimaret, især
ophøret af Kyotoprotokollens anden forpligtelsesperiode.
Det er et relativt teknisk lovforslag, men det er med til at sikre,
at en hjørnesten i dansk og europæisk klimapolitik, nemlig kvoteord‐
ningen, fungerer effektivt og efter hensigten. Lovforslaget indehol‐
der tre hovedpunkter.
For det første er der ændringer som en konsekvens af, at Kyoto‐
protokollens anden forpligtelsesperiode udløber ved årsskiftet. Det
indebærer bl.a. ophævelsen af regler, der tillader dansk myndigheds‐
godkendelse af FN's klimakreditprojekter, de såkaldte CDM-projek‐
ter. Under Kyotoprotokollen er der ikke truffet beslutning om, hvad
der skal ske med klimakreditområdet efter 2020. EU giver dog en
klar retning for, at det ikke bør være en mulighed at generere nye
kreditter eller projekter under Kyotoprotokollen efter 2020.
Samtidig er der fortsat uenighed om, hvordan handel med klima‐
kreditter under Parisaftalen skal udformes. Lovforslaget foreslår der‐
for, at vi afventer en afklaring på FN-klimakreditområdet. Når den
afklaring kommer, vil det naturligvis give anledning til at overveje
nye regler fremadrettet.
For det andet ændrer lovforslaget på en specifik klageadgang
for luftfartsselskaber. Det gælder de meget sjældne situationer, hvor
Danmark skal bede Europa-Kommissionen om at nedlægge et for‐
bud mod driften af et luftfartsselskab, hvis selskabet nægter at over‐
holde reglerne. Ændringerne vil bringe klageadgangen tættere på
EU-reglerne, og det vil gøre, at Danmark har bedre mulighed for
at kunne håndhæve kvotereglerne, end tilfældet er i dag. Retssikker‐
heden for selskaberne er fuldt ud tilgodeset gennem de regler, der
følger af EU-retten.
For det tredje tager lovforslaget højde for, at Energistyrelsen fra
2021 skal træffe en ny type afgørelse om fastsættelse af niveauet for
en virksomheds drift, f.eks. produktionen målt i ton. Lovforslaget
medfører, at denne nye type afgørelse ikke undergives klageadgang
til Energiklagenævnet. Den prasis gælder allerede i sammenlignelige
situationer, hvor en virksomhed ikke indberetter deres udledning
korrekt, og hvor Energistyrelsen altså skal træffe afgørelsen om det.
Derudover foreslås sproglige forenklinger, ophævelse af forældede
bestemmelser samt justeringer for at tydeliggøre pligter eller hånd‐
hævelsesmuligheder på kvotelovens område. Tak.

sådan nogle firmaer lidt til at udvikle andre produkter, eller se kritisk
på, hvad det er for en situation, vi har samlet set i byggeriet? Er vi
i en situation, hvor vi understøtter cementproduktion på en urimelig
måde?
Kl. 10:30

Første næstformand (Karen Ellemann):
Ministeren.
Kl. 10:30

Klima-, energi- og forsyningsministeren (Dan Jørgensen):
Det, jeg refererede til i forhold til muligvis at komme tilbage til
reglerne, var nu egentlig den konkrete del, der handler om, at FN
ikke endnu har besluttet, hvad der skal ske med klimakreditterne.
Det vil sige, at så længe den beslutning ikke er truffet, uagtet at vi
fra dansk side og europæisk side er klar i vores meldinger, så kan vi
ikke så godt indrette loven efter det, men det kommer vi selvfølgelig
tilbage til.
De andre mere politiske bemærkninger fra Søren Egge Rasmus‐
sen synes jeg er relevante at diskutere. Det er ikke så meget lige i
forhold til det her forslag, men måske i fremtiden, fordi der jo fra
EU's side forhåbentlig og formentlig er en revision af kvotehandels‐
direktivet på vej. Det trænger til en styrkelse, formentlig også en
udvidelse af omfangsområdet. Grundlæggende set vil jeg dog sige,
at der jo er sket ret store forbedringer de senere år. Nu nævner ordfø‐
reren gratiskvoter. Dem er der jo blevet færre af. Det er bare for at
give ét eksempel, hvilket jo helt sikkert underbygger den omstilling,
jeg tror vi er fælles om at ønske.
Kl. 10:31

Første næstformand (Karen Ellemann):
Hr. Søren Egge Rasmussen, værsgo.
Kl. 10:31

Søren Egge Rasmussen (EL):
Det vil sige, at når FN måske kommer frem til at vide noget mere
om fremtiden, vender vi tilbage til det her emne. Men jeg synes,
at det eksempel fra byggeriet jo er relevant. Hvad er det for en
CO2-belastning, der er ved byggeriet? Og så skal man sammenligne
nogle træelementer med nogle betonelementer, og betonelementerne
har så gratis CO2-kvoter. Det har producenten af træelementer jo
ikke. Så jeg synes, at der er noget her, der er god grund til at kigge
nøjere på. Så det vil jeg høre om ministeren ikke kan se nogen
perspektiver i.
Kl. 10:31

Kl. 10:29

Første næstformand (Karen Ellemann):
Tak til ministeren. Der er ønske om en kort bemærkning fra hr.
Søren Egge Rasmussen, Enhedslisten. Værsgo.
Kl. 10:29

Søren Egge Rasmussen (EL):
Jeg kan høre på ministeren, at der måske bliver et tidspunkt, hvor der
bliver mulighed for at overveje nye regler, og det synes jeg egentlig
er meget relevant, fordi jeg lidt ser et dilemma i, at der er nogle,
som får tildelt nogle gratis CO2-kvoter. Det er jo sådan begrundet
i, at de er i en særlig konkurrencesituation rent økonomisk, og det
vil jeg da ikke udelukke er tilfældet, men det kan jo også være en
sovepude, at man får tildelt nogle gratis CO2-kvoter, så man kan
fortsætte en forurenende produktion, uden at man bliver presset til at
lave forbedringer.
Nu står der ikke så mange firmanavne i det her lovforslag, men
det kunne jo f.eks. være en cementproduktion, som har gratis CO2kvoter, og skal det fortsætte? Vil det ikke være en fordel at presse

Første næstformand (Karen Ellemann):
Ministeren.
Kl. 10:31

Klima-, energi- og forsyningsministeren (Dan Jørgensen):
Det er bare lige for at understrege, at det, jeg mener vi kommer tilba‐
ge til relaterende til det lovforslag, vi taler om i dag, er klimakredit‐
området. Det er, fordi det endnu ikke er lykkedes i COP-processen
i FN at finde frem til løsninger, som skal sikre det, man i FN-sprog
kalder en klimamæssig integritet – altså at der f.eks. ikke bare sker
overførsel af kreditter. EU, som jo forhandler på vegne af Danmark
i den sag, er heldigvis ganske klar, og vi fortsætter med at følge det
spor.
Hvad der ellers kan komme i forhold til revision af kvotehandels‐
direktivet i EU, kommer til at køre i et andet spor. Det skal selvføl‐
gelig også implementeres i dansk lovgivning, men der kommer vi
jo her i Folketinget selvfølgelig til at have diskussioner ifølge den
normale proces for, hvordan en regering tager mandat.

Fredag den 6. november 2020 (L 67)

Kl. 10:32

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Klima-, Energi- og Forsy‐
ningsudvalget. Hvis ingen gør indsigelse, betragter jeg det som ved‐
taget.
Det er vedtaget.

Det næste punkt på dagsordenen er:
3) 1. behandling af lovforslag nr. L 67:
Forslag til lov om ændring af lov om elforsyning. (Gennemførel‐
se af elmarkedsdirektivet, ensretning af udløbsdatoer for netbe‐
villinger m.v.).
Af klima-, energi- og forsyningsministeren (Dan Jørgensen).
(Fremsættelse 30.10.2020).
Kl. 10:32

Forhandling
Første næstformand (Karen Ellemann):
Forhandlingen er åbnet. Den første ordfører kommer fra Socialde‐
mokratiet, og det er fru Anne Paulin. Velkommen.
Kl. 10:33

(Ordfører)
Anne Paulin (S):
Tak for det. L 67 har til formål at ændre elforsyningsloven som led i
implementeringen af det nye elmarkedsdirektiv. Det er et lovforslag,
som rummer mange forskellige elementer, men som alt i alt sigter
mod at styrke den grønne omstilling gennem et moderne elmarked.
Lovforslaget handler bl.a. om borgerenergifællesskaber, hvor
borgerne får mulighed for at gå sammen om f.eks. produktion af
vedvarende energi og gå i dialog med netselskaberne. Denne kon‐
struktion kan være med til at skabe en fleksibilitet i elnettet, som
vi ved er en af de store udfordringer i fremtidens fluktuerende ener‐
gisystem. Derudover vil netselskaberne blive pålagt at fremlægge
udviklingsplaner hvert andet år, der vil være med til at synliggøre,
hvor der kan være fleksibilitetsudfordringer, og hvad investeringsbe‐
hovet er. I en fremtid, hvor vi ved at vi har brug for en markant
udbygning af vores elinfrastruktur, er det et godt redskab, der kan
være med til at gøre det lettere for markedsaktører at byde ind med
fleksibilitetsydelser og gøre den grønne omstilling mere effektiv.
Socialdemokratiet støtter lovforslaget.
Kl. 10:34

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører bedes hermed komme til talerstolen. Det er
Venstres ordfører, hr. Carsten Kissmeyer. Velkommen.
Kl. 10:34

(Ordfører)
Carsten Kissmeyer (V):
Tak for ordet. Det, vi skal i dag, er jo at behandle, som det tidli‐
gere er blevet omtalt, lovforslaget, som implementerer elmarkedsdi‐
rektivet. Det skal være gennemført i dansk ret senest her den 1.

7

januar 2021, så det er jo lige om lidt. Formålet med direktivet er at
videreudvikle elmarkedsmodellen og skabe en forbrugerdrevet grøn
omstilling, og det, der er det afgørende her, er jo, at der bliver fri
og lige adgang for dem, der leverer strøm ind i et system, hvor der
er nogle, der driver elnettet, og det skal så være dem, der, om jeg
så må sige, leverer motorvejen og sidevejene til at levere strøm. Så
skal der være nogle, der kan levere strømmen ind, og det synes vi i
Venstre er rigtig, rigtig godt. For i Venstre er vi glade for, at noget
bliver markedsdrevet, og en markedsdrevet grøn omstilling tror vi på
er det allerallervigtigste og bedste redskab i den her sammenhæng.
Så i Venstre kan vi sige, at vi har svært ved at være imod det her som
liberale, og vi er rigtig glade for, at det ser ud til, vi kan indføre det
på en god måde.
Det er ret teknisk; der sker ret mange ændringer, og det, der
sker, er, at man enten foreslår konkrete ændringer af loven, eller
at der gives bemyndigelse til at udstede en række bekendtgørelser.
Der er tale om betydelige ændringer, og jeg vil bare lige nævne
nogle ganske få af dem. Der vil blive fastsat regler for aktive kun‐
der, borgerenergifællesskaber og det, vi kalder aggregatorer – det
er sådan nogle, der samler energi. Distributionsvirksomheder skal
optræde som neutrale markedsformidlere ved anskaffelse af elektri‐
citet til dækning af nettab efter gennemsigtige ikkediskriminerende
markedsbaserede metoder. Det lyder noget teknisk, men når man
sender strøm igennem ledninger, er det sådan, at der forsvinder noget
af strømmen, og den strøm, der forsvinder, skal kunderne være med
til at betale, og det skal vi så gøre efter en markedsmodel, hvor
netselskabet ikke kan tjene lidt ekstra på at snyde med prisen på
det. Så skal der være forbud mod, at transmissionsvirksomheder,
energinet og distributionsvirksomheder må eje, drive og forvalte
eller udvikle energilagringsanlæg, og det betyder altså, at det også
bliver markedet, der skal sørge for det.
Så er det sådan, at det er vigtigt, at distributionsselskaberne rent
faktisk er i stand til at transportere de større mængder af strøm, der
vil være i den omstilling – den grønne omstilling – vi står over for.
Så hvert andet år skal de offentliggøre udbygningsplaner, så dem,
der kigger på det, kan se, at det rent faktisk kan lade sig gøre at
transportere den mængde strøm, vi har brug for. Så er der også noget
med, at distributionsvirksomhederne faktisk skal have de menneske‐
lige ressourcer, og det vil sige, at de selv skal have knowhow om,
hvordan man driver det her, så de ikke kommer i lommen på nogen
andre.
I Venstre støtter vi forslaget, men vi har dog nogle enkelte ting,
vi godt lige vil gøre opmærksom på. Selve tariffastsættelsen er i den
her model noget af det, vi kan være en lille smule nervøse ved. Der
kan godt være elproduktionsselskaber, der gerne vil lave deres egen
ledning hen til en stor fabrik eller lignende. Det synes vi normalt
ikke vil være hensigtsmæssigt. Vi synes, at det offentlige net skal
være det, der tilbyder transmission af strøm, også for aftaler mellem
en udbyder og en kunde, men forudsætningen er selvfølgelig, at
tarifferne er rimelige, og derfor vil vi gerne opfordre ministeren til
at kigge på en model, hvor vi sikrer, at de tariffer, der rent faktisk
kommer på nettet, bliver tariffer, der – i gåseøjne – sådan set kan
konkurrere med det at lave en egen ledning. Der skal selvfølgelig
være en samfundsøkonomisk vurdering af det også. Det håber vi på
at ministeren vil se på. Så hermed tak for ordet.
Kl. 10:38

Første næstformand (Karen Ellemann):
Tak til Venstres ordfører. Der er ingen korte bemærkninger til ord‐
føreren. Den næste ordfører er fra Dansk Folkeparti, og det er fru
Mette Hjermind Dencker. Velkommen.

8

Fredag den 6. november 2020 (L 67)

Kl. 10:38

Kl. 10:42

(Ordfører)
Mette Hjermind Dencker (DF):
Tak for det. Med dette lovforslag ændrer vi på en række elementer i
elforsyningsloven, da vi indfører EU's direktiv om det indre marked
for elektricitet i dansk lov. En stabil elforsyning er afgørende for
et moderne samfund som det danske. Strømafbrydelser er en sjæl‐
denhed i Danmark. Danskerne og virksomhederne får strøm, når de
tænder for stikkontakten. Sådan skal det også være i fremtiden, og
det har vi en forpligtelse til at sikre.
Dansk Folkeparti tager derfor godt imod regeringens lovforslag,
da det indeholder en række tiltag, der både kan engagere forbrugerne
i den grønne omstilling og kan være med til at skubbe på for, at vi
bruger strømmen mere fleksibelt, så vi udnytter elnettets kapacitet
bedre. Dette sker bl.a. ved at gennemføre direktivets bestemmelser
om borgerenergifællesskaber og aggregatorer. Ved indførelsen af
borgerenergifællesskaber kan borgere samle sig om at producere
og dele den grønne energi. Lovforslaget giver derudover adgang til
elmarkedet for såkaldte aggregatorer, som skal samle flere kunders
elforbrug og handle med dem på elmarkedet. Det vil bidrage til at
reducere behovet for investeringer i elnettet. Det er godt.
Det er også godt, at lovforslaget slår fast, at vi skal værne om vo‐
res fælles elnet. Det er godt, at borgerenergifællesskaberne ikke får
mulighed for at etablere og eje parallelle elnet. Vi skal ikke ud i en
situation, hvor vi graver byer eller landdistrikter op på tværs, fordi
nogle få ønsker at eje deres eget elnet for at undgå at medfinansiere
det fælles elnet. Vi har et stærkt og forbrugerejet elnet. Det skal vi
bruge, og det sikrer lovforslaget.
Dansk Folkeparti kan derfor overordnet bakke op om lovforsla‐
get. Men det er noget overraskende, at regeringen ikke i højere grad
bruger dette lovforslag til at sikre, at elnettet også i fremtiden er
stabilt og kan håndtere de store mængder strøm, vi skal bruge i frem‐
tiden. Nogle rapporter, bl.a. fra regeringens eget klimapartnerskab
for energi og forsyning, fremskriver, at det danske elforbrug bliver
fordoblet frem mod 2030, fordi elektricitet overtager pladsen fra
fossile brændsler i vores varmeproduktion og i industrien.
I klimaaftalen for energi og industri fra juni i år blev vi enige om,
at regeringen har til opgave at præsentere initiativer, der understøtter
den fortsatte udvikling af elinfrastrukturen. Det mangler regeringen
fortsat at levere på. Når man lytter til de danske elnetselskaber, er
de nervøse for, at de ikke kan foretage de nødvendige investeringer
i elnettet, fordi de økonomiske rammer, som vi i Folketinget har
besluttet, er indrettet med udgangspunkt i fortidens elforbrug i stedet
for fremtidens elforbrug. Vi kan altså let i fremtiden stå i en situa‐
tion, hvor elnettet ikke kan klare opgaven, medmindre regeringen
snart får kigget på det her område. Vi skal jo bruge den grønne strøm
til mere i fremtiden.
I sidste uge lancerede vi store tilskudspuljer, hvor danskerne
kan få tilskud til at installere en eldreven varmepumpe. Vi får altså
mange boligområder, hvor alle huse opvarmes med el frem for med
olie og naturgas. Og vi er i gang med at forhandle om bilafgifter. Det
vil også føre til flere elbiler på vejene; bilerne skal lades op med el.
Alt det lægger pres på vores elnet. Danskerne skal derfor kunne
regne med, at forsyningssikkerheden i Danmark forbliver i verdens‐
klasse. Det bidrager lovforslaget slet ikke tilstrækkeligt til. Og derfor
forventer vi i Dansk Folkeparti, at regeringen følger op med flere
initiativer, som vi har aftalt det i klimaaftalen.
Men Dansk Folkeparti kan bakke op om forslaget, da det trods alt
indeholder fornuftige tiltag. Tak.

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører er fra Radikale Venstre, og det er
hr. Ruben Kidde. Velkommen.
Kl. 10:43

(Ordfører)
Ruben Kidde (RV):
Tak. Det her lovforslag skal jo ændre den danske lov om elforsyning,
så den kommer i overensstemmelse med EU's elmarkedsdirektiv,
altså det indre marked for el. Det sker bl.a. ved at gennemføre direk‐
tivets bestemmelser om borgerenergifællesskaber og aggregatorer.
Der kommer så nogle nationale, altså nogle danske opstramninger,
der sikrer mere vandtætte skodder mellem elhandlerne, altså de kom‐
mercielle aktører, på den ene side og så elnetselskaberne, som jo er
monopoler, på den anden.
Generelt mener vi i Radikale Venstre, at der er tale om et fint
forslag, som vi kan støtte op om. Der er dog nogle mindre ting, som
vi kan tage i udvalgsbehandlingen, f.eks. noget om – som jeg også
hører Venstres ordfører er inde på – at gøre de her tariffer smartere.
Og det andet og det vigtigste opmærksomhedspunkt for mig at flage
her ved førstebehandlingen, er, at der lidt ligger en glidebane et
sted, nemlig at lovforslaget bemyndiger Forsyningstilsynet, altså et
uafhængigt tilsyn, til at udforme en række bemyndigelser på området
der, hvor der normalt ville være Energistyrelsen, som jo er under
politisk kontrol, der står for det. Her mener jeg, at vi nøje skal
overveje, om det ikke indebærer et muligt kontroltab for Folketinget,
også selv om det er nogle lidt, man kan sige nørdede, tekniske ting,
det drejer sig om. Men det ser jeg frem til at tage i udvalgsbehand‐
lingen. Overordnet set kan vi bakke op om lovforslaget.
Kl. 10:44

Første næstformand (Karen Ellemann):
Tak til den radikale ordfører. Den næste ordfører kommer fra Socia‐
listisk Folkeparti. Det er fru Signe Munk. Velkommen.
Kl. 10:44

(Ordfører)
Signe Munk (SF):
Tak for det. Med det her lovforslag sikrer vi implementeringen af el‐
markedsdirektivet i dansk lov, så vi udvikler vores elmarkedsmodel
og skaber flere muligheder for, at borgere kan engagere sig i den
grønne omstilling, hvor det ikke kun er penge, der er for øje, men
blot et bidrag til den grønne omstilling. Vi har jo sat os et mål om at
reducere udledningen af drivhusgasser med 70 pct. i 2030, og derfor
kalder den her målsætning også på, at vi hele tiden er ambitiøse om‐
kring vores elmarked, og i særdeleshed hvordan vi får flere kreative
og innovative elprodukter, vi får bedre og større anvendelse af den
producerede el, og vi samtidig sørger for, at det er den klogeste og
billigste grønne omstilling, vi skubber på vej.
Lovforslaget giver mulighed for, at borgere kan samle sig i bor‐
gerenergifællesskaber om elproduktion og om at dele produktionen
inden for fællesskabet, men altså via det kollektive net, så de på
den måde kan bidrage med fleksibilitet og til at aflaste elnettet, så
der eventuelt kan være nogle netinvesteringer, som elnetselskaberne
kan udskyde eller ikke har behov for at lave. Dermed kan borgere‐
nergifællesskaber være positivt for samfundsøkonomien og samtidig
jo også bare give flere borgere en konkret opgave i den grønne
omstilling.
Med lovforslaget slås også et helt grundlæggende princip i dansk
selvforsyning fast, nemlig at elforsyning fortsat skal drives ud fra
kollektive principper. Det betyder jo altså, at borgerenergifællesska‐
berne ikke kan eje, etablere, købe eller leje distributionsnet, som der

Fredag den 6. november 2020 (L 67)

også er flere der har været inde på. Det er vi i SF enige i, fordi vi
tror, det er bedst for samfundet, at vi har ét fælles elnet frem for
parallelle eller private elnet. Så overordnet set er vi i SF positive
over for lovforslaget.
Men der er dog to elementer, som vi gerne vil spørge ind til, og
som vi vil kigge på i den videre lovproces. Det handler dels om § 47,
som også den radikale ordfører var inde på, hvor Forsyningstilsynet
får en rolle i forhold til at fastsætte nogle regler og pligter for
forbrugere og virksomheder, samtidig med at de også fører tilsyn.
Det er en opgave med at fastsætte nogle rettigheder, som ellers har
ligget i Energistyrelsen. Vi synes, det er oplagt, at ministeren i hvert
fald forklarer, hvad baggrunden er for, at man vil tage det her væk
fra politisk kontrol.
Det andet er § 73, stk. 3, som omhandler de geografiske tariffer,
som der også er flere ordførere der har været inde på heroppe. Der
lægges jo i lovforslaget op til, at geografiske tariffer kun benyttes i
særlige tilfælde, men når netop geografiske tariffer kan bidrage til,
at strømmen bliver brugt der, hvor den produceres, undrer det her
greb altså mig. Men samtidig er det også vigtigt for os at få klarlagt,
hvad konsekvensen ville være af at ændre lovgivningen, så man som
hovedregel kunne lave geografiske tariffer, og derfor kunne vi godt
tænke os at høre, hvad der kunne være af eventuelle økonomiske
konsekvenser heraf for husstande. Det håber jeg også ministeren kan
klarlægge. Overordnet set ser vi frem til gode drøftelser af forslaget,
og overordnet set bakker vi også op om det.
Kl. 10:48

Første næstformand (Karen Ellemann):
Tak til SF's ordfører. Der er ingen korte bemærkninger til ordføreren.
Den næste ordfører kommer fra Enhedslisten, og det er hr. Søren
Egge Rasmussen. Velkommen.
Kl. 10:48

(Ordfører)
Søren Egge Rasmussen (EL):
Vi står jo over for, at vi i en nær fremtid kommer til at forbruge
mere elektricitet. Det er bl.a. til elbilerne, varmepumperne og til den
generelle omstilling af samfundet. Der skal vi jo gerne have noget
lovgivning, som understøtter, at der kan ske en fornuftig netudbyg‐
ning. Vi står over for, at det gerne skal være en netudbygning, som
sker på bedste vis, så vi står med et intelligent elnet, hvor vi kan
håndtere mere og mere vedvarende energi, og samtidig skal vi forsø‐
ge at håndtere det, så vi kommer frem til at bruge vores elektricitet
klogt. Så hvis det skal være sådan, at elbiler kan lades op på de
optimale tidspunkter, skal vi have et system, som kan imødekomme
det.
Med hensyn til lovforslaget synes jeg også, at der skal ændres i
de dele, der har med de fleksible tariffer at gøre, for hvorfor ikke
have noget, der kan være geografisk mere differentieret, så det er
sådan, at hvis man lokalt laver nogle særlige investeringer og kom‐
mer frem til at have mere vedvarende energi, kan forbrugerne i de
områder f.eks. have nogle lavere tariffer?
Så er der også nogle ting, der vedrører, hvordan netselskaberne
skal dække deres nettab. Jeg synes, det er vigtigt at få afklaret, hvis
netselskaberne skal afholde et sådant udbud, om de i deres udbud
f.eks. kan lægge vægt på, at det er grøn strøm, man skal købe til sit
nettab. Det synes jeg er væsentligt, så det ikke bare er et spørgsmål
om billigst muligt, men sådan set også bedst muligt.
Så er der det omkring de her borgerenergifællesskaber. Det bliver
jo lidt rodet, når der så også er noget andet lovgivning, hvor man
skal håndtere nogle VE-fællesskaber, som så også kan rumme noget
med varme, mens det i borgerenergifællesskaberne udelukkende dre‐
jer sig om elektricitet. Jeg synes, det havde været en fordel, hvis de
to implementeringer af noget lovgivning var kommet på samme tid,
så vi ligesom kunne se mulighederne i det ene og det andet. Det står

9

jo utrolig pænt i den skriftlige fremsættelse af det her lovforslag. Der
står:
»Gennemførelsen af elmarkedsdirektivet har til formål at videre‐
udvikle elmarkedsmodellen og skabe en forbrugerdrevet grøn om‐
stilling. Dette sker bl.a. ved at gennemføre direktivets bestemmelser
om borgerenergifællesskaber ...«.
Det står jo meget positivt. Hvis man så kigger ned i nogle af de
her mange høringssvar, er der altså nogle, der ikke er tilfredse med
det, der har været sendt i høring. Det er jo svært med sådan noget ret
teknisk lovgivning, og derfor er det nødvendigt via udvalgsbehand‐
lingen at få præciseret, om de her borgerenergifællesskaber er noget,
som boligforeninger kan bruge til at få opstillet solceller på tagene.
Det er jo noget, der har været efterspurgt derude. Er det her noget,
sådan som det ligger, som borgere i en landsby kan gå sammen om
for at lave et solcellelav og bruge tagfladen på den lokale idrætshal
til et borgerenergifællesskab? Det er lidt svært at se ud fra det her.
Det sker nogle gange, at der bliver vedtaget nogle ting herinde,
som ser fornuftige ud, men så er der noget udmøntning, som gør det
umuligt. Det har bl.a. været på solcellesiden, hvor der opstår en eller
anden rådighedstarif, som lægger gift ud for, at det kan være noget,
der breder sig. Så det vil jeg egentlig gerne have udboret.
Hvis man ser på tendenserne i den vedvarende energi-udbygning,
er vi jo endt der, hvor det er meget store vindmølleprojekter, mens
de der vindmøllelav, som i tidernes morgen gjorde en pionerindsats,
har meget dårlige vilkår for at være med med de store anlæg, der
ligger. Hvis man ser på solcelleudbygningen, er den jo lidt for gods‐
ejerstyret. Jeg er ikke forarget over, at man sætter solceller op på
arealer, hvor man ellers dyrker korn, fordi solceller er mere effektive
end kornproduktion. Men vi oplever jo, at der er lokal modstand
mod nogle af de anlæg, og jeg tror, at det ville være en fordel at
have en bredere ejerkreds end én landmand. Der kunne det være
interessant at se, om det, der ligger her, er noget, der kan bruges ude
lokalt, til at vi får nogle af de der store solcelleanlæg, som er ejet
af lokalbefolkningen. Er det her lovforslag noget, der fremmer det?
Det synes jeg ikke at jeg klart kan læse, men det kan være, vi kan
komme frem til at få det præciseret i udvalgsbehandlingen.
Så er jeg da også der, hvor jeg ikke synes, at vi skal have dobbelt
elledningsnet i Danmark. Det er måske, fordi jeg er belastet af at
have siddet 15 år i et netselskabs bestyrelse. Men jeg synes altså
ikke, det er smart at have flere ledningsnet. Jeg har også set på rejser
i udlandet, at det ikke er alle steder, at de der ledningsnet er sat op
på den rigtige måde. Der har vi faktisk i Danmark en ret god løsning,
hvor rigtig meget af vores elnet er gravet ned, og hvor der er en
forsyningspligt for netselskaberne til at levere strøm til alle.
Kan man så forestille sig, at der kunne være nogle nye byvæk‐
stområder, hvor man lavede noget andet? Det kan man jo godt, men
jeg synes egentlig, at det der ejerskab af nettet er så basalt, at det
i en eller anden form skal være på fællesskabets hænder, f.eks. i et
andelsejet energiselskab.
Kl. 10:53

Første næstformand (Karen Ellemann):
Tak til Enhedslistens ordfører. Der er ingen korte bemærkninger til
ordføreren. Den næste ordfører er fra Det Konservative Folkeparti,
og det er fru Birgitte Bergman. Værsgo.
Kl. 10:54

(Ordfører)
Birgitte Bergman (KF):
Tak for det. Jeg er ordfører i stedet for Egil Hulgaard i dag, så bær
over med, at jeg ikke kan svare på diverse specifikke spørgsmål.
Nærværende lovforslag vedrører implementeringen af EU's eldi‐
rektiv, og lovforslaget og direktivet er meget omfattende og repræ‐
senterer den største ændring af Danmarks og EU's elmarked i 20
år. Derfor er det problematisk at konstatere, at ændringer skal gen‐

10

Fredag den 6. november 2020 (L 67)

nemføres på meget, meget kort tid. Ikke bare ændres lovgivningen
væsentligt, men store dele af implementeringen er ikke på plads,
og med en del af lovforslaget tildeles en række bemyndigelser til
ministeriet og Forsyningstilsynet.
Vi konstaterer, at ministeriet ikke har fået tilladelse til at udsæt‐
te implementeringen af direktivet, og det vil vi følge op på. Den
nuværende tilgang til implementeringen virker forhastet. Direktivet
og den danske implementering medfører et mere fleksibelt elmar‐
ked – en udvikling, vi kun kan bifalde. Direktivet implementerer
mekanismer, der søger at sikre, at Danmarks eksport af vindstrøm
ikke møder de kapacitetsbegrænsninger, som vi tidligere har oplevet.
Alene den del har en værdi på en halv milliard kroner for Danmark.
Som sagt er lovforslaget særdeles omfattende og teknisk kompli‐
ceret, og vi vil derfor glæde os til det kommende udvalgsarbejde.
Det Konservative Folkeparti anerkender behovet for implementering
af EU's eldirektiv, men er samtidig bekymret for de hastige og meget
væsentlige ændringer, som søges implementeret, og de udvidede
bemyndigelser, der efterspørges. Tak.
Kl. 10:55

Første næstformand (Karen Ellemann):
Tak til ordføreren fra Det Konservative Folkeparti. Der er ingen
korte bemærkninger. Næste ordfører kommer fra Nye Borgerlige, hr.
Peter Seier Christensen. Velkommen.
Kl. 10:55

(Ordfører)
Peter Seier Christensen (NB):
Tak for det. Nye Borgerlige ser positivt på tiltaget til en modernise‐
ring af elmarkedet. Bl.a. som nævnt i lovforslaget kan øget digitali‐
sering muliggøre en mere fleksibel anvendelse af el, og derudover
kan forskning i og udvikling af nye innovative elprodukter til kun‐
derne fint have grobund i det danske erhvervsliv.
Høringssvarene til dette lovforslag har været mange og meget ud‐
dybende. Der er mange forslag og input fra de berørte interessenter,
så derfor ser vi frem til den yderligere behandling i udvalget. Som
udgangspunkt hilser vi lovforslaget velkommen.
Kl. 10:56

Første næstformand (Karen Ellemann):
Tak til ordføreren. Der er ingen korte bemærkninger. Den næste
ordfører kommer fra Liberal Alliance, og det er hr. Ole Birk Olesen.
Værsgo.
Kl. 10:56

(Ordfører)
Ole Birk Olesen (LA):
Tak for det. Lovforslaget her skal implementere EU's elmarkedsdi‐
rektiv i dansk ret, og vi stemmer som regel for implementeringer
af EU-lovgivning i Danmark, såfremt EU holder sig inden for de
brede principper for nærhedsprincippet, og såfremt der ikke er noget
i lovforslaget, som vi mener er direkte skadeligt for det danske
samfund. I det her lovforslag har vi ikke fundet noget, som er rigtig
dårligt, og høringssvarene afslører ikke, at det her skulle være rigtig
dårligt. Derfor følger vi vores princip om, at vi stemmer for imple‐
menteringen af EU-direktiver i dansk ret.
Kl. 10:57

Første næstformand (Karen Ellemann):
Tak til ordføreren. Hermed gives ordet til klima-, energi- og forsy‐
ningsministeren. Velkommen.

Kl. 10:57

Klima-, energi- og forsyningsministeren (Dan Jørgensen):
Tak for det. Lad mig starte med at takke for den generelle støtte og
sige, at de par spørgsmål, der har været bragt frem her, f.eks. det, der
handler om Forsyningstilsynets rolle versus Energistyrelsens rolle,
vil vi gerne prøve at få uddybet for jer, så I i forbindelse med ud‐
valgsarbejdet kan gå længere ned i den diskussion. Altså, det handler
set fra min stol mest om at sikre, at den formelle kompetence ligger
det sted, hvor også den faglige kompetence ligger. Det er derfor,
forslaget er udformet, som det er. Men det uddyber vi selvfølgelig
gerne og tager en diskussion om.
Tilsvarende vil vi også kigge på hr. Søren Egge Rasmussens
bekymringer om borgerenergifællesskaber i behandlingen. Det er
klart, at det jo meget gerne skulle være sådan, at det, der er formålet
og hensigten, også er det, der rent faktisk bliver udkommet. Så det
kigger vi på. Endelig er der med hensyn til de større spørgsmål, der
blev rejst, behov for at få uddybet spørgsmålet om tarifferne, som
både Venstre og Radikale Venstre fremhævede.
Lovforslaget indeholder en række ændringer af elforsyningsloven
med henblik på at gennemføre EU's elmarkedsdirektiv. Gennemfø‐
relsen af elmarkedsdirektivet har til formål at videreudvikle elmar‐
kedsmodellen og skabe bedre rammer for den grønne omstilling. Det
er et stort, komplekst og teknisk lovforslag, så jeg vil nøjes med at
fremhæve nogle af de allermest centrale elementer.
For det første gennemføres bestemmelser om borgerenergifælles‐
skaber og aggregatorer. Med indførelsen af borgerenergifælleskaber
kan borgerne samle sig om produktion og deling af bl.a. grøn energi
inden for fællesskaber. Lovforslaget skaber markedsadgang for aktø‐
rer som aggregatorer, som f.eks. kan samle flere kunders forbrug
og handle med det som fleksibilitet i nettet på elektricitetsmarkedet.
Dette kan bl.a. også bidrage til at reducere behovet for investeringer
i elnettet og dermed billiggøre den grønne omstilling.
For det andet gennemføres der nye krav til netvirksomhederne,
som skal offentliggøre netudviklingsplaner og anvende fleksibilitets‐
ydelser som et omkostningseffektivt alternativ til netinvesteringer.
Det skal sikre, at det eksisterende elnet udnyttes bedre, end det gør i
dag.
For det tredje foretages der ud over direktivimplementeringen
nogle justeringer vedrørende teknisk og finansiel kapacitet for elpro‐
duktionsbevillinger, regnskabsmæssig adskillelse af omkostninger
til energispareordningen, ensretning af netbevillingernes udløbsdato
og tilpasning af loven for at undgå dobbeltregulering i forhold til
elmarkedsforordningen.
Jeg vil afslutningsvis gerne takke for interessen for lovforslaget,
og jeg ser frem til udvalgsbehandlingen. Tak.
Kl. 11:00

Første næstformand (Karen Ellemann):
Tak til ministeren. Der er en kort bemærkning fra hr. Søren Egge
Rasmussen, Enhedslisten. Værsgo.
Kl. 11:00

Søren Egge Rasmussen (EL):
Tak. Det godt, at ministeren er åben over for at drøfte det, som
er blevet vendt her som problematiske ting. Og jeg tænker på de
her borgerenergifællesskaber og solcelleudbygningen. Jeg hørte for
nylig et klip i radioen, hvor Brian Vad Mathiesen påpegede, at de
her store tagflader i Danmark, altså de rigtig store tagflader, egentlig
kunne rumme den solcelleudbygning, vi bør lave, og som i øjeblik‐
ket i høj grad sker ude på noget landbrugsjord, men hvor der sådan
set er mulighed for, at vi kunne lægge nogle solceller på de der
kedelige flade tage, uden at man generede nogen som helst. Og det
kunne jo godt være noget, man fik målrettet til, at det kunne være
borgerenergifællesskaber, som, hvad skal man sige, gik videre med,

Fredag den 6. november 2020 (L 25)

at de tagflader blev udnyttet, uden at det generede nogen som helst,
og hvor man måske så fik lavet en udbygning dér, hvor der er en del
af forbruget, i stedet for at det er langt ude på landet, man laver de
her solcelleparker.
Kan ministeren se nogle fordele i, at vi får strikket det her sam‐
men på en måde, så det kan blive virkelighed, at store tagflader er
noget, der kommer til at rumme solceller?

11

Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Klima-, Energi- og Forsy‐
ningsudvalget. Hvis ingen gør indsigelse, betragter jeg dette som
vedtaget.
Det er vedtaget.

Kl. 11:01

Første næstformand (Karen Ellemann):
Ministeren.
Kl. 11:01

Klima-, energi- og forsyningsministeren (Dan Jørgensen):
Det vil vi meget gerne se på – først at få belyst, hvad der ligger
af muligheder med forslaget, som det er udformet her, men selvføl‐
gelig også, hvad hr. Søren Egge Rasmussen måtte have af konkrete
forslag.
Jeg vil dog sige, at vi trods alt skal passe på, at vi ikke forsimpler
det en lille smule, for jeg tror ikke, at det er enten-eller. Jeg er enig
i, at der formentlig er et ret stort potentiale i at udnytte mulighederne
for at placere solceller på tage rundtomkring, men der er bestemt
også stadig væk muligheder ude på landet. Og det er jo bl.a. en af
årsagerne til, at vi i fællesskab i forligskredsen har besluttet, at vi
skal hæve den kompensation, man giver til naboer derude, fordi vi
ved, at der kommer til at være flere af de her anlæg. Det er sådan
set en rigtig god idé – det skal hjælpe den grønne omstilling – men
det kan også give visse gener for dem, der bor tæt på. Og vi sidder
faktisk lige nu i kredsen og diskuterer, hvordan vi konkret skal få
hævet det beløb, man får som kompensation.
Kl. 11:02

Første næstformand (Karen Ellemann):
Hr. Søren Egge Rasmussen.
Kl. 11:02

Søren Egge Rasmussen (EL):
Det er jo korrekt. Der kan jo også i forbindelse med sådan noget
lovgivning her være noget, hvor man siger, at der er noget andet lov‐
givning, som bør justeres. Jeg har hørt, at der er nogle skatteforhold
for solcelleanlæg på landbrugsjorder, som burde ændres, og hvis
man ændrer det, vil der sådan set kunne opstilles flere solcelleanlæg.
Så jeg synes, at vi skal se på den lovgivning, som kan bremse for,
at de her borgerdrevne energifællesskaber kan blive til virkelighed,
så vi ligesom kan få præciseret: Er der noget andet skattelovgivning,
som vi også bør ændre, for at borgerenergifællesskaberne i højere
grad bliver virkelighed?
Kl. 11:03

Første næstformand (Karen Ellemann):
Ministeren.
Kl. 11:03

Det næste punkt på dagsordenen er:
4) 1. behandling af lovforslag nr. L 25:
Forslag til lov om ændring af lov om ansættelse i stillinger i
folkekirken m.v. (Udvidelse af adgangen til at søge præstestillin‐
ger).
Af kirkeministeren (Joy Mogensen).
(Fremsættelse 07.10.2020).
Kl. 11:03

Forhandling
Første næstformand (Karen Ellemann):
Forhandlingen er åbnet. Den første ordfører kommer fra Socialde‐
mokratiet, og det er fru Julie Skovsby.
Kl. 11:04

(Ordfører)
Julie Skovsby (S):
Tak for ordet. Socialdemokratiet bakker op om regeringens forslag.
Igennem en længere årrække har der været konstateret præsteman‐
gel i folkekirken. Det er særlig, men ikke udelukkende et problem
i landdistrikterne. Med dette lovforslag bliver der taget hånd om
problemet. Det åbner for en anden vej til præsteembedet, og det
giver mulighed for, at mennesker kan tage deres erfaringer fra andre
arbejdsgerninger med ind i præsteembedet.
Hos Socialdemokratiet vægter vi præstegerningens mange for‐
skelligartede opgaver, hvoraf en betydelig del er borgernære i lokal‐
samfundet, og netop dette perspektiv er lovforslaget en håndsræk‐
ning i forhold til. Samtidig fastholdes der et teologisk element på
den nye uddannelse. Samlet set forventer vi, at forslaget afhjælper
den tydeligt mærkbare præstemangel, og fra Socialdemokratiets side
anbefaler vi varmt, at forslaget vedtages, ligesom vi og jeg som ord‐
fører ser frem til Kirkeudvalgets udvalgsbehandling af lovforslaget.
Kl. 11:05

Første næstformand (Karen Ellemann):
Tak til den socialdemokratiske ordfører. Der er ingen korte bemærk‐
ninger til ordføreren. Den næste ordfører kommer fra Venstre, og det
er hr. Carsten Kissmeyer. Velkommen til.
Kl. 11:06

Klima-, energi- og forsyningsministeren (Dan Jørgensen):
Ja, jeg er enig i, at den slags diskussioner, selv om det kan være
relateret til det her lovforslag, nok er noget, vi skal se på separat. Ge‐
nerelt er vi jo selvfølgelig hele tiden optaget af at få skabt de rigtige
incitamenter, og der skal vi selvfølgelig også se på skatteforholdene.
Og det er så i sagens natur også noget, jeg gør sammen med min
gode kollega skatteministeren.
Kl. 11:03

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren.

(Ordfører)
Carsten Kissmeyer (V):
Tak for ordet. Præster betyder meget i mange lokalsamfund, og for
mange danskere er præsten nødvendig ved store livsbegivenheder.
Det kan være en glædelig dag, hvor et barn skal døbes, eller den
sidste afsked til begravelsen, hvor vi siger farvel til en, der har
stået os nær. For mange danskere er folkekirken en vigtig del af
hverdagen, hvor man finder ro og samhørighed, men i mange sogne
har man svært ved at rekruttere præster. Særlig i sogne langt fra Kø‐
benhavn kan det være svært at få en ny præst, når den gamle præst
går på pension. Det er nok meget naturligt, at mange søger stilling
tæt på, hvor man gennem mange år har boet, fået venner og måske

12

Fredag den 6. november 2020 (L 25)

stiftet familie, men det er et problem for de mange mennesker, som
ikke har en præst. Derfor er mangel på præster et stort problem for
samfundet.
Præstemangel er ikke noget nyt problem. Dengang Venstre sad i
regering, nedsatte den daværende kirkeminister, hr. Bertel Haarder,
et Præstemangeludvalg, som skulle finde mulige løsninger. En del
af forslagene gennemførte vi med det samme, men da vi var i
regering, var der ikke flertal for forslaget om en alternativ vej til
præstehvervet som foreslået af udvalget. Derfor er vi i Venstre glade
for, Socialdemokratiet har ændret holdning til uddannelsen og nu
selv fremsætter forslaget. I dag kan man få lov til at blive præst uden
teologiuddannelse, hvis man får en tilladelse fra biskoppen i det stift,
hvor man bor, men der er ikke ensartede regler for det. Med den nye
uddannelsesmulighed bliver det tydeligt, hvornår man er kvalificeret
til at tage uddannelsen, og der er et ensartet niveau for uddannelsen.
Det synes vi er positivt.
Med denne mulighed for videreuddannelse til præst må vi jo ikke
få etableret et system, der er hovedvejen. Vi så gerne, at regeringen
lempede dimensioneringen på teologiuddannelsen. Der er mange,
som hvert år bliver afvist på teologistudiet på grund af begrænsnin‐
gen i optaget. I tider, hvor vi mangler præster, er det mærkeligt, at
man ikke øger dimensioneringen. Samtidig er vi også interesserede i
at se på, om man kan sikre bedre mulighed for, at præster kan blive i
hvervet i flere år, hvis både præst og menighedsråd ønsker det.
På den baggrund kan jeg meddele, at Venstre støtter lovforslaget.
Kl. 11:08

Første næstformand (Karen Ellemann):
Tak til Venstres ordfører. Der er ingen korte bemærkninger. Den
næste ordfører kommer fra Dansk Folkeparti, og det er fru Mette
Hjermind Dencker.
Kl. 11:08

(Ordfører)
Mette Hjermind Dencker (DF):
Tak for det. I den perfekte verden ville det være den største selvføl‐
gelighed, at folk stod i kø for at få et job, hvor de kan brede det
kristne budskab ud, hvor de kan inspirere folk i lokalsamfundet ved
hver søndag at give dem et samlingssted, hvor man med ligesindede
dyrker sin tro og går derfra med håb om og med lyst til at være
blevet et bedre menneske og et bedre medmenneske.
Tænk, hvis man kunne have sådan et job, hvor man bare var en
kæmpe inspiration for en masse mennesker. Tænk, hvis man kunne
stå og døbe det lille barn, som netop har entreret den her verden,
og som har hele livet foran sig. Tænk, hvis man kunne hjælpe de
kommende konfirmander, hvoraf mange i dag i deres teenageliv
føler sig rodløse, og hvoraf mange i dag lever et overfladisk liv, der
handler om, hvem der ser bedst ud, og hvem der fremstår bedst på
de sociale medier, og hvem der fremstår mest perfekt. Tænk, hvis
man kunne hjælpe de unge mennesker med at finde rodfæste ikke
bare i troen på Gud, men især i troen på sig selv, så de ikke så let
vakler, og så de ikke så let bliver så deprimerede. Tænk, hvis man
kunne forene to mennesker, der elsker hinanden højt og inderligt, i
ægteskabet. Tænk, hvis man kunne hjælpe de mennesker, der snart
skal dø, ved at sidde hos dem og få en snak med dem om, hvilke
salmer der skal synges til deres begravelse, og hvorfor de lige netop
har valgt de salmer, og hvorfor det har en særlig betydning for dem
i deres liv, og samtidig give dem en fred med, at de snart blidt og
kærligt bliver taget op til Gud.
Tænk, at have et job, hvor man rører så mange menneskeliv, hvor
man hjælper folk med at finde håb, hvor man hjælper folk med at
finde fred, hvor man hjælper folk med at leve i kærlighed, et job,
hvor man er der ved alle livets højdepunkter: ved livets start, ved
ungdommens liv og færden, ved forening i kærligheden og alt det
indimellem, hvor man bare spiller en vigtig rolle for sine sognebørn.

Wow! Det lyder bare som et fantastisk job, det lyder lidt som et
drømmejob.
Hvorfor står folk så ikke i kø for at få det? Ja, for det første så
er det at blive præst noget, som mange mennesker tit først finder ud
af lidt senere i livet, når de står med lidt mere livserfaring; det er
ikke nødvendigvis det, man lige tænker på, når man går i gymnasiet.
Og i betragtning af hvor meget man arbejder, også når alle andre
har fri, så er lønnen og mulighederne for lønstigning gennem hele
karrieren mildt sagt ikke gode. En 6-årig uddannelse til en løn, der
ikke matcher det kæmpe stykke arbejde, man gør, kan jeg godt forstå
at folk ikke står i kø for.
I nær fremtid går der en del præster på pension, og der er færre,
der søger jobbet. Det må vi finde en løsning på. En alternativ vej til
den gængse teologiuddannelse er en mulighed, og det er vi i Dansk
Folkeparti åbne over for, så længe det er et krav i den teologiske
efteruddannelse, at man skal kunne læse og forstå Det Nye Testa‐
mente på originalsproget græsk. Vi kan også kombinere det med
at kigge på præsternes løn og mulighed for lønstigning, og der er
flere parametre, vi kan trække på, men lad os med dette lovforslag
sætte gang i processen, så vi forhåbentlig i nær fremtid kan få flere
dygtige præster til at berige vores sogne. Tak.
Kl. 11:12

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører er fra Det Radikale Venstre, og det
er fru Marianne Jelved.
Kl. 11:12

(Ordfører)
Marianne Jelved (RV):
Tak for det. Det lovforslag, vi behandler i dag, L 25, er et lovforslag,
som har været en hel del år undervejs. Medlemmerne af Kirkeud‐
valget har diskuteret det rigtig meget, og vi har været uenige om
mange ting i den periode. Nu er vi altså blevet enige i udvalget
om det her forslag, og det har været en meget god proces, som jeg
godt kan anbefale i andre sammenhænge, altså at man giver sig tid
i forberedelsen, inden man lægger et lovforslag frem. Vi har alle
sammen givet os lidt, og jeg synes, det er blevet meget vellykket, og
jeg ser frem til det.
Problemet er jo, som det er blevet nævnt, at vi har præsteman‐
gel, og det er egentlig ikke så mærkeligt, for vi har rigtig mange
slags præster, altså studenterpræster, gadepræster, fængselspræster
osv. Der er mange funktioner, som en præst kan tage på sig i det
miljø, som man vælger at gå ind i som præst. Men vi skal jo også
have præster i kirkerne, og det er jo der, vi har manglen p.t. Det er
vigtigt, at vi har fundet de her løsninger.
Det, der er gældende for mig og den måde, jeg har givet mig
på her, er, at man til mennesker, som gerne vil være præst, men
som er noget andet i forvejen og har en anden uddannelse end
en præsteuddannelse, giver en tillægsuddannelse, der gør, at de får
nogle af de elementer med, som er i den rigtige præsteuddannelse,
bl.a. det med de fremmede sprog, som gør, at man kan fortolke Det
Nye Testamente, fordi man kan det sprog, Det Nye Testamente er
skrevet på. Det vil sige, at man kan fortolke det med en ny tids øjne.
Det synes jeg er et fantastisk vigtigt element, og derfor har det, at
det med sprog er kommet med, været noget af det, der har gjort, at
Radikale Venstre har fulgt ministerens forslag her.
Med de ord ønsker jeg det rigtig god vej igennem lovbehandlin‐
gen og håber, det bliver til gavn for os alle sammen i samfundet.

Fredag den 6. november 2020 (L 25)

Kl. 11:15

Første næstformand (Karen Ellemann):
Tak til den radikale ordfører. Der er ingen spørgsmål til ordføreren.
Den næste ordfører kommer fra Socialistisk Folkeparti, og det er fru
Charlotte Broman Mølbæk. Velkommen til.
Kl. 11:15

(Ordfører)
Charlotte Broman Mølbæk (SF):
Tak for det. Dette lovforslag har jo ligget i værktøjskassen i noget
tid, og der har været talt om præstemanglen i årevis. En af biskop‐
perne beskriver den nuværende situation soleklart i høringssvaret:
»Således er det ikke et spørgsmål om at få kvalificerede kandidater
at vælge imellem, men overhovedet at få én ansøger«. Dette forhold
gør sig gældende ude i landdistrikterne. Vi synes, det er afgørende,
at der rundt i de danske landsbyer og byer befinder sig en lokal
præst, som ved, hvad der rører sig i den pågældende menighed.
Mange mennesker har et specielt og særligt bånd til præsten, og det
er ikke uden grund. For mange danskere er præsten den person, der
følger en i livets mest skelsættende begivenheder lige fra niecens
dåb, sønnens konfirmation, ens eget bryllup og til mormors begra‐
velse.
For SF giver det derfor god mening at øge antallet af potenti‐
elle kandidater til ledige præstestillinger ved at kigge bredere på
ansøgerskaren. Vi ser med andre ord positivt på, at andre ansøgere
med anden uddannelse på kandidatniveau kan søge præstestillinger
i folkekirken, hvis de består et teologisk uddannelsesforløb. Vi løser
ganske enkelt rekrutteringsproblemet i forbindelse med i præsteem‐
bedet ved at øge udbuddet af potentielle kandidater på grund af
en efterspørgsel, der stiger, i takt med at flere nuværende præster
forventes at gå på pension, og hvor antallet af nyuddannede teolo‐
gikandidater ikke kan dække behovet.
Men – og der er et »men«, og der er måske flere – vi behandler
i dag kun den del, der vedrører § 1 a. Der er også en lille udvidelse
af § 2, men i SF så vi gerne en lidt bredere udvidelse af den del,
eventuelt et efterforløb, som også kan være økonomisk bæredygtigt
for nogle af de personer, som vi kan se kan være kvalificerede til at
være en del af præstestanden fremover.
Det kan være fint og godt med en universitetsgrad, men der er
også nogle, som over en længere årrække har haft deres daglige gang
i kirken eller en del arbejde i kirken eller har nogle andre forudsæt‐
ninger, der kvalificerer dem til en præstestilling. Det kan f.eks. være
nogle af de dygtige kirke- og kulturmedarbejdere, som længe har
været helt tæt på kirkens daglige aktiviteter og menigheden. Med det
rette faglige efteruddannelsesforløb ser vi ingen problemer i, at de
mennesker også fuldt forsvarligt vil kunne varetage præsteembedet.
Det er også noget af det, som flere biskopper peger på i høringssva‐
ret, netop at en udvidelse af § 2 er på sin plads.
Det undrer os også, at en anden gruppe af unge mennesker ikke
kan jagte præstedrømmen, nu hvor de rent faktisk gerne vil. Igen
i år var der et rekordstort antal ansøgere på teologiuddannelsen på
de danske universiteter, samtidig med at der var afviste ansøgere
med teologi som førsteprioritet. Det virker lidt paradoksalt, nu hvor
vi netop mangler præster. Derfor vil vi også gerne se på dimensi‐
oneringen for teologi. Det er ikke lige nu, men det vil vi gerne se
på fremadrettet, for som biskopperne og universiteterne peger på i
høringssvarene, kan det være en af de mest langsigtede løsninger,
hvor vi kan sikre god rekruttering til præsidentembedet i fremtiden.
Ingen af os er interesseret i at uddanne mennesker til ledighed,
men vi er også nødt til at være mere i dialog med både de studerende
og universiteterne, når vi på sigt skal drøfte en ny dimensionerin‐
gsmodel på området og i øvrigt også andre bæredygtige løsninger på
den her udfordring og udviklingen på området. Med disse bemærk‐

13

ninger støtter SF lovforslaget, og vi ser frem til det videre udvalgsar‐
bejde.
Kl. 11:19

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Da jeg ikke ser Enhedslistens ordfører i Folketingssalen, går vi vide‐
re til Det Konservative Folkeparti, og det er fru Birgitte Bergman
som ordfører. Velkommen.
Kl. 11:19

(Ordfører)
Birgitte Bergman (KF):
Tak for det. Der er præstemangel i Danmark. Biskopperne er alle
sammen enige om, at der mangler præster. Præstemangel er et aner‐
kendt problem i samtlige af folkekirkens stifter. Formålet med det
her lovforslag er at modvirke mangel på kvalificerede ansøgere til
ledige præstestillinger. Præstemangel mærkes nemlig i hele landet
og særlig i yderområderne. Det er ikke kun et problem for folkekir‐
ken, men også for lokalsamfundene, hvor kirken ofte er blandt de få
tilbageværende samlingspunkter. At åbne op for en § 3 a-løsning vil
give mulighed for at lukke det hul, som gradvis tager til i omfang
og dybde, idet folkekirken får mulighed for at ansætte præster, som
lever op til en akademisk standard, har teologifaglige kundskaber og
behersker forkyndelse og sjælesorg.
Der åbnes op for en midlertidig ordning, som har en solned‐
gangsklausul på 10 år, og det er godt. For vi er nemlig bekymrede
for, at vi med lovforslaget devaluerer teologiuddannelsen ved at lade
det fremstå, som om enhver med en akademisk baggrund blot kan
supplere denne og dermed være egnet til præsteembedet. Vi anerken‐
der selvfølgelig, at man som en del af forslaget vil tage udgangs‐
punkt i den enkelte ansøgers forudsætninger i sammensætningen af
uddannelsesforløb, men vi kan være bekymrede for, at man sender et
signal om, at man ikke nødvendigvis skal være uddannet teolog for
at være præst.
På den anden side anerkender vi også, at det skal være muligt at
skifte profession i livet, at skifte spor, og at der findes mange dygtige
mennesker, der brænder for det at blive præst. At være en god præst
handler nemlig også om at være i stand til at skabe kirkegang, at gø‐
re menighedsrådene levende og folkekirken nærværende og aktuel.
Og helt ærligt, man skal igennem et skarpt ansættelsesudvalg ude i
det lokale menighedsråd, så jeg er ret tryg ved, at lovforslaget ikke
ændrer den nuværende ordning, hvor menighedsrådet og provstierne
indkalder potentielle kandidater til samtale.
Men dette lovforslag gør det ikke alene, og vi har en lang række
spørgsmål og bekymringer. Det er afgørende, at kandidatuddannel‐
sen i teologi på et af landets universiteter fortsat udgør hovedvejen
til ansættelse i folkekirken. Ud over en indførelse af § 3 a foreslår
vi følgende tiltag, fordi der er brug for yderligere tiltag til at imøde‐
komme præstemangel:
Vi skal fastholde ældre præster. Præster går i dag på pension
som 65-årige, og vi ønsker derfor at gøre mere for at fastholde
præster i embedet. Det kunne man f.eks. gøre ved at fritage præster
fra konfirmationsundervisning og administrative opgaver. Og der
findes allerede en seniorordning, der godt kunne finde anvendelse i
flere sogn. Jeg appellerer derfor til, at kirkeministeren fremlægger
initiativer, der kan gøre det mere attraktivt at fastholde seniorer i
præstegerningen.
Derudover foreslår vi, at dimensioneringen på teologi løftes ud
af ledighedsdimensioneringen og over i den uddannelsesspecifikke
dimensionering, hvor dimensioneringen kan fastsættes af Kirkemi‐
nisteriet og Uddannelses- og Forskningsministeriet efter indstilling
fra aftagerne. For at give et eksempel, vil jeg nævne, at vi i dag
har indrettet en række af de sundhedsfaglige uddannelser såsom
medicinuddannelsen og sygeplejerskeuddannelsen, sådan at optaget

14

Fredag den 6. november 2020 (L 25)

reguleres på baggrund af efterspørgsel og mangel. Det samme øn‐
sker vi at gøre gældende for uddannelsen til at blive præst. Det vil
give universiteter en mulighed for at tilpasse optaget på teologi og
senere pastoralseminariet, sådan at der sker en mere jævn tilgang
i antallet af teologikandidater og vi ikke igen om 20 år står med
samme udfordring, som vi gør nu.
Vi skal ikke kun håndtere et aktuelt problem, vi skal sikre, at
folkekirken har de præster, de skal bruge i dag og fremover. Vi
er overordnet positivt stemt over for lovforslaget, men har en lang
række spørgsmål, som vi gerne ser behandlet i udvalget. Tak.
Kl. 11:23

Første næstformand (Karen Ellemann):
Tak til den konservative ordfører. Der er ingen korte bemærkninger,
og dermed kan jeg give ordet til Nye Borgerliges ordfører, og det er
fru Mette Thiesen.
Kl. 11:23

(Ordfører)
Mette Thiesen (NB):
Den danske folkekirke er Danmarks kirke, og kristendommen er
grundlaget for det danske samfund. Og det er jo også noget, der
skal gøre sig gældende ude i de små lokalsamfund, hvor kirken
tit er rygraden i lokalsamfundet, og hvor man nu står og mangler
præster. Både præsten og kirken i sig selv er ofte grundstenen i
lokalsamfundet. Derfor er det også ekstremt vigtigt, at vi handler.
Jeg er selv fra en mindre by. Vores lokale præst cyklede ud til
os, når det var, der var nogen fra de familier, der boede i byen, der
havde brug for en præst. Han var den, der døbte både mig og min
søster, han viede mine forældre, og han konfirmerede også både mig
og min søster. Han betød noget helt særligt for vores familie. Det
var altid Lars, man ringede til, når det var, og så kom Lars cyklende
tværs gennem byen i både regn og rusk og hjalp til og bidrog til, at
der var den her røde tråd, som jeg vil kalde det, i min familie – altså
vores præst.
Det er så ekstremt vigtigt, og derfor bakker vi også op om det
her lovforslag, for sådan skal det være muligt at have det med sin
egen præst i alle dele af Danmark. Vi har også nogle spørgsmål
til udvalgsbehandlingen, og vi glæder os til at bidrage til, at det
her lovforslag kommer rigtig godt igennem udvalget, men vi støtter
lovforslaget.
Kl. 11:25

Første næstformand (Karen Ellemann):
Tak til Nye Borgerliges ordfører. Der er ingen korte bemærkninger
til ordføreren. Den næste ordfører kommer fra Liberal Alliance, og
det er hr. Henrik Dahl. Værsgo.
Kl. 11:26

(Ordfører)
Henrik Dahl (LA):
Tak for ordet. Jeg er vokset op i præstegård, og derfor er det her et
emne, som ligger mig på sinde, og det er også et emne, som jeg i al
beskedenhed mener at jeg har et vist kendskab til qua min opvækst
som søn af en sognepræst. Min far var ikke teolog. Han var i lighed
med den tidligere biskop over Ribe Stift Elisabeth Dons Christensen
cand.mag. i historie og kristendomskundskab. Elisabeth Dons Chri‐
stensen blev også cand theol., men min far tog en tillægseksamen
hos Elisabeth Dons Christensens onkel, biskop Henrik Dons Chri‐
stensen. Så det er altså også en vej ind i præstegerningen, og det
er ikke kun min far, der har fulgt den vej ind i præstegerningen.
Den tidligere biskop over Aarhus Stift Kjeld Holm var magister i
idéhistorie og tog en tillægseksamen, og det samme gælder for Hen‐
rik Gade Jensen, der fungerer til alles tilfredshed som sognepræst på
Lolland nu, mens jeg holder denne tale.

Så det er bestemt ikke noget krav for at være en god præst, at
man er teolog. Hvorfor skulle det også være det? For meget af det,
man laver som præst, har egentlig ikke noget at gøre med den teolo‐
giske uddannelse. Det er jo sjælesorgen, som man ikke nødvendigvis
bliver bedre til af at være teolog. Det er den daglige kontakt med
menigheden, det er en gang imellem at mægle mellem mennesker,
der er kommet i en situation, hvor de har brug for det, og det er at få
sagt de rette ord til begravelser. Det er utrolig vigtigt. Om man lige
præcis bliver bedre til det af at kunne hebraisk og græsk, som er en
af de helt store forskelle, er jeg ret tvivlende over for.
Jeg har helt ærligt mange, mange gange set min far sidde og
skrive prædiken, og selv om man måske godt kunne få den idé,
at præsterne sidder og læser Bibelen på hebraisk og græsk, når
de forbereder en prædiken, er det altså ikke noget, jeg er vant til
hjemmefra, og jeg har egentlig heller ikke set det hos andre præster,
jeg kender. Det er faktisk den danske bibeloversættelse, man normalt
sidder med. Så jeg tror, at meget af den modstand, der har været fra
teologernes side mod at lukke ikketeologer ind, skal forstås mere ud
fra begrebet profession, i begrebet om at bevogte adgangen til en
profession og om at vogte over professionens anseelse og privilegier.
Der har man tit sådan nogle idéer om, at der er nogle, der hører
hjemme i professionen, og nogle, der skal holdes ude.
Det er ikke et hensyn, jeg synes man skal lade veje særlig tungt.
Der er masser af gode eksempler på virkelig fremragende præster,
der ikke er startet som cand.theol.er, og derfor støtter vi naturligvis
forslaget. Tak for ordet.
Kl. 11:29

Første næstformand (Karen Ellemann):
Tak til Liberal Alliances ordfører. Hermed har rækken af ordførere
været på talerstolen, og jeg giver ordet til kirkeministeren.
Kl. 11:29

Kirkeministeren (Joy Mogensen):
Mange tak. Indledningsvis vil jeg gerne takke for den velvillige
modtagelse af lovforslaget. Som det jo også fremgår af ordførerbe‐
mærkningerne, kommer vi forskellige steder fra ind i den her sag,
og så meget desto større er det jo, at vi har formået at finde hin‐
anden, hvilket fru Marianne Jelved også var inde på. Det er jeg
utrolig taknemlig for, for baggrunden for lovforslaget er, som det
også har været fremført, den mangel på kvalificerede ansøgere til
ledige præstestillinger, som folkekirken har oplevet de senere år og
fortsat oplever. Ordførerne har sat rigtig gode billeder, rigtig gode
situationer på det. Det kan jeg ikke gøre bedre, så jeg vil nøjes med
først at fastslå det sådan helt konkrete.
Der er her tale om en supplerende adgangsvej. Vi er alle, som
jeg opfatter det, enige om, at hovedvejen fortsat er en teologisk kan‐
didateksamen, men vi har allerede nu en eksisterende mulighed for
ikketeologer for at blive præst. Den opretholdes; det er vigtigt at få
sagt. Den betyder nemlig, at også personer uden en kandidateksamen
undtagelsesvis, når de viser særlige egenskaber, kan blive præster,
hvis de er fyldt 35 år; således kan de komme til at varetage en
stilling som præst i den danske folkekirke.
Men den her supplerende adgangsvej giver så folk med en ik‐
keteologisk kandidatuddannelse mulighed for at søge præstevejen.
Det giver ikke en teologisk kandidatgrad at få det her efteruddannel‐
sesforløb, men det fastholder det høje akademiske niveau, som ken‐
detegner hovedvejen og dermed folkekirkens præster. Det er også
noget, som alle omkring folkekirken – både menighedsråd, præster
og biskopper – lægger vægt på, altså at der netop er tale om et
efteruddannelsesforløb, som sammensættes af teologiske kernefag
på universiteterne.
Jeg er ikke i tvivl om, at det her forslag samlet set vil bidrage
til at øge antallet af kvalificerede ansøgere til ledige præstestillinger.
Og jeg ser rigtig meget frem til den videre drøftelse i udvalget, hvor

Fredag den 6. november 2020 (L 70)

jeg er sikker på, at vi også vil komme nærmere ind på, hvordan
det her levende ord for alvor kommer ud; hvordan vi styrker det i
folkekirken.
Jeg er glad for den brede opbakning og ser frem til at besvare
eventuelle spørgsmål og følge udvalgsbehandlingen.
Kl. 11:32

Den fg. formand (Erling Bonnesen):
Tak for det. Der er ikke nogen korte bemærkninger, så vi siger tak til
ministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Kirkeudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
5) 1. behandling af lovforslag nr. L 70:
Forslag til lov om ændring af lov om folkekirkens økonomi.
(Revision af kirkernes og præsteembedernes kapitaler).
Af kirkeministeren (Joy Mogensen).
(Fremsættelse 30.10.2020).
Kl. 11:32

Forhandling

15

Venstre bakker op om, at man sikrer, at lovgrundlaget for praksis
er på plads. Det undrer os dog, at Rigsrevisionen øjensynlig ikke er
tilfreds med lovforslaget. Derfor melder spørgsmålet sig, om dette
lovforslag er udformet efter dialog med Rigsrevisionen. Vi vil derfor
opfordre regeringen til at sikre, at Rigsrevisionen er indforstået med
lovforslaget. Men overordnet set bakker Venstre op om, at prasis
sker på baggrund af en klar lovhjemmel. Tak for ordet.
Kl. 11:35

Den fg. formand (Erling Bonnesen):
Der er ikke nogen korte bemærkninger. Tak til ordføreren. Vi går
videre til Dansk Folkepartis ordfører, og det er fru Mette Hjermind
Dencker. Værsgo.
Kl. 11:35

(Ordfører)
Mette Hjermind Dencker (DF):
Tak for det. Med dette lovforslag flytter vi en tekst, som hidtil
har været i lovens bemærkninger, over til selve loven. Det drejer
sig om stiftsmidlerne, som man bl.a. får ind ved salgssummer fra
præstegårde.
Revisionsforpligtelsen af disse har tidligere fremgået af lovens
bemærkninger, men med dette lovforslag rykkes det over til selve
loven, og det støtter vi naturligvis op om i Dansk Folkeparti.
Kl. 11:35

Den fg. formand (Erling Bonnesen):
Tak for det. Der er ikke nogen korte bemærkninger, og vi går videre
til Radikale Venstres ordfører, og det er fru Marianne Jelved. Værs‐
go.
Kl. 11:35

Den fg. formand (Erling Bonnesen):
Forhandlingen er åbnet. Den første ordfører er Socialdemokraternes
ordfører, og det er fru Julie Skovsby. Værsgo.
Kl. 11:32

(Ordfører)
Julie Skovsby (S):
Tak for ordet. Med dette lovforslag vender man juridisk tilbage til
en gammel praksis, hvor Rigsrevisionen forpligtes til at revidere
stiftsmidlerne. Uden loven var der udsigt til, at praksissen med
Rigsrevisionens revidering af stiftsmidlerne ville ophøre næste år.
En sådan situation betragter vi ikke som hensigtsmæssig. Socialde‐
mokratiet ønsker at lade revisionen blive hos Rigsrevisionen og
betragter derfor forslaget om en lovfæstning som rettidig omhu.
Socialdemokratiet stemmer for forslaget.
Kl. 11:33

Den fg. formand (Erling Bonnesen):
Der er ikke nogen korte bemærkninger. Vi siger tak til ordføreren
og går videre til Venstres ordfører, og det er hr. Carsten Kissmeyer.
Værsgo.
Kl. 11:33

(Ordfører)
Carsten Kissmeyer (V):
Tak for ordet. Jeg erstatter fru Louise Schack Elholm, som ikke lige
kunne være her i dag.
Formålet med lovforslaget er at sikre en lovhjemmel for Rigs‐
revisionens fortsatte revision af kirkernes og præsteembedernes ka‐
pitaler. Rigsrevisionen har faktisk gennem mange år revideret regn‐
skaberne, men tilsyneladende er det sket uden den nødvendige lov‐
hjemmel. Lovforslaget vil derfor sikre, at den praksis, der finder
sted i dag, hvor Rigsrevisionen står for revisionen af kirkerne og
præsteembedernes stiftsmidler, fortsat kan finde sted.

(Ordfører)
Marianne Jelved (RV):
Det er jo et godt og nyttigt lovforslag, som jo også giver et billede
af, at selv om vi ikke lovgiver rigtigt i Danmark, så følger vi allige‐
vel en eller anden form for lov. Det synes jeg er ret interessant, og
derfor vil jeg godt lige af pædagogiske grunde give et resumé af,
hvad det egentlig drejer sig om.
For lov om folkekirkens økonomi giver lovhjemmel til Rigsrevi‐
sionen om, hvad der skal revideres, men det skulle bl.a. også omfatte
stiftsmidlerne, som er en del af økonomien i folkekirken. Men det
har der ikke været lovhjemmel til, og det er jo et ganske sjovt
tilfælde. For det stod kun i bemærkningerne til lovforslaget, som
blev behandlet og vedtaget her i Folketinget for mange år siden, og
da det står i bemærkningerne, kommer det ikke med i loven, når det
bliver trykt op igen, og det er jo en fejl. Det er en forglemmelse. Det
er et pudsigt tilfælde, vil jeg kalde det.
Så nu kommer det ind i den rigtige lov, og nu kan Rigsrevisionen
også revidere stiftsmidlerne. Det er jo godt, at vi skaber orden i lov
om folkekirkens økonomi. Tak for ordet.
Kl. 11:37

Den fg. formand (Erling Bonnesen):
Der er ikke nogen korte bemærkninger. Vi siger tak til ordføreren og
går videre til SF's ordfører, og det er fru Charlotte Broman Mølbæk.
Værsgo.
Kl. 11:37

(Ordfører)
Charlotte Broman Mølbæk (SF):
Tak for det. SF erklærer sig også enig i, at det vil være positivt
at skabe en klar lovhjemmel til, at den årlige revision af kirkernes
og præsteembedernes kapitaler, dvs. stiftsmidlerne, også fremadret‐
tet skal udføres af Rigsrevisionen, sådan som tidligere praksis har

16

Fredag den 6. november 2020 (L 35)

været. Det er fint, at vi får sat en streg under det og får lavet tydelige
rammer for lovgivningen. Vi støtter derfor lovforslaget.
Kl. 11:37

Den fg. formand (Erling Bonnesen):
Tak for det. Der er ikke nogen korte bemærkninger, og vi går videre
til den næste ordfører. Jeg ser ikke nogen fra Enhedslisten, så vi
går videre til Det Konservative Folkepartis ordfører, og det er fru
Birgitte Bergman. Værsgo.
Kl. 11:38

(Ordfører)
Birgitte Bergman (KF):
Tak for det. Formålet med lovforslaget er at tilvejebringe en tydelig
hjemmel til, at Rigsrevisionen fortsat kan og må revidere kirkernes
og præsteembedernes kapitaler, og det er jo rigtig godt, at vi får
løftet det over, så det bliver til lov.
Rigsrevisionens skarpe og dybdegående revision er et væsentligt
element i vores demokrati, og gennemsigtighed og grundige analyser
af statens forbrug er alfa og omega for, at der fortsat er en stor
troværdighed og tillid, når vi herinde fra Folketinget køber ind på
hele Danmarks vegne. Der er derfor god grund til, at Rigsrevisionen
kan fortsætte med at udføre sin årsrevision og større undersøgelser
også på Kirkeministeriets ressort.
Det Konservative Folkeparti støtter lovforslaget.
Kl. 11:38

Den fg. formand (Erling Bonnesen):
Tak for det. Der er ikke nogen korte bemærkninger, og vi går videre
til Nye Borgerliges ordfører, og det er fru Mette Thiesen. Værsgo.
Kl. 11:39

(Ordfører)
Mette Thiesen (NB):
Jeg synes, de forrige ordførere så fint har ridset op, hvad det her
lovforslag går ud på, så det vil jeg hverken trætte ordførerne eller
seerne med, men blot sige, at Nye Borgerlige støtter lovforslaget.
Kl. 11:39

Den fg. formand (Erling Bonnesen):
Tak for det. Der er ikke nogen korte bemærkninger, og vi går videre
til Liberal Alliances ordfører, og det er hr. Henrik Dahl. Værsgo.
Kl. 11:39

(Ordfører)
Henrik Dahl (LA):
Tak for ordet. Jeg havde egentlig tænkt mig at holde en brandtale
om det her lovforslag, og jeg har siddet og kigget ned i det, men jeg
kunne simpelt hen ikke komme i tanker om anknytningspunktet til
en sådan brandtale, så jeg vil bare sige, at vi støtter lovforslaget. Tak
for ordet.
Kl. 11:39

Den fg. formand (Erling Bonnesen):
Tak for det, og vi går videre til kirkeministeren. Værsgo.
Kl. 11:39

Kirkeministeren (Joy Mogensen):
Mange tak. Jeg tror heller ikke, jeg kan lave en brandtale, men jeg
vil gerne takke for den velvillige modtagelse af lovforslaget. Det
skaber jo, som det har været fremme, en eksplicit lovhjemmel til,
at den årlige revision af stiftsmidlerne også fremadrettet udføres af
Rigsrevisionen. Rigsrevisionen har selv påpeget, at der bør være en
eksplicit lovhjemmel, og Rigsrevisionen er også enig i, at det er
hensigtsmæssigt, at der sker en enstrenget revision af folkekirkens
fællesfond og stiftsmidlerne.

Ordføreren fra Venstre spurgte så til, hvordan der stadig væk kan
være bemærkninger, og i den forbindelse kan jeg oplyse, at Kirkemi‐
nisteriet har holdt et møde med Rigsrevisionen her primo oktober,
og at de tilslutter sig den måde, vi imødegår deres bemærkninger.
Så jeg håber, at det også kan indgå i udvalgsbehandlingen, som jeg
selvfølgelig vil følge og se frem til, og jeg vil bare slutte af med igen
at glæde mig over den brede opbakning. Tak.
Kl. 11:40

Den fg. formand (Erling Bonnesen):
Der er ikke nogen korte bemærkninger. Tak til ministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Kirkeudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
6) 1. behandling af lovforslag nr. L 35:
Forslag til lov om ændring af lov om hjemmeværnet. (Afskaffel‐
se af alderskriteriet for frivillige befalingsmænd).
Af forsvarsministeren (Trine Bramsen).
(Fremsættelse 07.10.2020).
Kl. 11:41

Forhandling
Den fg. formand (Erling Bonnesen):
Forhandlingen er åbnet, og den første ordfører er Socialdemokrater‐
nes ordfører, hr. Jan Johansen. Værsgo.
Kl. 11:41

(Ordfører)
Jan Johansen (S):
Jeg er 64 år, og det er jo ingen regler alder – medmindre man
er i hjemmeværnet, for som det er lige nu, skal frivillige befalings‐
mænd fratræde deres stilling, når de fylder 60 år. Jeg skal da blankt
erkende, at ryggen måske knirker lidt til tider, men ellers føler jeg
mig frisk og frejdig, og det tror jeg faktisk der er rigtig mange
60-årige der gør, også i hjemmeværnet. For selv om alderen sætter
sine spor på kroppen, er hjernen stadig skarp, og man er rig på
erfaringer. Erfaring kan som bekendt ikke købes for penge, og derfor
er det et kæmpe ressourcespild, hvis vi ikke fastholder de dygtige og
erfarne ældre i hjemmeværnet. Det bliver yderligere forstærket af,
at de ældre i hjemmeværnet har efterspurgte ledelseskompetencer og
specialviden, som det tager lang tid at opbygge. Det skal vi værne
om og værdsætte.
Alderskriterierne for frivillige befalingsmænd i hjemmeværnet er
nedskrevet i en lov, der stammer helt tilbage fra 1948. Meget er sket
i de 72 år – den sikkerhedspolitiske situation er en anden, og de
fleste ældre lever længere. Når internationale og nationale opgaver
skal løses, er det afgørende, at den enkelte frivillige er i stand til
at løfte opgaven. Derfor foretages der allerede i dag løbende vurde‐
ringer af befalingsmændene og de øvrige frivillige i hjemmeværnet,
hvor det vurderes, om de på tilfredsstillende vis opfylder de krav,
der er knyttet til den pågældende funktion. Men vi skal også have
tiltro til, at vores frivillige i hjemmeværnet, der er trænet i at træffe
beslutninger, selv kan vurdere, hvor meget de er i stand til, eller om
det er tid til at sige stop.

Fredag den 6. november 2020 (L 35)

Dette lovforslag er i lige så høj grad en hyldest til de mange
frivillige, der bruger weekend efter weekend og aften efter aften på
at arbejde for Danmark og for borgernes tryghed. Hjemmeværnet
stiller op til alt fra naturkatastrofer til internationale missioner eller
til situationer som den i Nordjylland, hvor vi har en opgave, der skal
løftes af mange myndigheder i landet. Det skylder vi dem en tak og
anerkendelse for, og det giver vi dem bl.a. med det her lovforslag.
Mange ældre er frivillige og har tid og lyst til at engagere sig, tage
fat og gøre en forskel. Det er en værdifuld ressource, ikke mindst for
hjemmeværnet. Derfor skal vi støtte op om lovgivning, der muliggør,
at de ældre kan fortsætte deres arbejde.
Lovforslag L 35 indebærer, at der fremover ikke vil gælde en
øvre aldersgrænse for at være frivillig befalingsmand i hjemmevær‐
net. Det skal være den pågældendes evner til at varetage sin stilling
og ikke den pågældendes alder, der skal være afgørende for, at en
befalingsmand kan beholde sin grad. For hvis man kan og vil, skal
man også have mulighed for at fortsætte i hjemmeværnet. Derfor
støtter Socialdemokratiet også lovforslaget.
Kl. 11:45

Den fg. formand (Erling Bonnesen):
Der er ikke nogen korte bemærkninger. Tak til ordføreren. Vi går vi‐
dere til Venstres ordfører, og det er hr. Christoffer Aagaard Melson.
Værsgo.
Kl. 11:45

(Ordfører)
Christoffer Aagaard Melson (V):
Tak for det. Med det her lovforslag afskaffer vi som sagt det alders‐
kriterium i hjemmeværnsloven, der indebærer, at frivillige befalings‐
mænd i hjemmeværnet skal fratræde deres stilling, når de er fyldt 60
år. Fremover vil det dermed alene være en frivillig befalingmands
evner til at varetage sin stilling og ikke den pågældendes alder, der
er afgørende for, om befalingsmanden kan beholde sin grad. Det
synes vi i Venstre er en rigtig, rigtig god idé.
Siden den oprindelige lov blev indført i 1948, er vores levealder
og generelle sundhed blevet betragtelig forbedret. Derfor giver det
mening at afskaffe det omtalte alderskriterium, så dem, der brænder
for at udøve en indsats i hjemmeværnet, kan fortsætte med at gøre
det i endnu flere år. Det synes vi generelt er et rigtig godt princip:
at vi ikke diskriminerer på baggrund af alder, men kigger på den
indsats, folk yder, og vi mener, at det vil give vores hjemmeværn
bedre muligheder for at varetage den store og vigtige opgave, som
de gør rigtig godt til vores alle sammens gavn og glæde.
Så i Venstre ser vi positivt på lovforslaget, og vi ser frem til
udvalgsbehandlingen. Tak for ordet.
Kl. 11:46

Den fg. formand (Erling Bonnesen):
Tak for det. Der er ikke nogen korte bemærkninger. Tak til ordføre‐
ren. Vi går videre til Dansk Folkepartis ordfører, og det er hr. Søren
Espersen. Værsgo.
Kl. 11:46

(Ordfører)
Søren Espersen (DF):
Tak for det, og tak til ministeren, fordi hun har taget initiativ til
det her. Jeg kan fortælle, at det er noget, der har været ønsket i
hjemmeværnet i rigtig mange år. Man har gået og talt om, hvor
uretfærdigt det egentlig var, og hvor dårlig en idé det var. Så det er
rigtig godt, at det nu bliver vedtaget, som det lader til det gør.
Jeg kan erklære mig enig i alt, hvad der er blevet sagt af de
forskellige. Vi har haft nogle groteske situationer, hvor f.eks. en
skibsfører, som blev 60 år, åbenbart ikke længere kunne føre skib, og
så måtte der pludselig en anden til, men han kunne ikke overtage det,

17

for han havde ikke den rette grad, og sådan noget hører ikke hjemme
i dag. Jeg er også selv en del af hjemmeværnet, og jeg er langt over
de 60 år, og jeg klarer mig glimrende, synes jeg selv.
Men der er i hvert fald stor begejstring, fordi ministeren har taget
initiativ til det. Det vil blive værdsat i hele hjemmeværnet. Mange
tak.
Kl. 11:47

Den fg. formand (Erling Bonnesen):
Tak for det. Der er ikke nogen korte bemærkninger. Vi går videre til
Radikale Venstres ordfører, og det er hr. Martin Lidegaard ... Det ser
ikke ud til, at han lige er til stede. Er der ikke andre fra Radikale, går
vi videre til SF's ordfører, og det er fru Anne Valentina Berthelsen.
Kl. 11:48

(Ordfører)
Ina Strøjer-Schmidt (SF):
Jeg skal lige sige, at det ikke er mig, der er Anne, men jeg er vikar i
dag, og jeg vil gerne læse hendes ordførertale op:
I SF sætter vi stor pris på den indsats, som hjemmeværnet ud‐
øver. Vi er meget taknemlige for den indsats, som frivillige yder
for at løse forskellige opgaver. Om det handler om grænsesikring,
trafiksikkerhed eller miljøoprydning, skal man ikke undervurdere
hjemmeværnets betydning. Derfor mener SF også, at det bør være
lysten og ikke alderen, der skal afgøre, hvorvidt man kan tjene i
vores hjemmeværn.
Så SF støtter op om forslaget.
Kl. 11:48

Den fg. formand (Erling Bonnesen):
Tak for det. Der er ikke nogen korte bemærkninger, og så går vi
videre til Enhedslistens ordfører, og det er fru Eva Flyvholm. Men
hun ses ikke til stede, og så går vi videre til Det Konservative
Folkepartis ordfører, og det er fru Birgitte Bergman. Værsgo.
Kl. 11:48

(Ordfører)
Birgitte Bergman (KF):
Tak for det. Jeg er vikar i dag for vores sædvanlige ordfører. Jeg
er rigtig glad for det her lovforslag, for det er da på tide, at vi får af‐
skaffet alderskriteriet. I Det Konservative Folkeparti elsker vi nemlig
hjemmeværnet, og vi mener, at det er på høje tid at ophæve aldersdi‐
skriminationen i hjemmeværnet. Alder er jo ikke i så høj grad som
tidligere en begrænsende faktor, så vi kan fuldt ud tilslutte os, at det
fremover vil være en befalingsmands evner til at varetage sin stilling
og dermed ikke alene den pågældendes alder – det er rigtig godt –
som er afgørende for, om en befalingsmand kan beholde sin grad. Vi
ser frem til at stemme for dette lovforslag efter behandlingen. Tak.
Kl. 11:49

Den fg. formand (Erling Bonnesen):
Tak for det. Der er ikke nogen korte bemærkninger, og vi går videre
til Nye Borgerliges ordfører, og det er hr. Peter Seier Christensen.
Værsgo.
Kl. 11:49

(Ordfører)
Peter Seier Christensen (NB):
Tak for det. De forrige ordførere har beskrevet, hvad lovforslaget
indeholder, og vi er helt enige i, hvad der er blevet sagt. Så Nye
Borgerlige støtter også lovforslaget.
Kl. 11:50

Den fg. formand (Erling Bonnesen):
Tak for det. Der er ingen korte bemærkninger, og så går vi videre til
Liberal Alliances ordfører, og det er hr. Henrik Dahl. Værsgo.

18

Fredag den 6. november 2020 (L 6)

Kl. 11:50

(Ordfører)
Henrik Dahl (LA):
Tak for ordet. Jeg har i lighed med den socialdemokratiske ordfører
rundet de 60 år, og jeg er ude af stand til at se, hvorfor man skal
diskriminere os erfarne mennesker. Derfor er det her et rigtig godt
lovforslag, som vi naturligvis bakker op i Liberal Alliance. Tak for
ordet.
Kl. 11:50

Den fg. formand (Erling Bonnesen):
Tak for det. Der er ingen korte bemærkninger. Så går vi videre til
forsvarsministeren.
Kl. 11:50

Forsvarsministeren (Trine Bramsen):
Jeg vil gerne takke for indlæggene under behandlingen af lovforsla‐
get, ikke mindst indlæggene fra de meget erfarne, der også har været
her, og ikke mindst tak for tilslutningen til forslaget. Hjemmeværnet
er af ekstrem stor værdi og betydning for Danmark. Tusindvis af
frivillige er med til at sikre, at vi er et trygt og sikkert samfund.
Det gælder ikke mindst i den krise, som vi står lige midt i, hvor
hjemmeværnet spiller en helt central rolle som en del af beredskabet.
At være en god hjemmeværnsmand eller -kvinde handler ikke om
årstallet på ens fødselsattest. Det handler om faglige og menneskeli‐
ge kvalifikationer. Derfor har jeg også set frem til at fremsætte og
behandle lovforslaget her, for det ændrer en regel i hjemmeværnslo‐
ven om, at befalingsmænd i hjemmeværnet bliver degraderet, når de
fylder 60 år. Hjemmeværnet har i mere end 70 år været en vigtig del
af det danske beredskab, og i dag består hjemmeværnet af 13.500
dedikerede aktive frivillige og 30.000 i reservestyrken.
Erfarne og dygtige befalingsmænd er vigtige for hjemmeværnets
opgaveløsning, men man er ikke pr. definition en dårlig befalings‐
mand, når man fylder 60 år, ligesom man heller ikke nødvendigvis
er en god befalingsmand, når man er 40 år. Det afhænger af menne‐
skelige og faglige kvalifikationer. De befalingsmænd, der har mange
års erfaring i hjemmeværnet, har en unik specialviden, som det tager
mange år at opbygge. Derfor er de en kæmpe ressource for hjemme‐
værnet. Dem med de kompetencer degraderer vi i dag uden videre.
Derfor har jeg, siden jeg på et besøg i hjemmeværnet blev gjort
opmærksom på denne regel, ønsket at lave den om. Formålet med
lovforslaget her er netop at fjerne aldersbarrieren, og dermed vil de
frivillige befalingsmænd ikke længere automatisk miste deres grad,
når de fylder 60 år. Det vil i stedet være faglige og menneskelige
kompetencer, der afgør, hvornår en befalingsmand skal stoppe.
Danmark er et stærkt fællesskab, som består af unge og ældre,
og jeg tror på, at vi gør vores samfund stærkere og bedre med netop
hjemmeværnet. Sådan er det, når man mødes på tværs af alder. Med
de mange forskellige opgaver, der følger i fremtiden, har vi brug
for, at hjemmeværnet er stærkt, mangfoldigt og ikke mindst et kvali‐
ficeret hjemmeværn. Det er lige præcis det, vi er med til at styrke
med lovforslaget her i dag. Jeg ser frem til en god og konstruktiv
behandling i udvalget.
Kl. 11:53

Den fg. formand (Erling Bonnesen):
Tak for det. Der er ikke nogen korte bemærkninger. Tak til ministe‐
ren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Forsvarsudvalget, og hvis
ingen gør indsigelse, betragter jeg det som vedtaget.

Det er vedtaget.

Det næste punkt på dagsordenen er:
7) 1. behandling af lovforslag nr. L 6:
Forslag til lov om ændring af lov om byfornyelse og udvikling af
byer og lov om almene boliger m.v. (Sammenlægning af Bygge‐
skadefonden og Byggeskadefonden vedrørende Bygningsfornyel‐
se og ophør af fremtidig skadesdækning ved bygningsfornyelse
m.v.).
Af boligministeren (Kaare Dybvad Bek).
(Fremsættelse 07.10.2020).
Kl. 11:53

Forhandling
Den fg. formand (Erling Bonnesen):
Forhandlingen er åbnet, og den første ordfører er Socialdemokrater‐
nes ordfører, hr. Henrik Møller. Værsgo.
Kl. 11:54

(Ordfører)
Henrik Møller (S):
Tak for det. George Harrisons første lp efter hans tid i The Beatles
hed »All Things Must Pass«, og det er vel egentlig meget rammende
for lige præcis det her. Det her er et spørgsmål om en fond, som er
ved at udløbe. Arbejdsmængden er ved at være væk, og det vil sige,
at det bliver sværere og sværere at argumentere for en fastholdelse
af den her fond. Det, der så er så heldigt, er, at vi kan lave en
sammenlægning med den ordinære Byggeskadefond og derved lave
et særskilt kontor i Byggeskadefonden for det almene område. Det
synes vi giver god mening, og derfor skal vi fra Socialdemokratiets
side anbefale lovforslaget.
Kl. 11:54

Den fg. formand (Erling Bonnesen):
Tak for det. Der er ikke nogen korte bemærkninger. Vi går videre til
Venstres ordfører, og det er fru Heidi Bank. Værsgo.
Kl. 11:55

(Ordfører)
Heidi Bank (V):
Tak for det. Jeg skal gøre det kort. Det er det rigtige, vi gør, at vi får
slanket den måde, vi nu gør tingene på, når behovet er bortfaldet. Og
det, vi i Venstre også har bemærket, er, at man opretter en særskilt
afdeling, afdeling C – det synes vi er positivt – så man ligesom har
styr på, hvem der tager sig af hvad. Så det var ordene herfra. Tak.
Kl. 11:55

Den fg. formand (Erling Bonnesen):
Tak for det. Der er ikke nogen korte bemærkninger. Vi går videre til
Dansk Folkepartis ordfører, og det er hr. Alex Ahrendtsen. Værsgo.
Kl. 11:55

(Ordfører)
Alex Ahrendtsen (DF):
Lovændringen er egentlig god for dem, der er imod papirnusseri.
Den består af to dele. Den første del omhandler forenkling og effek‐
tivisering, og den anden del omhandler ophævelse af ordningen om
grøn byfornyelse. Og der synes jeg godt lige man kan nævne, når nu
den her Byggeskadefond er en slags forsikring, der bliver betalt ind
til ved byfornyelse, at Folketinget jo har tømt denne kasse til andre

Fredag den 6. november 2020 (L 6)

projekter. Men selvfølgelig er der penge at spare ved at have én
frem for to administrationer, så det kan vi i Dansk Folkeparti sagtens
støtte.
Den anden del handler jo så om ordningen om grøn byfornyelse,
som bliver ophævet, ganske enkelt fordi en evaluering viste, at den
ikke blev brugt på grund af besværligt bureaukrati. Aftalepartierne,
herunder Dansk Folkeparti, har godkendt det, og vi kan samlet set
stemme ja til L 6, når vi når så vidt.
Kl. 11:56

Den fg. formand (Erling Bonnesen):
Tak for det. Der er ikke nogen korte bemærkninger. Tak til ordføre‐
ren. Og så går vi videre til SF's ordfører, og det er fru Ina StrøjerSchmidt. Værsgo.
Kl. 11:57

(Ordfører)
Ina Strøjer-Schmidt (SF):
Tak. Jeg er i dag vikar for ordføreren, men jeg vil gerne læse hendes
tale op.
I SF er vi enige i, at det ikke giver mening at opretholde Byg‐
geskadefonden vedrørende Bygningsfornyelse som en selvstændig
organisation, når antallet af bygningsfornyelsessager i fonden er så
få. Vi mener dog, at det er vigtigt ikke at glemme de bygningsforny‐
elsessager, som i fremtiden vil være uden dækning. Disse skader
være en stor belastning både administrativt og økonomisk. Grunden
til, at vi i dag har meget få byggeskadesager i forbindelse med
byfornyelse, er, at der har været faldende bevillinger til byfornyelser.
Der kan altså opstå et problem, hvis byfornyelse i fremtiden i højere
grad må prioriteres økonomisk, da antallet af byggesager tilsvarende
vil stige. Vi kan altså i fremtiden stå i en situation, hvor mange
ejendomme vil stå uden forsikring og uden mulighed for hjælp fra
Byggeskadefonden. Vi vil derfor bede ministeren om at drøfte det
nærmere i udvalgsarbejdet.
Kl. 11:58

Den fg. formand (Erling Bonnesen):
Tak for det. Der er ikke nogen korte bemærkninger. Og vi går videre
til Enhedslistens ordfører, og det er hr. Søren Egge Rasmussen.
Værsgo.
Kl. 11:58

(Ordfører)
Søren Egge Rasmussen (EL):
Enhedslisten støtter lovforslaget.

19

Byggeskadefonden sammen i en ny afdeling C. Det er positivt, at
afdeling C holdes økonomisk adskilt fra Byggeskadefondens øvrige
aktiviteter – derved sikres både personalemæssige kompetencer og
ressourcer og uafhængige beslutningsgange. Alt i alt er vi positivt
stemt over for lovforslaget.
Kl. 12:00

Den fg. formand (Erling Bonnesen):
Tak for det. Der er ingen korte bemærkninger. Vi går videre til Nye
Borgerliges ordfører, og det er fru Mette Thiesen. Værsgo.
Kl. 12:00

(Ordfører)
Mette Thiesen (NB):
Tak. Jeg er også vikar. Nye Borgerlige støtter lovforslaget.
Kl. 12:00

Den fg. formand (Erling Bonnesen):
Tak for det. Vi går videre til Liberal Alliances ordfører, og det er hr.
Ole Birk Olesen. Værsgo.
Kl. 12:00

(Ordfører)
Ole Birk Olesen (LA):
Det var en af mine store glæder som boligminister i sin tid, at jeg
kunne finde opbakning fra et flertal i Folketinget til at stoppe byfor‐
nyelsesindsatsen med offentlige kroner. Der skal jo være masser af
byfornyelse hele tiden, men det er noget mærkeligt noget, at det er
skatteyderne, der skal betale for, at udlejere eller private byfornyer.
Det skal de jo selv betale, og det skal lejerne betale for i form
af højere husleje. Derfor var det glædeligt, at den kunne afskaffes
og pengene kunne bruges til noget mere fornuftigt i sin tid. Derfor
har vi nu ikke længere brug for Byggeskadefonden vedrørende Byg‐
ningsfornyelse. Den behandler kun de byfornyelser, der er blevet
bevilget offentlige penge til tidligere, og det er for nedadgående
selvfølgelig i sagens natur, fordi der ikke bliver bevilget nye penge,
og derfor kan den restfunktion, der er, nu lægges sammen med den
ordinære byggeskadefond, og det er en god administrativ lettelse.
Det gør man så, og det støtter vi.
Kl. 12:01

Den fg. formand (Erling Bonnesen):
Tak for det. Der er ingen korte bemærkninger. Vi giver ordet videre
til boligministeren, værsgo.
Kl. 12:01

Kl. 11:58

Den fg. formand (Erling Bonnesen):
Tak for det. Der er ingen korte bemærkninger. Så går vi videre til
Det Konservative Folkepartis ordfører, og det er fru Birgitte Berg‐
man.
Kl. 11:59

(Ordfører)
Birgitte Bergman (KF):
Jeg skal også lige sige til boligministeren, at jeg også er vikar i dag
og tager dem alle – det er et maratonridt, jeg er ude på her.
Grundet faldende byfornyelsesaktiviteter og dermed faldende
indbetalinger til Byggeskadefonden vedrørende Bygningsfornyelse
er fondens økonomi under pres. Omprioriteringen af den statslige
byfornyelsesramme til en landspulje, som skete med finanslovsafta‐
len for 2019, øger presset på fondens økonomi yderligere, da dette
medfører et effektivt stop for fremtidige indbetalinger til fonden. Det
giver derfor god mening set fra Det Konservative Folkepartis syns‐
punkt at lægge Byggeskadefonden vedrørende Bygningsfornyelse og

Boligministeren (Kaare Dybvad Bek):
Tak for det, formand, og tak til den seneste ordfører fra Liberal
Alliance, der går ind og støtter noget, der har med byfornyelse at
gøre, dog en effektivisering, men alligevel. Også tak til ordførerne
for bemærkningerne i øvrigt.
Formålet med lovforslaget er med rettidig omhu at tage hånd om
Byggeskadefonden vedrørende Bygningsfornyelse, herunder selvføl‐
gelig fondens sager og økonomi. På grund af de senere års nedskæ‐
ringer i byfornyelsesrammerne er fondens økonomi under pres, og i
dag gennemføres der færre, typisk ganske små sager sammenlignet
med tidligere. Det betyder, at der indbetales færre og mindre bidrag
til fonden. Det er derfor vurderet, at der ikke længere er grundlag for
at opretholde det som en selvstændig fond. Der vurderes heller ikke
at være grundlag for at fortsætte skadesdækning af bygningsfornyel‐
ser, da så få istandsættelser er omfattet af reglerne i dag.
Det foreslås derfor, at de sager, aktiver, passiver m.v., som ligger
i fonden, overføres til Byggeskadefonden på det almene område. De
to byggeskadefonde har mange ligheder og mange af de samme op‐
gaver, f.eks. gennemfører begge fonde gennemsyn på byggearbejder,

20

Fredag den 6. november 2020 (L 7)

håndterer skadesanmeldelser og sørger for formidling af byggetek‐
nisk viden. Byggeskadefonden vedrørende Bygningsfornyelses sager
foreslås derfor overført til Byggeskadefonden, hvor der oprettes en
ny afdeling, Afdeling C, der vil kunne håndtere skadesdækning af de
eksisterende bygningsfornyelsessager. Den nye afdeling foreslås at
være separat og økonomisk uafhængig af Byggeskadefondens øvrige
afdelinger, A og B. Det vil betyde, at afdelingerne ikke kan låne pen‐
ge til hinanden, og afdelingerne vil ikke kunne hæfte for hinanden.
Forslaget vil betyde, at fremtidige bygningsfornyelser ikke vil have
skadesdækning af Byggeskadefonden vedrørende Bygningsfornyelse
eller andre lignende fonde.
Ligeledes ophører det eftersyn og den juridiske bistand, som
fonden tidligere har ydet. I tilfælde af en byggeskade vil ejerne
derfor fremadrettet selv skulle rejse krav mod en ansvarlig entrepre‐
nør eller rådgiver. Det forventes dog at være meget få byfornyede
ejendomme, der vil stå uden skadesdækning og juridisk bistand fra
fonden i fremtiden, da der er ganske få ejendomme, der er omfattet
af Byggeskadefonden vedrørende Bygningsfornyelse.
Derudover foreslås aftalt grøn byfornyelse ophævet. Aftalt grøn
byfornyelse var en del af energisparepakken fra 2014 og går over‐
ordnet på en aftale mellem udlejerne og et flertal af lejerne om
gennemførelse af energisparende arbejder i ejendommen. Hensigten
med ordningen var at øge de private udlejeres interesse i at igang‐
sætte energirenovering i det private udlejningsbyggeri. Forslaget om
at ophæve ordningen er et resultat af evalueringen af aftalt grøn
byfornyelse, der viste, at ordningen ikke anvendes i praksis.
Med de ord skal jeg sige tak for den gode debat om lovforslaget,
og jeg ser frem til en konstruktiv udvalgsbehandling.
Kl. 12:04

Den fg. formand (Erling Bonnesen):
Tak for det. Der er ikke nogen korte bemærkninger. Tak til ministe‐
ren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Boligudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
8) 1. behandling af lovforslag nr. L 7:
Forslag til lov om ændring af lov om almene boliger m.v. og
lov om leje af almene boliger. (Støtte til etablering og drift af
midlertidigt husly til uddannelsessøgende, den almene boligsek‐
tors overgang til Digital Post og forsøg med opsigelse af lejere i
almene ældre- og plejeboliger).
Af boligministeren (Kaare Dybvad Bek).
(Fremsættelse 07.10.2020).
Kl. 12:04

Forhandling
Den fg. formand (Erling Bonnesen):
Forhandlingen er åbnet, og den første ordfører er Socialdemokrater‐
nes ordfører, og det er hr. Henrik Møller. Værsgo.

Kl. 12:04

(Ordfører)
Henrik Møller (S):
Tak. Jeg skal lige sige, at jeg i min tale før glemte at sige, at vi efter
lange og seje forhandlinger, den her gang uden frokost, også har
opbakning fra De Radikale til det lovforslag, vi lige har behandlet,
og sådan set også til det, vi skal behandle nu her.
Det lovforslag, som vi behandler nu, har jo som sagt tre dele. For
det første giver vi kommunerne mulighed for at etablere og finansie‐
re en ordning, så studerende kan tilbydes en midlertidig bolig, hvis
de ikke selv kan finde en inden studiestart. For det andet lægger vi
op til at følge op på en bred aftale fra 2017, så boligselskaberne kan
gøre øget brug af digital post-løsningen i deres kommunikation med
lejerne. For det tredje kan kommunen søge om, at lejere i almene
ældre- og plejeboliger i ganske særlige tilfælde kan opsiges og få
anvist ny bolig, hvis plejebehovet ændret sig.
Man kan sige, at det sådan set er tre meget forskellige forslag,
og jeg vil selvfølgelig især fremhæve den del, som giver kommuner‐
ne mulighed for at tilbyde de studerende en midlertidig bolig ved
studiestart. Vi kender jo godt den problematik, at der hver sommer
er tusindvis af studerende, der bliver optaget på landets videregående
uddannelser, og man kan sige, at det særlig i hovedstaden er en
udfordring at finde boliger til dem alle sammen på en gang. Det
løser vi selvfølgelig, bl.a. ved at vi får bygget nogle flere permanente
studieboliger, og jeg ved også, at man i København er i gang med
det arbejde. Jeg ved, at man har en ambition om, at det cirka er
12.000 permanente studieboliger, der skal være frem mod 2031. Vi
ser også, at presset på studieboliger er særlig stort omkring studie‐
start, hvor der er brug for en særlig løsning. Det var sådan set også
derfor, vi fra Socialdemokratiets side gik til valg på at indføre en tag
over hovedet-garanti til de studerende i de store studiebyer.
Det, der måske har vakt lidt undren, er, at Aarhus, Odense og
Aalborg uden brug af lovgivning sådan set er i stand til at finde en
tag over hovedet-løsning. Men København givet udtryk for, at man
mangler en hjemmel til at kunne gøre det her, og det er her, presset
og prisen på studieboliger er størst. De mener, at de er udfordret med
den gældende lovgivning, som kræver, at tag over hoved-garantien
ikke må medføre tab for kommunen. Nu kan man sige, at vi med det
her lægger op til, at det er muligt for kommunalbestyrelsen selv at
tilrettelægge en ordning efter de lokale forhold. Det betyder, at en
tag over hovedet-garanti som udgangspunkt skal hvile i sig selv, at
der skal være balance mellem indtægter og udgifter, men at kommu‐
nalbestyrelsen vil kunne yde støtte, hvis det skønnes nødvendigt for
at opnå balance i budgettet. Jeg er selvfølgelig glad for, at vi med det
her lovforslag ligesom kan levere, hvad vi har lagt op til i forhold til
en tag over hovedet-garanti.
I forhold til den digitale post er tiden vel moden til, vi er nået til,
at man kan bruge den digitale løsning til at henvende sig til lejerne,
så det bakker vi også op om.
Til det tredje forslag om ældre- og plejeboliger vil jeg sige, at vi
har modtaget nogle svar fra både Lev og Institut for Menneskerettig‐
heder. Vi har også fået et svar fra ministeriet, som jeg et eller andet
sted synes indikerer, at problemet ikke er sådan, som det er blevet
beskrevet. Det er klart, at når vi får sådan nogle henvendelser, vil jeg
selvfølgelig anbefale, at vi tager dem med i den videre udvalgsbe‐
handling for at sikre, at vi kan give et klart svar om, at det her sådan
set gøres for at give kommunerne noget fleksibilitet over for nogle
borgere i nogle eksisterende ældre- og plejeboliger. Det kan give god
mening, i lyset af at det i dag er meget kompliceret og meget trægt
at gøre det her. Men jeg er åben for, at vi tager en forhandling i
udvalget om de henvendelser, der er kommet der, så vi selvfølgelig
gør det på den rigtige måde.
Ellers skal Socialdemokratiet sammen med De Radikale anbefale
lovforslaget.

Fredag den 6. november 2020 (L 7)

Kl. 12:08

Den fg. formand (Erling Bonnesen):
Tak for det. Der er ingen korte bemærkninger. Vi går videre til
Venstres ordfører, og det er fru Heidi Bank. Værsgo.
Kl. 12:09

(Ordfører)
Heidi Bank (V):
Tak for det. Forslaget rummer, som det jo også er blevet sagt af den
socialdemokratiske ordfører, tre selvstændige forslag. Vi har undret
os noget over, at tre så forskellige forslag samles i ét, nemlig om
unge, om digitalisering og om ældre. Det stritter lidt i forskellige
retninger, og jeg håber, at ministeren måske kan gøre os lidt klogere
på, hvorfor man har valgt den sammenblanding.
Men ser vi på det første forslag, må vi sige, at der er mange unge
mennesker, der har en akut boligmangelsituation i forbindelse med
studiestart, og det er særlig et problem, der vedrører hovedstaden,
København, hvor der mangler studieboliger. Københavns Kommune
har et efterslæb, de endnu ikke har fået styr på, og etablering af
midlertidige ungdomsboliger giver mening og bør selvfølgelig gå
hånd i hånd med etablering af permanente studieboliger. Allerede i
dag etableres der midlertidige studieboliger i større byer i Danmark.
Ministeren bedes derfor uddybe, hvorfor der er brug for en spe‐
cifik lovgivning på dette område, da midlertidige boliger allerede
etableres i Aarhus og Odense og Aalborg. Hvorfor kan man i de
byer, og hvorfor er det, der er brug for den særlovgivning eller
speciallovgivning her?
Men alt i alt må jeg også bare sige, at vi selvfølgelig støtter
100 pct., at man skal kunne etablere midlertidige studieboliger også
i København, hvis det er der, der er en særlig udfordring. Men vi
vil gerne høre lidt nærmere om, hvori den udfordring mere præcis
består.
I forhold til det andet forslag indgik den daværende regering, der
bestod af Venstre, Liberal Alliance og Det Konservative Folkeparti,
en politisk aftale i 2017 sammen med næsten resten af Folketinget,
så vidt jeg lige kan overskue, om øget digital kommunikation på
lejeområdet. Digitalisering i den almene sektor var et område, der
skulle arbejdes på. Udmøntningen af aftalen i 2017 indbefattede, at
skriftlighed pr. brev skulle fastholdes ved betalingskrav og opsigelse,
hvilket skulle sikre ekstra tryghed. Digitale løsninger kan indbefatte
en større leveringssikkerhed for borgeren, og digitale løsninger vil
bidrage til administrative lettelser for de almene boligselskaber. Det
er selvfølgelig positivt.
Men de kan også rumme en risiko. Modtageren af den digitale
post skal nemlig have et vist niveau af parathed ud over naturligvis
adgang til teknisk udstyr. I forhold til bredden i sammensætningen
af beboere i alment boligbyggeri, herunder den større gruppe af
f.eks. ældre og udsatte mennesker, kan en ren digital løsning synes
risikabel. Som der lægges op til, kan det betyde, at ældre og nogle af
vores mest udsatte borgere kan miste deres bolig, hvis meddelelser
ikke modtages. Omvendt kan der være ældre og udsatte borgere for
hvem den rene digitale løsning kan være bedre. Det gør det måske
nemmere for pårørende at hjælpe og følge med.
Vi skal også bemærke, at vi den 5. november i indeværende år
har modtaget indsigelse over for forslaget fra Danske Handicaporga‐
nisationer. Vi har også modtaget fra Lev, der er ligeledes påpeger,
at de ikke har været på høringslisten. Hvorfor Danske Handicaporga‐
nisationer ikke har været på høringslisten undrer, og derfor bedes
ministeren svare herpå.
Jeg har også noteret mig, at Socialdemokratiets ordfører har åb‐
net op for, at vi selvfølgelig skal ind at se på og få en god drøftelse
af det i udvalget, og det kvitterer jeg for. Men vi ser frem til en
udvalgsbehandling på det her område, hvor vi kan blive lidt klogere
på det.

21

Ser vi på det tredje forslag, indføres der hjemmel til, at kommu‐
ner kan søge om at etablere en forsøgsordning, efter hvilken lejere
i almene boliger og ældre- og plejeboliger i ganske særlige tilfælde
kan opsiges og blive henvist en ny egnet bolig, hvis f.eks. deres
plejebehov ændrer sig. Venstre går ind for, at kommunerne gives
mulighed for at udvikle nye løsninger, der kan løse kommunale
opgaver bedre og mere effektivt til gavn for borgerne. Forslagets
grundtanke er en forsøgsordning, hvor ældre borgere, der ønsker at
vælge fællesskaber til, kan samles, mens ældre borgere, der måske
kan have et stort plejebehov og have større ønske om at kunne vælge
fællesskabet til og fra, samles. Det giver mening.
Men forslaget rummer også visse udfordringer: i forhold til leje‐
lovens ord om uopsigelighed, i forhold til borgerens samtykke, i
forhold til borgerens rettigheder. Vi ser frem til, at ministeren udfol‐
der, hvad nærhedsprincippet indebærer i det konkrete forslag. Af
høringssvarene fremgår det, at Ældre Sagen udtrykker samme ønske.
Vi har igen brug for, at ministeren belyser, hvorfor Danske Han‐
dicaporganisationer og andre relevante organisationer ikke er blevet
hørt. Og så ser vi frem til en udvalgsbehandling, hvor det nærmere
afklares, hvordan den ældre borgers rettigheder beskyttes, for det
skal være trygt at blive ældre i Danmark.
Kl. 12:14

Den fg. formand (Erling Bonnesen):
Tak for det. Der er en enkelt kort bemærkning fra fru Birgitte Vind,
Socialdemokratiet, ser det ud til. Værsgo.
Kl. 12:14

Henrik Møller (S):
Hun har lige fået en lidt dybere stemme. Det er jo, fordi vi skal holde
afstand herinde, og da hr. Søren Egge Rasmussen og jeg har plads
lige ved siden af hinanden, er jeg lige rykket en enkelt plads. Det
beklager jeg.
Jeg synes bare, at jeg lige vil sige, at vi i forhold til beredskabet
til førstebehandlingen i dag fik en melding fra ministeriet om, at
høringssvaret er sendt. I den offentlige høring hørte man bl.a. Dansk
Handicap Forbund, men ikke Danske Handicaporganisationer. Og
Dansk Handicap Forbund har ikke afgivet høringssvar. Men det kan
så være, at vi skal have en drøftelse af, hvem det er, der skal høres
i de her sager. Det er bare lige for at sige, at jeg tror, man fra
ministeriets side formentlig har regnet med, at man var på den sikre
side, ved at man havde taget en af organisationerne med.
Kl. 12:15

Den fg. formand (Erling Bonnesen):
Ordføreren.
Kl. 12:15

Heidi Bank (V):
Det er jo fint, at det bliver påpeget. Jeg vil stadig væk gerne høre
ministerens svar på det. Jeg tænker, at det sikkert er noget af det
samme. Men der er brug for, at vi får den her drøftelse, for det er jo
ikke bare én organisation, der er inde at råbe op her og sige: Der er
altså noget her, vi er meget bekymrede for, for vi har nogle borgere,
der er sårbare.
Derfor synes jeg egentlig, det er noget, vi skal være utrolig op‐
mærksomme på, særlig når vi taler om de her boligområder, hvor vi
jo ved, at der er ekstra mange borgere, der er udsatte, og hvor vi har,
kan man sige, et ekstra ansvar som samfund.
Kl. 12:15

Den fg. formand (Erling Bonnesen):
Så er der ikke flere korte bemærkninger. Tak til ordføreren. Vi går
videre til Dansk Folkepartis ordfører, og det er hr. Alex Ahrendtsen.
Værsgo.

22

Fredag den 6. november 2020 (L 7)

Kl. 12:15

(Ordfører)
Alex Ahrendtsen (DF):
Tak, formand. Lovforslaget består af tre dele. Første del giver kom‐
munerne mulighed for at tildele og finansiere midlertidige boliger
til alle uddannelsessøgende, hvis de ikke kan finde bolig. Og som
Venstres ordfører allerede har påpeget, er det jo en slags lex Køben‐
havn, for man kan allerede gøre det, som lovforslaget lægger op
til, i Odense Aarhus. Og det, vi så ikke rigtig kan forstå i Dansk
Folkeparti, er, hvorfor man så skal have en særskilt lovgivning for en
enkelt kommune, der ikke kan finde ud af det. Under den tekniske
gennemgang stillede jeg spørgsmålet til ministeren og embedsappa‐
ratet, som ikke kunne svare på spørgsmålet. Jeg håber, at ministeren
har svar i sin tale i dag, så vi kan få svar på, hvorfor vi skal lave
særskilt lovgivning for København.
Anden del af forslaget handler om, at udlejere af almene boliger
fremover skal sende breve til lejere som digital post, og det er
jo en del af en aftale, som Dansk Folkeparti er med i, og vi står
selvfølgelig fortsat ved den del. Det er en god ting, at man kan sende
digital post. Vi har også noteret os, at man kan blive fritaget under
de gældende regler, så man kan få papirpost, hvis man beder om det.
Og vi har også set, at ministeriet vil følge med i, om det vil betyde,
at der er flere lejere, der bliver sat på gaden, fordi de ikke har betalt
huslejen. Alt sammen vældig godt.
Den tredje del vil jeg dvæle lidt ved. Det er jo det forsøg, der
i helt særlige situationer giver mulighed for at opsige lejere af
almene ældre- eller plejeboliger, hvis de får ændrede plejebehov,
altså hos lejerne. Og så vidt jeg kan forstå på lovforslaget, har det
været en del af et frikommuneforsøg, der så er blevet flyttet over
til udfordringsretten. Det, vi ikke har kunnet finde ud af, er, hvilke
kommuner der har udfordret ministeriet og bedt om det her forsøg.
Jeg ved ikke, om ministeren har mulighed for at svare på det. Hvis
ikke ministeren har mulighed for det, må vi få svar på det i løbet af
udvalgsbehandlingen. Det ville være rart for os.
Det, vi kan se, er, man har forsøgt at ramme det ind, altså at
forsøgsgodkendelsen ligger hos kommunalbestyrelser og regionsråd
og selvejende institutioner. Og boligministeren skal i hvert enkelt
tilfælde vurdere, om der skal være godkendelse. Og så kan vi også
se, at der er et ønske om mere fleksibilitet for bebyggelser, der har
blandede boligformer, for at man kan tilgodese nogle ældre, når de
skal flyttes til en bolig, så de kan få bedre pleje. Og hensigten er
jo alt sammen god. Vi kan også godt se, at lejere og pårørende skal
inddrages, og at forsøget bliver evalueret.
De vi bare ikke kan se, er, om vi overhovedet er forpligtet på
at gennemføre forsøget, altså jævnfør udfordringsretten. Det må mi‐
nisteren også gerne svare på. Og så har vi også noteret os i Dansk
Folkeparti, at vi for en gangs skyld ligger på linje med Institut for
Menneskerettigheder i deres bekymring i forhold til dette forsøg. Det
er jo altid en særskilt fornøjelse – eller hvad man skal sige – når man
er enige med Institut for Menneskerettigheder. Det sker ikke ret tit,
men det skal da også nævnes – ret skal være ret.
Derfor bliver vi i Dansk Folkeparti nødt til at afvente udvalgsbe‐
handlingen før stillingtagen. Vi er meget, meget skeptiske over for
etableringen af dette forsøg. Umiddelbart tror jeg ikke, vi kommer
til at støtte det. Det behøver vi jo for så vidt heller ikke; en minister
har altid ret til at gennemføre et forsøg. Jeg ved ikke, om det er nød‐
vendigt med lovgivning her. Det må ministeren også gerne lige svare
på. For hvis ministeren bare skal igangsætte det som forsøg, kan vi
jo tage det ud af lovforslaget, så Dansk Folkeparti også har mulighed
for at sige ja til de øvrige ting. Så vi afventer udvalgsbehandlingen,
vi afventer ministeren og ministeriets svar, inden vi tager endelig
stilling.

Kl. 12:20

Den fg. formand (Erling Bonnesen):
Tak. Der er ikke nogen korte bemærkninger på. Vi siger tak til
ordføreren, og vi går videre til SF's ordfører. Det er fru Ina StrøjerSchmidt, værsgo.
Kl. 12:20

(Ordfører)
Ina Strøjer-Schmidt (SF):
Tak. Jeg er i dag vikar for ordføreren på området, og jeg vil gerne
læse talen op.
I SF mener vi, at det samlelovforslag, som regeringen fremsætter
i dag, bør opdeles i to separate lovforslag, da vi ikke kan stemme for
forsøgsordningen, som gør det muligt at opsige lejere i almene, æld‐
re- og plejeboliger. SF mener ikke, at det er rimeligt at flytte rundt
på ældre borgere og mennesker med et handicap på den måde, som
lovforslaget lægger op til. Disse mennesker er ligesom alle andre
almene boliglejere underlagt den almene boliglov, og de bør derfor
have samme rettigheder. Loven definerer meget tydeligt, hvorfor det
ikke bør være muligt at opsige lejere, så hvorfor skal beboere i
almene ældre- og plejeboliger have frataget den rettighed? Det kan
være enormt traumatisk for ældre og mennesker med handicap at
blive flyttet rundt mod deres vilje. En flytning bør derfor ske efter
aftale og ikke som ensidig beslutning fra udlejers side. Alt andet vil
være uværdigt.
Lovforslaget er efter sigende udarbejdet på baggrund af en speci‐
fik sag, hvor meget få ældre beboere i en kommune ikke har villet
flytte. Forslaget behandler altså ikke en generel tendens i vores sam‐
fund. Derfor mener vi i SF, at det er absurd at lave en lovgivning,
der indskrænker beboernes rettigheder på den her måde. Og hvis det
viser sig at have store økonomiske konsekvenser for kommunen at
overholde de rettigheder, som er bestemt af den almene boliglov, så
må man gå dialogens vej med de ældre beboere. Vi kan altså ikke
stemme for at give udlejer mulighed for at opsige lejere i almene
ældre- og plejeboliger. Vi foreslår derfor, at denne del af lovforslaget
behandles selvstændigt.
I lovforslagets del om overgang til digital post i den almene
sektor ser vi i SF både nogle fordele og nogle udfordringer. Vi
er positive over for indførslen af digital post, da den nuværende
ordning både er umoderne og tidskrævende for udlejer og lejer. Den
nye digitale ordning er altså god, men det frygtes, at ordningen vil
ramme mennesker, som ikke er it-stærke, meget hårdt, da de kan
risikere at miste deres hjem, hvis de overser en e-mail.
Derfor foreslår vi at stille krav til udlejer om at sende et fysisk
brev til lejer, når det gælder opsigelse og betalingspåkrav. Lejer
skal ligeledes have mulighed for at sende indsigelse mod opsigelsen
via et brev. Dette kan ske sideløbende med muligheden for at have
samme kommunikation på digital post.
Vi er opmærksomme på, at det er muligt at framelde sig digital
post og derved udelukkende modtage fysiske breve, hvilket især
er en fordel for den ældre del af befolkningen. Trods dette er det
SF's klare overbevisning, at der findes mennesker i Danmark, sær‐
lig socialt udsatte, som har gavn af den digitale løsning, men som
samtidig kan overse en e-mail, og derved muligvis sætte deres bolig‐
situation under pres. Vi ønsker derfor, at dette kan inddrages i det
videre udvalgsarbejde.
Den sidste del af lovforslaget, som vedrører tag over hovedet-ga‐
rantien, er vi i SF meget positive over for, da vi mener, at det er en
god løsning at afhjælpe den akutte boligsituation, der opstår hvert år
ved studiestart. Derfor vil SF stemme for den del af lovforslaget.
Som konklusion vil jeg bede ministeren om at dele lovforslaget
op i to dele, så delen vedrørende forsøget med opsigelse af lejere i
almene ældre- og plejeboliger behandles selvstændigt.

Fredag den 6. november 2020 (L 7)

Kl. 12:24

Den fg. formand (Erling Bonnesen):
Tak for det. Der er ikke nogen korte bemærkninger. Tak til ordføre‐
ren. Vi går videre til Enhedslistens ordfører, og det er hr. Søren Egge
Rasmussen. Værsgo.
Kl. 12:24

(Ordfører)
Søren Egge Rasmussen (EL):
Det er jo et lovforslag med tre blandede bolsjer. Når man ser på
det første bolsje om at give kommunerne lov til at arbejde med en
tag over hovedet-garanti, en boliggaranti, for studerende, må man
sige, at det jo er rigtig godt at gennemføre det. Når man kommer
fra Aarhus, har man oplevet, at der har været sådan en tag over
hovedet-garanti i adskillige år. Det har udviklet sig over årene, og
man har fra kommunens side været dygtige til at holde øje med, om
der er plejehjem, der skal til at bygges om, om der er kursussenge
ude på Beredskabsgården, om der er en boligforening, som er på
vej til at renovere en boligblok, og om der dermed er nogle tomme
boliger. Kan det så suppleres med nogle containerløsninger forskelli‐
ge steder i byen, jamen så er det jo det, man har tilbudt de unge
ved studiestart, så de kan få en tryg studiestart og ikke skulle tænke
på, at de var i en umulig boligsituation. Det har været en rigtig god
ordning.
Samtidig har man prioriteret at bygge flere ungdomsboliger, og
det vil sige, at man sådan set er i gang med at løse ungdomsbolig‐
problemerne, og det har man også gjort i Aalborg og i Odense –
uden det lovforslag, som vi har her i dag. Og det kunne egentlig
være interessant at få belyst, om det, man har praktiseret i Aarhus,
Aalborg og Odense, er noget, der er ulovligt. Og man må sige, at
hvis en kommune har lidt udgifter i forbindelse med at være en
moderne studieby, er det vel i orden. Altså, en kommune bruger jo
penge på flere ting, der ligesom profilerer kommunen selv, og hvis
man vil være en god studieby, skal man også arbejde seriøst med at
have ungdomsboliger til de unge.
Vi er selvfølgelig for, at man også skal hjælpe unge mennesker
i Københavnsområdet. Nogle nævner København, men det er sådan
set bredere. Det er jo det storkøbenhavnske område, der mangler at
tage ungdomsboligproblemerne alvorligt. Det er jo også Frederiks‐
berg. Det er også DTU, som har mange studiepladser. Altså, jeg sav‐
ner, at man virkelig løfter det her op og siger, at det københavnske
område er et område, som tiltrækker mange studerende, og at man
så også skal løse boligproblemerne. Vi vil selvfølgelig stemme for, at
der nu indføres en lov, som kan være med til at sikre det, som man
har praktiseret i andre studiebyer i adskillige år.
Det andet punkt omkring øget digital kommunikation er vi med i
en aftale om, og det står vi ved. Vi synes, det er fint, at man kigger
på, om vi er gået for vidt med hensyn til, om man skal have et brev,
hvis det drejer sig om en opsigelse af lejemålet. Det vil vi også gerne
drøfte i udvalgsbehandlingen.
Og så har vi det tredje punkt, og der er vi altså nødt til at få
opdelt det her lovforslag. Jeg synes, der mangler en historisk redegø‐
relse for, hvorfor det her lovforslag kommer her. Det har jo tidligere
været i proces i et andet ministerium, hvor det så endte med, at det
ikke blev vedtaget. Er det noget, der fremgår af sagen? Det har jeg
ikke kunnet finde.
Så har vi her på det seneste fået nogle breve, henvendelser, om,
at det ikke er alle, der er blevet hørt i den her sag, og vi står altså
med en sag, hvor man kan risikere, at det er ældre mennesker, måske
mennesker med handicap, som får forringet deres livsmuligheder i
forbindelse med noget, man kalder et forsøg, og samtidig forringer
man deres rettigheder som lejere. Det ser vi store problemer i, og
der skal godt nok komme en rigtig god forklaring for, at vi ender
med at være for den slags. Jeg har noteret mig, at der åbenbart er en

23

forhistorie om, at det har været noget, der har været efterspurgt nogle
steder. Jamen det er jo ikke ensbetydende med, at man skal indføre
en lovgivning omkring det.
I Enhedslisten ser vi meget alvorligt på sådan nogle sager, der
forringer lejeres rettigheder, og derfor er det vigtigt for os, sådan
som sagen er nu, at man får opdelt lovforslaget i to dele, så det tredje
sure bolsje kommer for sig selv.
Kl. 12:28

Den fg. formand (Erling Bonnesen):
Tak for det. Der er ikke nogen korte bemærkninger. Vi går videre
til Det Konservative Folkepartis ordfører, og det er fru Birgitte Berg‐
man. Værsgo.
Kl. 12:28

(Ordfører)
Birgitte Bergman (KF):
Tak for det. Uddannelsessøgende har altid, især i forbindelse med
studiestart, en udfordring med at finde boliger. Det er derfor positivt
at udvide kommunernes mulighed for at finde midlertidige boliger til
dem i den almene boligmasse, og det støtter vi.
Det giver også rigtig god mening at digitalisere kommunikatio‐
nen i den almene boligsektor, og i det omfang betalingskrav og
opsigelse fastholdes skriftligt, ser vi positivt på forslaget.
Det sidste område, der dækker L 7, er mere kontroversielt, i og
med at det i en forsøgsordning skal muliggøres at opsige beboere
i almene ældreboliger og plejehjem, hvis beboeren enten bliver bed‐
re eller dårligere til den angivne boligform. Det er selvsagt meget
indgribende at opsige mennesker fra deres hjem. I bemærkningerne
lægges der op til, at hovedproblemstillingen er at få ældreboliger
til at fungere godt med et godt fællesskab, hvis en beboer burde
flyttes til et plejehjem. Det er en tanke, som man kan have en vis
sympati for, altså at vi, i takt med at vi bliver dårligere, kan flyttes
til en passende bolig, og i de fleste tilfælde kan dette formentlig
klares uden væsentlige kontroverser, hvis processen ved tildelingen
af bolig er klar og gennemskuelig. Jeg kan også forestille mig, at
muligheden for tvangsflytning af en dement medborger i en ældrebo‐
lig til et plejehjem, hvad lovforslaget giver mulighed for, kan være
hensigtsmæssig, men hvis muligheden gælder den anden vej, altså at
borgeren bliver bedre og kan opsiges fra sin ældrebolig, er vi mere
skeptiske.
I lyset af at det er en forsøgsordning, er vi indstillet på at disku‐
tere mulighederne konstruktivt i det videre udvalgsarbejde, hvor vi
samtidig også har fokus på borgernes retsstilling. Det Konservative
Folkeparti ser alt i alt positivt på forslaget.
Kl. 12:30

Den fg. formand (Erling Bonnesen):
Tak for det. Der er ingen korte bemærkninger, og vi går videre til
Nye Borgerliges ordfører, og det er fru Mette Thiesen. Værsgo.
Kl. 12:30

(Ordfører)
Mette Thiesen (NB):
Tak. Jeg er vikar for hr. Lars Boje Mathiesen og skulle hilse og
sige, at vi har nogle kritikpunkter, og at hr. Lars Boje Mathiesen vil
oversende nogle skriftlige spørgsmål til ministeren, før vi kan tage
stilling til lovforslaget.
Kl. 12:30

Den fg. formand (Erling Bonnesen):
Tak for det. Vi går videre til Liberal Alliances ordfører, og det er hr.
Ole Birk Olesen. Værsgo.

24

Fredag den 6. november 2020 (L 7)

Kl. 12:30

(Ordfører)
Ole Birk Olesen (LA):
Tak for det. Der er tre punkter i det her lovforslag, og vi bakker i
hvert fald om op om de to af dem, forventer vi.
Det her med digitalisering, og at man i højere grad kan bruge
digital kommunikation mellem udlejere og lejere i den almene sektor
bakker vi op om og er også med i en aftale om.
Så er der forslaget om at gøre det mere muligt for kommunerne
og specifikt Københavns Kommune at oprette midlertidige boliger
for studerende. Det bakker vi også op om, tror jeg, men vi undrer
os også lidt over, at hvis det virkelig er sådan, at man i andre kom‐
muner allerede kan gøre det med den gældende lovgivning, hvorfor
er det så nødvendigt at lave en ny lovgivning, sådan at Københavns
Kommune også kan gøre det? Det undrer vi os over og tænker, at der
må være en forklaring på det, og den vil vi efterspørge.
Så er der det sidste element, som handler om, at plejekrævende
ældre, og også yngre mennesker i Danmark med en plejebolig, skal
kunne opsiges eller flyttes til en anden plejebolig eller væk fra
plejeboligen, hvis de får det bedre, og det er i udgangspunktet noget,
som vi ser sympatisk på.
Vi synes faktisk ikke om det der med, at man tildeler en meget
ressourcekrævende bolig til nogle borgere, og at de, hvis de så ikke
længere har behov for den meget store ressource, fortsat har krav
på at blive boende, og at der ikke bliver en plads ledig til nogen,
der har behov for ressourcen. Det er bare hele forløbet omkring det
her lovforslag, der undrer mig dybt, og det er ikke, fordi jeg altid
skal stå her på talerstolen og tale om dengang, jeg var minister,
selv om det var en god tid – både for samfundet og for mig – men
dengang var der jo netop blevet indgået en aftale mellem KL og
staten, altså i praksis den daværende finansminister og regeringen,
hvor KL havde efterspurgt en mulighed for at kunne gøre det. Og i
overensstemmelse med det var det så pålagt mig som boligminister
at få et lovforslag igennem salen, og det blev fremsat, fordi det jo var
aftalt med kommunerne.
Det var der så nogle der var lidt utilfredse med, og de spurgte
KL, om det virkelig var rigtigt, at KL ønskede det der, og til det
svarede KL, at det havde de sådan set ikke noget behov for, og så
stod jeg der med mit lovforslag, som jeg havde fremsat, fordi der var
lavet en aftale med KL om det, og KL sagde, at de ikke ville have
lovforslaget, og jeg blev så nødt til at trække det tilbage til stor moro
for folk, der går op i den slags. Nu kommer det så igen, og af hensyn
til KL skal man vedtage det her.
Det håber jeg der er en eller anden form for forklaring på, for
det, der fremstår nu, er, at KL er et amatørforetagende, som ikke kan
finde ud af, om de vil have det her, eller om de ikke vil have det, og
det rykker frem og tilbage afhængigt af KL's skiftende meninger om
det her, som kan finde sted over få uger og måneder.
Så jeg tænker, om boligministeren, hvis han er blevet sat ind i
det her forløb, der var, op til at jeg skulle fremsætte et lignende
lovforslag, kunne redegøre for, hvorfor forslaget nu findes igen, og
om KL nu er blevet enige med sig selv om, at de nu faktisk gerne vil
have det. Tak for ordet.
Kl. 12:34

Den fg. formand (Erling Bonnesen):
Tak for det. Der er ingen korte bemærkninger. Vi giver ordet til
boligministeren. Værsgo.
Kl. 12:34

Boligministeren (Kaare Dybvad Bek):
Tak for det, formand. Og tak for den positive modtagelse, i hvert fald
for to af de tre bolsjer i posen. I går var der tre vattede forslag, tror
jeg at Enhedslistens ordfører sagde, nu er det så tre bolsjer, hvor to

af dem er søde, og det sidste er surt. Jeg vil prøve at gå det igennem
her; de tre dele.
Første del handler om, at en kommune kan etablere en ordning,
der tilbyder midlertidig husly til uddannelsessøgende. Det er jo det,
man populært kalder en tag over hovedet-garanti, og den findes jo,
som det også er sagt af flere ordførere, rundtomkring i landet under
det navn. Derfor kan jeg selvfølgelig godt forstå forundringen over,
hvorfor man har behov for et lovforslag. Der, hvor jeg ser det fra,
er, at udfordringen for kommunalbestyrelsen ved at etablere den type
ordning er at få den til at hvile i sig selv økonomisk. Det er der
ikke altid mulighed for, og derfor kan der opstå et behov for, at
kommunalbestyrelsen skal dække et underskud, hvis lejeindtægterne
ikke kan dække de etablerings- og driftsomkostninger, der er. Kø‐
benhavns Kommune har så sat spørgsmålstegn ved hjemmelen til de‐
res model, og derfor har vi besluttet at præcisere den lovgivning, så
det nu er uden for enhver tvivl, at man kan lave underskudsgarantier
i forbindelse med de her ordninger. Vi har i ministeriet ikke forholdt
os til de konkrete modeller, som der er rundtom i landet, men vi
mener, at det skal kunne etableres, og med det her forslag fjerner
vi den tvivl, der kunne være om, hvorvidt kommuner må lave en un‐
derskudsgaranti for midlertidige studieboliger. Og det er selvfølgelig
ikke kun til gavn for København, men for alle de kommuner, der
måtte være interesseret i at gøre det.
Forslaget handler om at give kommunalbestyrelsen klar hjemmel
til at yde støtte, hvis det viser sig nødvendigt. Vi foreslår ikke en
bestemt model for ordningen; det er op til de lokale aktører. Vi
vil gerne have, at der bygges flere studieboliger. Vi ved, at mange
studieboliger er på vej, og det er vigtigt, at der etableres permanente
studieboliger. Men den her ordning sigter på at løse et midlertidigt
problem omkring studiestart, og det er det, som vi løser. Jeg kan jo
ikke sige, om København har ret i, at der mangler hjemmel, eller om
de tre andre studiebyer har ret i, at der er hjemmel. Men for alle fire
kommuner er det jo nok den bedste løsning, at man så helt tydeligt
præciserer, hvad det er, der er hjemmel til i lovgivningen, og hvad
der ikke er hjemmel til.
I forhold til den anden del handler det om, at udlejere i den
almene boligsektor skal kunne afsende meddelelser via digital post,
altså e-Boks. Det er en del af den aftale, vi lavede i den gode tid,
da hr. Ole Birk Olesen var transportminister – det var den både
for hr. Ole Birk Olesen og i et vist omfang også for samfundet –
nærmere bestemt den 2. juli 2017. Og det handler selvfølgelig om
at gøre det mere tidssvarende. Personer, som er fritaget for digital
post i almindelighed, er også fritaget her og har mulighed for at få
det fysisk. Og det kan jo f.eks. være folk, der ikke har adgang til
en computer, eller det kan være folk, der har fysiske eller kognitive
funktionsnedsættelser.
Den mulighed for at kunne sende alle meddelelser digitalt vil
kunne anvendes fra det tidspunkt, hvor den nye digitale postløsning
træder i kraft, og det forventes at ske i sommeren 2021. Den nye
løsning vil minde om den, der eksisterer i dag, og som noget nyt vil
også betalingspåkrav og opsigelser kunne sendes med Digital Post.
Sådan nogle meddelelser er naturligvis særlig vigtige for lejerne, da
lejerne risikerer at miste boligen, hvis lejerne ikke reagerer på det.
Der er fast praksis for, at Transport- og Boligministeriet to gange
om året modtager en opgørelse over antallet af udsættelser af lejere
fra Domstolsstyrelsen, og vi vil i ministeriet holde nøje øje med,
om der kommer til at ske en stigning i antallet af udsættelser af
lejere efter ændringernes ikrafttræden. Endelig foreligger der mig
bekendt ikke undersøgelser, der siger noget om, hvorvidt fysisk eller
digital post egner sig bedst til udsættelsestruede lejere. Der vil i
hvert fald helt sikkert være lejere, for hvem livet gøres lettere, ved at
de modtager meddelelserne digitalt.
Så er der det sure bolsje af de tre, og det er jo spørgsmålet om, at
kommunerne kan søge tilladelse om etablering af en forsøgsordning,

Fredag den 6. november 2020 (L 7)

efter hvilken lejere i almene ældre- og plejeboliger kan opsøges og
blive anvist til en ny egnet bolig, hvis deres plejebehov ændrer sig.
Forsøgsbestemmelserne har været efterspurgt af Aarhus Kommu‐
ne og af Bornholms Regionskommune – ikke af KL som helhed,
men dog i hvert fald de to kommuner – som led i den udvidede
udfordringsret, der bl.a. har til formål at bidrage til udviklingen af
nye løsninger i det offentlige.
Det foreslås, at der i perioden fra den 1. januar 2021 til den 1. ja‐
nuar 2025 kan gennemføres forsøg, hvorefter udlejere af almene æl‐
dreboliger og udlejere af almene plejeboliger i helt særlige tilfælde
kan få tilladelse til under iagttagelse af en række krav og betingelser
at opsige lejeren. Forslaget skal afsluttes med en evaluering, der kan
danne grundlag for en vurdering af, om forsøgene skal implemente‐
res i lovgivningen.
Kl. 12:39

Det vil skulle fremgå af lejeaftalen, at opsigelse kan ske efter
forsøgsbestemmelserne, så eksisterende lejere ikke kan omfattes af
forsøgsordningen.
Den ene forsøgsmulighed vil kunne anvendes i bebyggelser, som
omfatter både ældreboliger og plejeboliger. Den beboer, som vælger
at flytte ind i en ældrebolig i en bebyggelse, som også rummer pleje‐
boliger, kan opleve en tryghed ved, at man er sikret en plejebolig i
samme bebyggelse, hvis behovet for pleje ændres. Med den foreslåe‐
de forsøgsadgang forbedres mulighederne for at lade ældreboligerne
være beboet af borgere, som overvejende ønsker et fællesskab, mens
plejeboligerne primært bebos af borgere, som er mere plejekræven‐
de, og som i højere grad kan ønske at kunne vælge fællesskabet til
og fra.
En vigtig forudsætning for at få tilladelse til at gennemføre for‐
søg med opsigelse af leje i almene ældreboliger er, at nærhedsprin‐
cippet iagttages. For at opsigelse kan gennemføres, skal lejeren være
sikret en plejebolig i samme bebyggelse som den, hvor ældreboligen
ligger. Dette åbner bl.a. for muligheden for, at der kan være persona‐
le tilknyttet hjemmeplejen, som også indgår i personalet tilknyttet
lejeboligerne. Lejeren vil efter flytning til en plejebolig således ople‐
ve den tryghed, der ligger i at blive mødt af personale, som lejeren
kender i forvejen.
Blandt flere formelle betingelser, som skal være opfyldt, skal
anvisningen til en plejebolig ske på baggrund af en visitation, hvor
der foretages konkret og individuel vurdering af borgerens behov
for en plejebolig. Har lejeren af en ældrebolig ikke et ønske om
at flytte ind i en plejebolig i den samme bebyggelse, kan lejeren
søge en plejebolig et andet sted. Udlejeren skal tilbyde at forestå
flytning og afholde lejerens udgifter til flytning og istandsættelse af
det fraflyttede lejemål.
Den anden forsøgsmulighed åbner op for at anvende almene ple‐
jeboliger mere fleksibelt. Som reglerne er i dag, er lejere af almene
plejeboliger på lige fod med andre lejere beskyttet mod opsigelse.
Det vil sige, at der kan være lejere af plejeboliger, som er selvhjulp‐
ne, og som ikke har behov for at bo i en plejebolig, men som udleje‐
ren er afskåret fra at kunne opsige. Udlejeren kan på den baggrund
kun få lejeren til at flytte, hvis lejeren giver samtykke hertil. Med
lovforslaget vil en borger med psykisk funktionsnedsættelse kunne
visiteres midlertidigt til en plejebolig. Det er dog en udtrykkelig
betingelse for at kunne opsige lejeren, at det kan dokumenteres, at
lejerens funktionsnedsættelse har udviklet sig sådan, at lejerens hjæl‐
pebehov er mindsket, således at lejeren vil kunne klare sig i sin egen
bolig. Hvis plejebehovet ikke er mindsket, kan borgeren forblive i
plejeboligen. For at kunne opsige lejeren skal det kunne dokumen‐
teres, at lejerens behov ikke varetages mest hensigtsmæssigt i den
nuværende bolig. Det skal dokumenteres, at vurderingen af lejerens
behov baserer sig på en tilstrækkelig udredning gennemført ved
hjælp af den såkaldte voksenudredningsmetode eller en tilsvarende

25

metode. Der er således særdeles gode og underbyggede grunde til, at
forsøgsbestemmelsens mulighed for opsigelse kan anvendes.
Det er fortsat mit udgangspunkt, at den beskyttelse mod opsi‐
gelse, som lejelovgivningen giver lejerne, skal opretholdes. Jeg vil
derfor kun efter grundige overvejelser give forsøgstilladelse efter de
foreslåede bestemmelser.
Jeg vil også sige i forlængelse af det, at jeg blev advaret om den
her lovgivning, allerede dengang vi første gang sendte det i høring –
det var i foråret, for det er jo et lovforslag, der er blevet skubbet. Og
der kan jeg huske, at fru Kirsten Normann Andersen, som selv har
erfaring inden for branchen, sagde til mig, at hun var meget skeptisk
over for det her lovforslag, og jeg aftalte med hende dengang, tror
jeg, at vi ville afvente de høringssvar, som kom. Nu er der jo kom‐
met kritiske høringssvar, bl.a. fra Danske Handicaporganisationer,
og jeg ved, at Dansk Handicap Forbund er på høringslisten, og at vi
efter den her situation også har sat Danske Handicaporganisationer
på høringslisten, så vi i hvert fald er sikre på, at de fremadrettet også
bliver underrettet, når der er høringer i den her sammenhæng, som
Venstres ordfører spurgte til. Man har jo også altid mulighed for at
afgive høringssvar, uanset om man er på høringslisten, men det er
klart, at det skal de også kunne.
Jeg har selvfølgelig også læst deres kritik, og vi vil prøve at finde
en løsning, som Folketinget synes giver mening med udgangspunkt
i den kritik, som er blevet rejst. Jeg kan jo godt forstå, at det på det
principielle plan og i den konkrete situation er meget indgribende,
hvis man får at vide: Nu må du ikke bo i din bolig længere. Og det
er klart, at det jo aldrig må blive normen i den boligpolitik, vi fører
her i landet. Det skal kun være reserveret til nogle helt særlige situa‐
tioner. Men jeg kan også godt se det fra et kommunalt perspektiv,
altså at hvis man har nogle meget store udgifter til nogle boliger med
en særlig pleje, så ønsker man sig, hvis folk ikke længere har behov
for den pleje, at få frigjort de boliger til nogle, der rent faktisk har
det behov.
Men som sagt har det hele tiden været mit udgangspunkt, at
vi skulle afvente de høringssvar, der kom, og prøve at se, om vi
kunne finde en løsning, som man også synes giver mening i de orga‐
nisationer, eksempelvis blandt folk med handicap, som jo kommer
til at være dem, der bruger det. Nu er min tid gået, så I må stille
spørgsmål, hvis der er noget, jeg ikke fik med.
Kl. 12:44

Den fg. formand (Erling Bonnesen):
Tak for det, og det bliver der mulighed for. Der er en række korte
bemærkninger, og den første er fra hr. Søren Egge Rasmussen, En‐
hedslisten.
Kl. 12:45

Søren Egge Rasmussen (EL):
Jo, men når nu ministeren er blevet advaret om, at det her ikke var
det bedste lovforslag med hensyn til det sure bolsje, så kunne man jo
have valgt ikke at fremsætte det. Og jeg synes, at når nu vi skal have
det grundigt drøftet, skal vi også kigge på, hvad det er for en kritik,
der kommer fra Institut for Menneskerettigheder, og som har fokus
på, hvad det er, der gælder for handicappede og deres rettigheder.
Jeg kunne også godt tænke mig at vide, når nu ministeren siger,
at det er efter ønske fra Bornholm Kommune og fra Aarhus Kommu‐
ne, om det er Aarhus Kommune eller det er ældrerådmanden i Aar‐
hus, som har det her ønske om, at vi skal have den her lovændring.
Kl. 12:45

Den fg. formand (Erling Bonnesen):
Ministeren.

26

Fredag den 6. november 2020 (L 7)

Kl. 12:48

Kl. 12:45

Boligministeren (Kaare Dybvad Bek):
Til det sidste vil jeg sige, at jeg bare har fået oplyst, at det er Aarhus
Kommune. Hvilken magistrat det hører under, er jeg ikke klar over,
men jeg er sikker på, at vi kan kigge efter på brevpapiret og se, hvor
det kommer fra.
I forhold til det første om, hvorfor jeg ikke bare lod være med
at fremsætte det, vil jeg sige: Altså, jeg synes jo heller ikke, at
Folketinget skal være sådan et sted, hvor man kun fremsætter ting,
som man ved der er flertal for, eller som alle er enige i. Nu har der
været en diskussion, som den tidligere transport- og boligminister
bemærkede, om, at man fra KL's side har ønsket det lovforslag, men
det blev så trukket igen, og nu er der så nogle konkrete kommuner,
der beder om det. Så selv om forretningsordenen herinde har ændret
sig hen over de sidste årtier, sådan at man ikke har den slags meget
åbne debatter herinde, som man havde i 1980'erne og længere tilba‐
ge, synes jeg stadig væk der skal være mulighed for, at man kommer
med nogle forslag, som jeg synes vi også forsøger at hegne ind, og
som man så måske konstaterer at der ikke er flertal for eller nogle
meget konkrete kritikpunkter imod, som vi ikke kan sidde overhørig.
Kl. 12:46

Den fg. formand (Erling Bonnesen):
Hr. Søren Egge Rasmussen.
Kl. 12:46

Søren Egge Rasmussen (EL):
Jamen det kan jeg da godt følge. Så er der også spørgsmålet om,
om man skal vedtage noget lovgivning, som der ikke er behov
for, og det er med hensyn til det med ungdomsboliger og tag over
hovedet-garantien. Altså, når nu vi har en situation, hvor man i tre
større studiebyer har erfaring med tag over hovedet-garantien og
man sådan set har kørt det i mange år, og Københavns Kommune
så kommer og siger, at de gerne vil have en lovændring, så kan jeg
ikke lade være med at grine lidt af det. Altså, jeg synes, det er godt,
når kommuner inspirerer hinanden med gode løsninger. Det er meget
muligt, at man i de tre andre byer har haft en lille udgift ved at have
den her tag over hovedet-garanti, men man bruger jo også penge
på at profilere sig til jazzfestivaler og det ene og det andet. Altså,
hvorfor ikke bruge lidt penge på at profilere sig som studieby?
Kl. 12:47

Den fg. formand (Erling Bonnesen):
Ministeren.

Kl. 12:49

Den fg. formand (Erling Bonnesen):
Ministeren.
Kl. 12:49

Boligministeren (Kaare Dybvad Bek):
Jeg tror, det var hr. Martin Damm, der var formand for KL i 2017,
men det kan selvfølgelig godt være, at borgmesteren i Aarhus var
næstformand. Uanset hvad: Det er Bornholm, der har henvendt sig
og rejst det over for mig, og så har Aarhus Kommune også henvendt
sig til ministeriet.
Jeg er enig i, at det da er pinligt, hvis man kommer med et krav
baseret på ens egne medlemmer, og man så måske endda får overtalt
en regering til at fremsætte et forslag, og ens egne medlemmer så
hælder det ned ad brættet. Det kan jeg da udmærket sætte mig ind i.
Og jeg skal ikke helt frasige mig, at jeg også godt kunne have været
en af dem, der var lidt spydig dengang. Men det vil jeg helst ikke
grave for meget i.
Men det er i hvert fald Bornholms Regionskommune, som jeg
har oplevet som mest opsøgende i den forbindelse.
Kl. 12:50

Den fg. formand (Erling Bonnesen):
Hr. Ole Birk Olesen frafalder en anden kort bemærkning. Så er det
fru Heidi Bank. Værsgo.
Kl. 12:50

Kl. 12:47

Boligministeren (Kaare Dybvad Bek):
Man fristes jo til at sige, at det kan ordføreren tale med sin partifælle
om i Teknik- og Miljøforvaltningen, men det vil selvfølgelig være
for polemisk at sige det, så det vil jeg ikke. Men uanset hvad tror
jeg, at når der er fire byer, som har mange studerende, og man det
ene sted jo mener, at man ikke kan gøre det inden for den nuværende
lovgivning, så kan det jo altså både være sådan, at man det ene sted
tager fejl, men også, at der er sandsynlighed for, at man de tre andre
steder tager fejl. Og da jeg jo ikke er interesseret i egentlig at skulle
sidde og vælge mellem dem, synes jeg, at det bedste, man kan gøre,
jo sådan set bare er at gøre lovgivningen så tydelig, at det er klart for
alle fire.
Kl. 12:48

Den fg. formand (Erling Bonnesen):
Så er det hr. Ole Birk Olesen, Liberal Alliance.

Ole Birk Olesen (LA):
Tak. Vi kan som sagt godt bakke op om det her. Vi kan også bakke
op om det med, at kommunerne skal have en mulighed for at tilbyde
anden bolig til beboere i plejeboliger, hvis beboeren får nogle helt
andre plejebehov.
Men jeg er interesseret i historikken her. Nu er det Aarhus Kom‐
mune og Bornholms Regionskommune, der har efterspurgt det her.
Det, der skete tilbage i 2017, da jeg blev lokket til at fremsætte det
her forslag, var, at Aarhus Kommune, som jo har formandsposten
i KL, fik det her igennem og fik den daværende regering til at
fremsætte lovforslaget. Men da det så blev fremsat, viste det sig, at
der ikke var opbakning i KL til at gennemføre det, og derfor blev
vi nødt til at trække det tilbage igen, og nu kommer der så noget
nyt, der er specifikt rettet mod bl.a. Aarhus Kommune, fordi det er
Aarhus Kommune, der vil have det.

Heidi Bank (V):
Tak. Hvis jeg lige skal blive lidt ved det, som ordføreren for Enheds‐
listen sagde, så synes jeg jo godt, at man kan få den tanke, at den
første del af lovforslaget – altså det, der handler om en tag over
hovedet-garanti – måske også handler lidt om, at man kan gå ud og
sige, at man nu har sikret tag over hovedet til de nye studerende, der
kommer til København. Det er jo også derfor, som jeg hører det, at
ordføreren for Enhedslisten spørger ind til, om de andre kommuner
så har foretaget sig noget ulovligt. Det tænker jeg i hvert fald det
kunne være godt at få et svar på i udvalget.
I forhold til det med nærhedsprincippet, så hører jeg sådan set,
at ministeren forsøger at italesætte det, men det er også noget, jeg
synes kunne være rart at få noget på skrift om, altså præcis hvordan
man i ministeriet definerer nærhedsprincippet, så vi også har det, i
forbindelse med når der er organisationer, som efterspørger det.
Hvad angår den liste af organisationer, der skal høres i de her
sager, så synes jeg, det er fint, at man får føjet en mere til, så
vi undgår de her situationer, hvor der er nogle, der ved, at de her
borgere i de her områder, men ikke er blevet hørt. Der skal jeg så
også bare gøre opmærksom på, at Lev, som jo varetager de udvik‐

Fredag den 6. november 2020 (L 8)

lingshæmmedes interesser, også har været ude og give svar. Derfor
kunne jeg også godt tænke mig, at man måske fik dem med på listen.
Kl. 12:51

Den fg. formand (Erling Bonnesen):
Ministeren.

27

Kl. 12:54

Den fg. formand (Erling Bonnesen):
Ministeren.
Kl. 12:54

Kl. 12:51

Boligministeren (Kaare Dybvad Bek):
Det tager vi selvfølgelig med.
I forhold til om de andre kommuner har gjort noget ulovligt, vil
jeg sige, at det ikke er noget, vi har lavet en meget konkret vurdering
af. Det kan også godt være, det egentlig er noget, som skal for en
domstol, for at man kan finde ud af, om det er sådan.
Det, som vi siger med det her lovforslag, er sådan set bare, at
uanset hvad, vil vi gerne sørge for, at man kan lave den her type ord‐
ninger. Hvis der er nogle jurister, som har foretaget den vurdering,
eller nogle jurister, som har foretaget den modsatte vurdering, så kan
vi jo spare dem alle sammen for besværet med at gruble længere
over det ved at sørge for, at loven er sådan, at det kan lade sig gøre.
Kl. 12:52

Den fg. formand (Erling Bonnesen):
Fru Heidi Bank.
Kl. 12:52

Heidi Bank (V):
Jamen det er så sådan et ikkesvar, for det her undrer jo bare. Jeg
håber også, at ministeren selv kan se, at det jo ser mærkeligt ud, at
man ligesom gerne vil sige, at man sikrer dem tag over hovedet, når
det nu allerede er noget, man kan levere i de andre kommuner, hvor
der jo også er høje priser og alle de her ting. Men jeg tager svaret til
efterretning.
Kl. 12:52

Den fg. formand (Erling Bonnesen):
Ministeren.
Kl. 12:52

Boligministeren (Kaare Dybvad Bek):
Jeg svarede nu på det, der blev spurgt om, altså om vi kunne sige,
at der var blevet gjort noget ulovligt. Det sagde jeg at vi ikke kunne.
Altså, det har vi ikke nogen fuldstændig stål- og nagelfast vurdering
af.
Selv om det nu er nogle aarhusianere, der står her i salen og er
lidt efter København, så tænker jeg jo, at man i den her tid måske
også lige kan give lidt plads til hinanden og sige, at hvis man har
den vurdering, så kunne det være, man også skulle give dem den
sikkerhed i Københavns Kommune, uanset at man i Aarhus vurderer
det på en anden måde.
Kl. 12:53

Den fg. formand (Erling Bonnesen):
Så er det hr. Alex Ahrendtsen, Dansk Folkeparti.
Kl. 12:53

Alex Ahrendtsen (DF):
Tak. Ministeren havde ikke tid til at svare på, om vi er forpligtet til
at gennemføre forsøget, jævnfør udfordringsretten. Det håber jeg at
ministeren lige kan svare på.
Og så den anden del: Er det ikke sådan, at ministeren til hver
en tid har ret til at lave forsøg? Og når ministeren så har ret til at
lave forsøg i en begrænset periode – det er en del af bemyndigelsen
til ministeren – hvorfor skal vi så have det ned i salen og lovgive
specifikt? Det har jeg simpelt hen svært ved at forstå. Ministeren
bliver nødt til at hjælpe mig på det her område.

Boligministeren (Kaare Dybvad Bek):
Jeg må skylde et svar til hr. Alex Ahrendtsen. Det beklager jeg
meget. Men jeg kan ikke svare præcist på de to ting for nuværende,
men vi får lavet et skriftligt svar så hurtigt som muligt, sådan at I har
det til den videre behandling.
Kl. 12:54

Den fg. formand (Erling Bonnesen):
Hr. Alex Ahrendtsen.
Kl. 12:54

Alex Ahrendtsen (DF):
Det er fair nok.
Det andet spørgsmål går på de der Aalborg-, Aarhus- og Oden‐
semodeller. Vil det ikke være en god idé, at vi lige finder ud af,
hvordan de fungerer? Og når vi så har fundet ud af, hvordan de fun‐
gerer, kan vi sende dem til Enhedslistens borgmester i København,
så vedkommende kan kigge på dem der, og så de er fri for at belemre
os med særlovgivning om København. Ville det ikke være en god
idé?
Kl. 12:54

Den fg. formand (Erling Bonnesen):
Ministeren.
Kl. 12:54

Boligministeren (Kaare Dybvad Bek):
Jeg tror nu nok, at borgerrepræsentationen i København kender den
konkrete model. Det, de hæfter sig ved, er, at de ikke mener, at man
har lov til som kommune at lave en underskudsgaranti. Det mener
man jo så selvfølgelig i de tre andre store studiebyer at man har. Så
jeg tror ikke, det er, fordi de ikke kender modellen; jeg tror, det er,
fordi man har en forskellig juridisk vurdering af det.
Jeg tror, det nemmeste her er at få det præciseret og gjort det
klart, sådan at alle fire kommuner kan lave det på et fuldstændig
oplyst grundlag og uden nogen som helst tvivl om, hvorvidt det er
lovligt eller ej.
Kl. 12:55

Den fg. formand (Erling Bonnesen):
Tak for det. Så er der ikke flere korte bemærkninger. Tak til ministe‐
ren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Boligudvalget. Hvis ingen
gør indsigelse, betragter jeg dette som vedtaget.
Det er vedtaget.

28

Fredag den 6. november 2020 (L 8)

Det sidste punkt på dagsordenen er:
9) 1. behandling af lovforslag nr. L 8:
Forslag til lov om ændring af byggeloven. (Hjemmel til, at kom‐
munalbestyrelsen kan henlægge kompetencen til at udstede på‐
bud og forbud til redningsberedskaberne ved brandsyn m.v.).
Af boligministeren (Kaare Dybvad Bek).
(Fremsættelse 07.10.2020).
Kl. 12:55

Forhandling
Den fg. formand (Erling Bonnesen):
Forhandlingen er åbnet. Den første ordfører er Socialdemokraternes
ordfører, og det er hr. Henrik Møller. Værsgo.
Kl. 12:56

(Ordfører)
Henrik Møller (S):
Tak for det. Det her er jo et forsøg på på en eller anden måde at
gøre tingene mere enkle. Jeg ved ikke, om man kan kalde det for et
afbureaukratiseringsforslag, men man kan sige, det nærmer sig det.
Man fik jo i 2015 lavet det således i lovgivningen, at det gik fra
brandmyndighederne over til kommunen i forhold til byggeloven i
forhold til at kunne udstede forbud eller påbud. Og det vil sige, at
når vi har de her tilsyn rundtomkring, skal brandmyndighederne ind
over kommunen og have en godkendelse fra kommunen til at give et
påbud eller et forbud.
Det, som vi med lovgivningen her lægger op til, er at sige: Kan
vi ikke skære det led væk? Det giver ikke nogen mening, at vi
skal forsinke processen om et forbud eller et påbud, ved at der er
en myndighed – som i øvrigt fagligt er dem, der indstiller, om det
her skal gives eller ej – og som så lægger det op til en yderligere
myndighed, som sådan set bare skal blåstemple det her. Så vi synes,
det er en rigtig god idé, at kommunen får den her bemyndigelse til
at kunne uddelegere det her til brandmyndighederne. Det giver rigtig
god mening at få lavet det her.
Så er der et element mere i den her lovgivning, der i forbindelse
med de driftsmæssige foranstaltninger, som man beskriver det, giver
svar på, om det kun gælder for nye eller også for eksisterende boli‐
ger. Der slår vi sådan set med det lovforslag her fast, at det gælder
både for eksisterende og for nye ejendomme og bygninger.
Så fra Socialdemokratiets side af synes vi, det her er et godt
skridt, så vi kan anbefale lovforslaget.
Kl. 12:57

Den fg. formand (Erling Bonnesen):
Tak for det. Der er ingen korte bemærkninger. Vi går videre til
Venstres ordfører, og det er fru Heidi Bank. Værsgo.
Kl. 12:58

(Ordfører)
Heidi Bank (V):
Tak for det. Der er nogle forsikringer, man helst aldrig vil stå og
have brug for, men når vi så ved, at risikoen for brand er der, er det
godt at have taget sine forholdsregler – at tingene kører så smidigt
som muligt.
I Venstre er vi meget positive over for det her forslag i forhold til
at give kommunalbestyrelsen hjemmel til at henlægge kompetencen
til at udstede påbud og forbud vedrørende driftsmæssige foranstalt‐
ninger i forbindelse med brandsyn til redningsberedskaberne. Med
henlæggelsen kan redningsberedskaberne udstede påbud og forbud
også om byggetekniske fejl, der er driftsmæssige, og også til red‐
ningsberedskaber, der er oprettet som et såkaldt § 60-selskab.

Driftsmæssige foranstaltninger skal netop sikre, at brandsikkerhe‐
den er tilstrækkelig, når bygninger og lokaler anvendes. Hvis der
f.eks. ikke er regler, der sikrer, at flugtveje er tilgængelige, er der
netop en øget risiko. At redningsberedskaberne vil kunne træffe
afgørelser på stedet om påbud og forbud, gavner og øger borgernes
sikkerhed, så der ikke først sker en indberetning til kommunerne,
førend påbuddet kan udstedes.
De gældende regler medfører dobbeltarbejde. Venstre går ind for
den administrative forenkling, der hermed indføres. Det giver også
mening, at det præciseres i forslaget, at byggelovens hjemmel til at
fastsætte regler om driftsmæssige forhold også gælder i bestående
bebyggelse, så der ikke er tvivl herom.
Så ja til, at kommunerne og beredskaberne, uanset hvordan de er
organiseret, kan udføre deres arbejde mere effektivt og uden dobbelt‐
arbejde til gavn for borgernes sikkerhed. Det var ordene herfra.
Kl. 12:59

Den fg. formand (Erling Bonnesen):
Tak for det. Der er ikke nogen korte bemærkninger. Vi går videre til
Dansk Folkepartis ordfører, og det er hr. Alex Ahrendtsen. Værsgo.
Kl. 13:00

(Ordfører)
Alex Ahrendtsen (DF):
Tak, formand. Det er helt klart en forenkling, vi skal tage stilling til.
Kommunerne kan delegere ansvaret for at uddele påbud og forbud
i forbindelse med ulovligheder ved brandtilsyn til redningsberedska‐
bet. I dag skal beredskabet fortælle det til kommunen, hvorefter
kommunen så uddeler påbuddet. Det er jo ikke særlig effektivt.
Det er vigtigt at understrege, at det her ikke vedrører byggetekni‐
ske forhold. De vil fortsat høre under kommunen. Bare for at give et
eksempel: Hvis man opfører en port, hører det under byggeloven, og
det er fortsat kommunen, der har ansvaret for det. Men kommer der
efterfølgende en gaffeltruck og kører ind i den og beskadiger den,
hører det under driftsmæssige forhold, og med den her lovgivning
kan beredskabet så gå ind og lave et påbud uden at skulle over
kommunen. Man kan dog allerede i dag delegere det til beredskabet,
hvis det hører til kommunens forvaltning. Det er mere problemet
med det fælleskommunale, de såkaldte § 60-selskaber, hvor der ikke
er hjemmel i loven. Det får de så lov til med lovforslaget her.
Men jeg er lidt i tvivl om, om hjemmelen så også vil gælde for
kommercielle selskaber. Der er nogle kommuner, f.eks. Hedensted
Kommune – jeg ved ikke, om ministeren kan svare på det – der har
udbudt opgaven til private som f.eks. Falck. Jeg håber, at ministeriet
kan svare på det.
Det bliver frivilligt for kommunerne, hvilket også er meget fint,
og så indeholder forslaget så nogle præciseringer, som Socialdemo‐
kratiet også har gjort opmærksom på. Alt i alt er vi positivt indstille‐
de i Dansk Folkeparti, og vi afventer svar og den videre behandling i
udvalget.
Kl. 13:01

Den fg. formand (Erling Bonnesen):
Tak for det. Der er ikke nogen korte bemærkninger, så vi går videre
til SF's ordfører, og det er fru Ina Strøjer-Schmidt. Værsgo.
Kl. 13:02

(Ordfører)
Ina Strøjer-Schmidt (SF):
Tak. Jeg er også vikar på det her forslag, og jeg vil gerne læse
ordførerens tale op: I SF bakker vi op om dette lovforslag, da de
administrative forenklinger af det kommunale myndighedsarbejde
på brandområdet både vil forbedre brandsikkerheden og være en
økonomisk fordel for kommunerne.

Fredag den 6. november 2020 (L 8)

I lovforslaget foreslås en delegering af kompetencen til at ud‐
stede påbud og forbud for kommunen til redningsberedskaberne,
hvilket giver god mening, da det jo er redningsberedskaberne, der
foretager selve brandeftersynet. Den nuværende praksis er tidskræ‐
vende og en administrativt ulogisk proces. SF bakker derfor op om
denne administrative ændring.
Med lovforslaget sker der også en præcisering af byggeloven,
hvor regler om driftsmæssige forhold i bebyggelser tydeliggøres, så
det fremgår, at reglerne gælder for både ny og bestående bebyggelse.
Denne tydeliggørelse af bestemmelsen og ændring af anvendelses‐
området giver god mening, og SF bakker derfor op om ændringen.
Kl. 13:03

Den fg. formand (Erling Bonnesen):
Tak for det. Der er ingen korte bemærkninger, så vi går videre til
Enhedslistens ordfører og det er hr. Søren Egge Rasmussen. Værsgo.
Kl. 13:03

(Ordfører)
Søren Egge Rasmussen (EL):
Tak. Lovforslaget giver jo kommunerne en valgfrihed, altså en ekstra
mulighed, og det synes vi er positivt. I stedet for at vi herindefra dik‐
terer, hvordan det skal være, så lægges der her op til, at kommunerne
sådan set har en valgmulighed. Den type lovgivning har jeg stor
sympati for. Og så håber vi, at der kommer et bedre brandberedskab
ud af det.
Kl. 13:03

Den fg. formand (Erling Bonnesen):
Tak for det. Der er ikke nogen korte bemærkninger, så vi siger tak
og går videre til Det Konservative Folkepartis ordfører, og det er fru
Birgitte Bergman. Værsgo.
Kl. 13:04

(Ordfører)
Birgitte Bergman (KF):
Tak for det. Det giver rigtig god mening, at kommunalbestyrelserne,
hvis de ønsker det, kan henlægge kompetencen til at udstede påbud
og forbud til redningsberedskaberne, når fagfolkene fra redningsbe‐
redskaberne har inspiceret bygninger i forbindelse med brandsyn.
Kommunerne har med inspiration fra Folketinget sammenlagt en
række redningsberedskaber, hvilket kræver nærværende justeringer
af lov om ændring af byggeloven, der giver denne hjemmel. Vi
støtter naturligvis dette lovforslag.
Kl. 13:04

Den fg. formand (Erling Bonnesen):
Tak for det. Der er ingen korte bemærkninger. Og vi går videre til
Nye Borgerliges ordfører, og det er fru Mette Thiesen. Værsgo.
Kl. 13:04

(Ordfører)
Mette Thiesen (NB):
Tak. Jeg vil om muligt gøre det endnu kortere og bare konstatere, at
Nye Borgerlige støtter lovforslaget.
Kl. 13:04

Den fg. formand (Erling Bonnesen):
Tak for det. Vi går videre til Liberal Alliances ordfører, og det er hr.
Ole Birk Olesen. Værsgo.
Kl. 13:04

(Ordfører)
Ole Birk Olesen (LA):
Liberal Alliance støtter også lovforslaget.

29

Kl. 13:04

Den fg. formand (Erling Bonnesen):
Tak for det. Og så er det boligministeren. Værsgo.
Kl. 13:05

Boligministeren (Kaare Dybvad Bek):
Det er jo på mange måder særlige tider her. Enhedslisten støtter op
om alle de forslag, der kommer fra regeringen, og Dansk Folkeparti
promoverer Institut for Menneskerettigheder her i Folketingssalen.
Så det er jo alligevel en dag, der skal skrives i kalenderen. Men her
er vi nået til sidste runde.
Formålet med den her ændring af byggeloven er at gøre det lette‐
re for kommuner og beredskaber at udføre deres myndighedsarbejde
på brandområdet. Det skal ske ved, at kommunerne får mulighed
for at henlægge deres kompetence til at udstede påbud og forbud på
brandområdet til redningsberedskaberne. På den måde kan beredska‐
berne handle på stedet, når de i deres virke som brandmyndighed op‐
dager et ulovligt brandsikkerhedsmæssigt forhold efter byggeloven.
Som reglerne er i dag, har kommunalbestyrelsen ikke hjemmel til at
henlægge de kompetencer til beredskaberne. Det vil jeg gerne gøre
muligt med dette lovforslag.
Baggrunden for den foreslåede ændring er, at den daværende
regering i 2015 foreslog en række vækstinitiativer for at fremme et
mere effektivt byggeri, herunder en mere sammenhængende brand‐
regulering. Det blev i den forbindelse besluttet, at de driftsmæssige
foranstaltninger skulle overføres fra beredskabslovgivningen til byg‐
gelovgivningen. De driftsmæssige foranstaltninger i beredskabslov‐
givningen er imidlertid ikke fjernet endnu, da det har afventet denne
ændring af byggeloven. Driftsmæssige foranstaltninger er de regler,
der skal sikre, at brandsikkerheden er forsvarlig, når bygninger an‐
vendes. Det kan f.eks. være regler om, at belysningen af flugtveje i
en bygning skal fungere, og at flugtveje er frie, så man hurtigt kan
komme ud af bygningen i tilfælde af brand.
Det er disse driftsmæssige foranstaltninger efter byggelovgivnin‐
gen, som redningsberedskaberne med den foreslåede ændring skal
kunne påse i stedet for kommunen. Det kan redningsberedskaberne
ikke i dag. De fleste beredskaber er organiseret i de såkaldte §
60-selskaber. De selskaber er ejet af kommunerne, men de er ikke en
del af kommunen.
Det betyder, at kommunalbestyrelserne ikke uden lovhjemmel
kan henlægge myndighedsopgaver til dem. Som reglerne er i dag,
kan der derfor opstå situationer, hvor redningsberedskaberne i deres
virke som brandmyndighed ikke har hjemmel til at håndtere ulovlige
brandsikkerhedsmæssige forhold på stedet, når forholdet er reguleret
i byggeloven.
Den lovhjemmel mener jeg det er en god idé at indføre. I dag skal
ulovlige driftsmæssige forhold som f.eks. en branddør, der ikke kan
lukke helt i, og som redningsberedskabet opdager under et brandsyn,
indberettes til kommunen. Kommunen skal så derefter sagsbehandle
forholdet og eventuelt udstede påbud og forbud. Det betyder i prak‐
sis, at når brandmanden opdager et ulovligt driftsmæssigt forhold,
kan han eller hun, selv om vedkommende i princippet har viden og
faglig kompetence til det, ikke gøre andet ved det ulovlige forhold
end at meddele det til kommunen.
Ved vedtagelse af den foreslåede ændring vil kommunalbestyrel‐
sen kunne henlægge kompetencen til at udstede påbud og forbud
til redningsberedskaberne. Muligheden for henlæggelse af kompe‐
tencen er en frivillig mulighed for kommunen. Hvis kompetencen
henlægges, vil redningsberedskabet på stedet kunne udstede et øje‐
blikkeligt virkende påbud eller forbud, når de under deres brandsyn
bliver opmærksomme på tilfælde, hvor bygningsreglementets regler
om driftsmæssige foranstaltninger ikke er overholdt. Det vil de kun‐
ne gøre uden at skulle inddrage kommunen, sådan som de skal i dag.

30

Fredag den 6. november 2020 (FM )

Hvis lovforslaget vedtages, hvilket jeg selvfølgelig håber på, vil
det således kunne gøre sagsgangene mere enkle og effektive hos
både kommuner og redningsberedskaber. Det vil være til gavn for
både kommunerne og beredskaberne.
Den anden del af lovgivningen handler om en præcisering af
den nuværende bestemmelse i byggeloven, som skal sikre, at der
er et forsvarligt brandsikkerhedsniveau i både eksisterende og nye
bygninger. Ændringen foreslås, fordi der tilsyneladende kan være
tvivl om, hvorvidt bestemmelsen omfatter såvel eksisterende bygnin‐
ger som nye bygninger. Bestemmelsen giver hjemmel til, at der i
bygningsreglementet kan fastsættes regler om bl.a. indretning og
brug af en bygning med hensyn til driftsmæssige foranstaltninger.
Driftsmæssige foranstaltninger er f.eks. regler, der skal sikre, at var‐
slingsanlæg og belysning af flugtveje fungerer. De regler vedrører
både den nuværende og fremadrettede brug af en bygning. Reglerne
gælder derfor, uanset hvornår bygningen er taget i brug.
Med den foreslåede ændring præciseres det, at byggelovens nu‐
værende bestemmelse om, at der kan fastsættes regler om driftsmæs‐
sige foranstaltninger, både gælder for eksisterende og ny bebyggelse.
Den foreslåede ændring vil ikke medføre en ændring i praksis, da
bestemmelsen allerede efterleves på den måde i dag.
Med de ord skal jeg sige tak. Og så vil jeg også bare som svar
på spørgsmålet fra Dansk Folkepartis ordfører sige, at det i den
nuværende form her, så vidt jeg er oplyst, ikke omfatter private
beredskaber, som der blev spurgt til. Og det skal jeg nok svare
mere fyldestgørende på. Og så fik jeg endda en salut her bagfra af
sølvpapirshattene ude på Slotspladsen. Tak for ordet.
Kl. 13:09

Den fg. formand (Erling Bonnesen):
Tak for det. Der er ikke nogen korte bemærkninger, og vi siger tak til
ministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Boligudvalget. Og hvis ingen
gør indsigelse, betragter jeg dette som vedtaget.
Det er vedtaget.

Kl. 13:09

Meddelelser fra formanden
Den fg. formand (Erling Bonnesen):
Der er ikke mere at foretage i dette møde.
Folketingets næste møde afholdes tirsdag den 10. november 2020,
kl. 13.00.
Jeg henviser til den dagsorden, der vil fremgå af Folketingets
hjemmeside. Og så skal jeg i øvrigt henvise til ugeplanen, der også
vil fremgå af Folketingets hjemmeside.
Mødet er hævet. (Kl. 13:10).

