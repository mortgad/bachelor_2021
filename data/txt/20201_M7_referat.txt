Fredag den 23. oktober 2020 (D)

7. møde
Fredag den 23. oktober 2020 kl. 10.00
Dagsorden
1) 1. behandling af lovforslag nr. L 19:
Forslag til lov om ændring af lov om eliteidræt, lov om fremme af
integritet i idrætten og lov om udlodning af overskud og udbytte af
lotteri. (Styrkelse af atleternes stemme i Team Danmarks bestyrelse,
Team Danmarks tilsynsforpligtelse m.v.).
Af kulturministeren (Joy Mogensen).
(Fremsættelse 07.10.2020).

1

virksomhedsansvarlige læger og tandlæger, dispensation fra fristen
for indgivelse af ansøgning om autorisation som kontaktlinseoptiker
m.v.).
Af sundheds- og ældreministeren (Magnus Heunicke).
(Fremsættelse 08.10.2020).
7) 1. behandling af lovforslag nr. L 63:
Forslag til lov om ændring af sundhedsloven og lov om apoteks‐
virksomhed. (Digitalt supplement til sundhedskortet, opdatering af
Statens Serum Instituts formål og opgaver, autoriserede sundheds‐
personers mulighed for i forbindelse med aktuel patientbehandling
at anvende oplysninger, der opbevares i Nationalt Genom Center
til beslutningsstøtte, og videregivelse af lægemiddeloplysninger til
forsknings- og statistikformål m.v.).
Af sundheds- og ældreministeren (Magnus Heunicke).
(Fremsættelse 08.10.2020).

2) 1. behandling af lovforslag nr. L 26:
Forslag til lov om ændring af lov om Studievalg Danmark. (Udvidel‐
se af Studievalg Danmarks vejledningsområde).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020).

Kl. 09:59

Meddelelser fra formanden
3) 1. behandling af lovforslag nr. L 27:
Forslag til lov om ændring af lov om akkreditering af videregåen‐
de uddannelsesinstitutioner. (Forlængelse af institutionsakkreditering
som følge af covid-19).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020).
4) 1. behandling af lovforslag nr. L 47:
Forslag til lov om ændring af lov om Digital Post fra offentlige
afsendere. (Hjemtagelse til Digitaliseringsstyrelsen af dataansvar,
strategisk ejerskab og beslutningskompetence for Digital Post, eta‐
blering af visningsklienter og flytning af borgeres og virksomheders
post).
Af finansministeren (Nicolai Wammen).
(Fremsættelse 08.10.2020).
5) 1. behandling af lovforslag nr. L 59:
Forslag til lov om ændring af sundhedsloven. (Styrelsen for Patie‐
ntklagers vurdering af lægeerklæringer på indfødsretsområdet).
Af sundheds- og ældreministeren (Magnus Heunicke).
(Fremsættelse 08.10.2020).
6) 1. behandling af lovforslag nr. L 60:
Forslag til lov om ændring af sundhedsloven, lov om klage- og
erstatningsadgang inden for sundhedsvæsenet, lov om autorisation
af sundhedspersoner og om sundhedsfaglig virksomhed og lov om
virksomhedsansvarlige læger og tandlæger. (Oprettelse af Ankenæv‐
net for Tilsynsafgørelser og Det Rådgivende Udvalg for Tilsyn,
lovfæstelse af Fagligt Forum for Patientsikkerhed, øget beskyttelse
af personer ved rapportering af utilsigtede hændelser, krav om in‐
strukser, sprogkrav til sundhedspersoner, forenkling af reglerne om

Formanden (Henrik Dam Kristensen):
Mødet er åbnet.
I dag er der følgende anmeldelse:
Marie Krarup (DF) m.fl.:
Beslutningsforslag nr. B 50 (Forslag til folketingsbeslutning om, at
man skal være dansk gift for at kunne blive naturaliseret som dansk
statsborger).
Titlen på den anmeldte sag vil fremgå af www.folketingstidende.dk.
(jf. ovenfor).

Det første punkt på dagsordenen er:
1) 1. behandling af lovforslag nr. L 19:
Forslag til lov om ændring af lov om eliteidræt, lov om fremme
af integritet i idrætten og lov om udlodning af overskud og

2

Fredag den 23. oktober 2020 (L 19)

udbytte af lotteri. (Styrkelse af atleternes stemme i Team Dan‐
marks bestyrelse, Team Danmarks tilsynsforpligtelse m.v.).
Af kulturministeren (Joy Mogensen).
(Fremsættelse 07.10.2020).
Kl. 10:00

Forhandling
Formanden (Henrik Dam Kristensen):
Forhandlingen er åbnet. Hr. Malte Larsen, Socialdemokratiet.
Kl. 10:00

(Ordfører)
Malte Larsen (S):
Mange tak. Der er mange oplevelser, der kan samle os som danskere,
men der er særlig en ting, der kan samle os på tværs af politiske
uenigheder, og det er gode danske sportsresultater – Wilson Kipke‐
ters verdensrekord, danske cykelrytteres præstationer under Tour de
France, vores atleters mange olympiske medaljer eller EM-guldet i
1992, for at nævne nogle få. Det er præstationer, vi som danskere
kan være stolte af. Præstationer, der kræver optimale og trygge ram‐
mer.
Vores opgave som politikere er at sætte rammerne for vores man‐
ge dygtige atleter. Vi skal sikre tryghed, åbenhed og mulighed for,
at alle føler sig repræsenteret i eliteidrætten. Det sikrer vi bl.a. med
dette lovforslag. Samtidig er det vigtigt, at det netop er idrætten
selv, der skaber indholdet inden for disse rammer. Derfor er det
også vigtigt, at vi fortsat viser stor tillid til eliteidrættens aktører og
institutioner til fortsat at løfte opgaven.
Jeg tror, at vi alle her i salen har set de afsløringer, som bl.a. Dan‐
marks Radio har leveret. Alle ved, at man som eliteatlet skal ofre
meget, men dokumentarens afsløringer viser også, at der blev stillet
uværdige krav, og at atleterne i Dansk Svømmeunion på en række
områder ikke blev behandlet ordentligt. I februar 2020 fremlagde
Kammeradvokaten en rapport, der klarlagde omfanget af det svigt
og brud på etiske retningslinjer, der var sket i Dansk Svømmeunion.
Det er netop med baggrund i disse afsløringer samt brud på de etiske
retningslinjer, at vi nu ændrer reglerne. Formålet med lovforslaget
her er dermed at sikre grundlaget for trygge rammer for eliteidrætsu‐
døverne med fokus på deres trivsel. Derfor foreslås det overordnet
at tydeliggøre Team Danmarks tilsynsforpligtelse; at der etableres en
selvstændig funktion, som atleter, trænere og andre kan gå til ved
mistrivsel og uacceptabel adfærd i eliteidrætten, samt at der ændres
på reglerne for sammensætningen af Team Danmarks bestyrelse.
Der er ingen tvivl om, at arbejdet som eliteatlet er enormt hårdt
og kræver store ofre. Det er klart, at eliteatleter skal knokle, for at
man kan komme med i verdenseliten. Men der er stor forskel på at
knokle og arbejde hårdt for en sag til decideret at arbejde i et usundt
psykisk arbejdsmiljø, der i sidste ende gør det sværere at blive blandt
de bedste i verden. Det er dér afgørende, at elitesportsudøvernes
fortsatte kamp for at bringe medaljer hjem til Danmark kan ske i
trygge rammer, i rammer, hvor atleterne ikke skal frygte krænkende
opførsel hverken fra medudøvere, trænere eller ledere. Det er netop
disse trygge rammer, som vi nu sikrer med dette lovforslag. Derfor
støtter Socialdemokratiet lovforslaget, og jeg skal samtidig hilse fra
Det Radikale Venstre sige, at det gør de også.
Kl. 10:03

Formanden (Henrik Dam Kristensen):
Tak for det. Da der ikke er nogen korte bemærkninger, kan vi gå
videre i ordførerrækken til hr. Stén Knuth, Venstre.

Kl. 10:03

(Ordfører)
Stén Knuth (V):
Tusind tak for det. Danmark er et af de allerbedste lande i verden at
dyrke eliteidræt i. Det skal vi både være stolte over og meget tilfred‐
se med. Hvordan kan jeg sige det? Det kan jeg sige, fordi jeg selv
har været der, både som eliteudøver, men også som landsholdstræner
i et tæt samarbejde med mit forbund, men også i et tæt samarbejde
med Team Danmark.
Men selv de bedste steder kan jo blive ramt af en kultur, som
ikke er sund, og hvor mistrivsel og krænkelser finder sted. I svøm‐
meforbundet herskede i årevis en usund kultur, som blev afdækket
i starten af april måned 2019, og den daværende kulturminister bad
kammeradvokaten om at kigge på det og få afdækket omfanget af
det her. Det viste sig desværre at være lige så stort og lige så slemt,
som mange af svømmerne gav udtryk for. Det kom til flere tiltag hen
over året, og det medførte selvfølgelig også en politisk debat om, om
vi ikke skulle justere vores eliteidrætslov. Efter flere samtaler med
både udøvere, trænere og forbund, Dansk Idrætsforbund og Team
Danmark så enedes vi om, at atleterne skulle have en større stemme
i bestyrelsen. Vi skulle også have et klart sted, hvor udøverne kunne
henvende sig om mistrivsel og krænkelser. Hvem der skulle udpeges
til bestyrelsen, har også fået en opmærksomhed i lovforslaget, som
også præciserer Team Danmarks tilsynspligt i forhold til forbunde‐
nes arbejde med eliteudøverne.
Det kan godt være, at vi lige skal se på, hvem der kan blive
udpeget til bestyrelsen, når der sidder 62 specialforbunds både besty‐
relser, men også ansatte, og vi kan se, at vi stort set har udelukket
dem. Det kan godt være, at vi lige skal genbesøge det i de forhand‐
linger, der nu kommer i den kommende tid, for der kunne sidde
rigtig dygtige folk der, og vi skal måske alligevel have en dialog om,
hvordan vi kan tilgodese dem også.
Men i bund og grund deler Venstre synspunkterne og bakker lov‐
forslaget op, da vi mener, at justeringerne netop tilgodeser udøverne
og deres muligheder for at blive hørt, uden at det skal gå ud over
de fine balancer, som jo også findes i eliteidræt, hvor forbund og
trænere og udøvere side om side kæmper med samme ambitioner
om at gøre det så godt som muligt i et sundt idrætsmiljø. Vi kan
ikke gøre svømmernes oplevelser om, men vi kan forsøge at sikre, at
udøverne i fremtiden også skal have et sted at gå hen og give deres
besyv til kende i forhold til mistrivsel og krænkelser. Det muliggør
det forslag her, og derfor bakker Venstre forslaget op. Og jeg skal
hilse fra fru Mai Mercado og De Konservative og sige, at det gør de
også.
Kl. 10:06

Formanden (Henrik Dam Kristensen):
Tak til ordføreren, og da der ikke er nogen korte bemærkninger, kan
vi gå videre i rækken til hr. Dennis Flydtkjær, Dansk Folkeparti.
Kl. 10:06

(Ordfører)
Dennis Flydtkjær (DF):
Som nævnt er baggrunden for det her lovforslag, at der på et tids‐
punkt var et usundt miljø blandt elitesvømmerne, og en undersøgelse
viste også, at der specielt var et problem fra 2003 til 2013, hvor man
ikke overholdt de retningslinjer og etiske kodeks, som der i forvejen
var på området. Så man må jo også sige, at der sådan set var regler,
men folk fulgte dem ikke. Konklusionen på undersøgelsen var egent‐
lig i hovedtræk, at det skyldtes en betydelig grad af svigt i ledelsen i
både Svømmeunionen, men sådan set også i Team Danmark.
Lovforslaget handler så om, at man tydeliggør ansvaret, som
Team Danmark har. Det er sådan set ikke rigtig en ændring; man får
præciseret, at de har ansvaret for det, som de også havde tidligere.

Fredag den 23. oktober 2020 (L 19)

Så etableres der en selvstændig funktion under Team Danmark,
hvor atleter og trænere og andre kan henvende sig, hvis de har
oplevet mistrivsel eller uacceptabel adfærd, og det er vel sådan set,
som jeg ser det, den eneste regelændring i det her lovforslag, som
flytter noget. Jeg synes, det er en ganske god idé at få lavet sådan
en ordning, hvor man kan henvende sig, hvis det er, for det er
selvfølgelig helt naturligt svært at gå til den træner, som har den her
overskridende adfærd eller andre ting. Så det er godt, at der kommer
sådan et sted.
Så ændrer man reglerne for sammensætningen af Team Dan‐
marks bestyrelse, hvor et af medlemmerne skal udpeges af Team
Danmarks aktivkomité og efter indstilling af Danmarks Idræts-For‐
bund. Det er sådan set også fornuftigt, at atleterne får større medind‐
flydelse i bestyrelsen.
Der er sådan set kun en ting, der undrer mig lidt i det her
lovforslag, som jeg også vil prøve at dykke ned i nu, men også i
udvalgsbehandlingen, og det er, hvem der ikke må være i bestyrelsen
– altså sammensætningen af bestyrelsen, hvor man jo siger, at alle
dem, der har været ansat i f.eks. Danmarks Idræts-Forbund eller
et af specialforbundene, ikke kan blive bestyrelsesmedlem og altså
automatisk har en inhabilitet. Alle dem, som sidder som formand for
et af specialforbundene eller som næstformand eller som bestyrelses‐
medlem kan altså heller ikke. Jeg tænker, at vi kommer til at smide
en masse guld på gulvet, fordi mange af dem, der sidder, har en
masse indgående og god viden om området, som de kan bringe med
ind i Team Danmarks bestyrelse. Jeg synes jo, det er godt, at man
får den kobling mellem specialforbundene og Team Danmark. Jeg er
lidt bange for, at man smider på gulvet med det her.
Jeg synes jo, at en løsning eller en mellemlanding kunne være
det, som Danmarks Idræts-Forbund også skriver i deres høringssvar:
at man måske fair nok siger, at de ansatte og formand og næstfor‐
mand for forbundene ikke skal være der, men hvorfor udelukke
alle bestyrelsesmedlemmer, der sidder i specialforbundene rundtom‐
kring? For det er altså rigtig mange derude, man så har ekskluderet
fra at kunne være en del af Team Danmarks bestyrelse. Så jeg synes,
at en mellemlanding på det kunne være at følge det høringssvar,
der er fra Danmarks Idræts-Forbund, som jeg egentlig synes rammer
meget balanceret imellem de to hensyn. På den ene side kan der
selvfølgelig være nogle, der er inhabile, og på den anden side inklu‐
derer vi også en masse mennesker, som kan have en masse nyttig
viden, som vi kan bruge i Team Danmarks bestyrelse, og det kunne
være en måde at løse det på.
Men overordnet set synes jeg, at det er et ganske fornuftigt lov‐
forslag, som jeg går ud fra at vi støtter, men vi har som sagt den her
ene ting, vi gerne vil have kigget lidt nærmere på.
Kl. 10:09

Formanden (Henrik Dam Kristensen):
Tak til ordføreren. Der er heller ikke nogen korte bemærkninger her,
og derfor kan vi gå videre til fru Charlotte Broman Mølbæk fra SF.
Kl. 10:10

(Ordfører)
Charlotte Broman Mølbæk (SF):
Tak for det. Vi lever lige nu i en tid, hvor der sker et skelsættende
opgør med krænkelser og chikaner i alle kredse af samfundet. For
SF er det derfor afgørende, at eliteidrætten og Team Danmark også
følger med tiden og tager de nødvendige skridt for at undgå en kultur
med krænkende adfærd. Dansk elitesvømning har de seneste to årtier
oplevet stor succes med mere end 100 medaljer ved EM, VM og
OL. Men især for kvinderne i dansk elitesvømning er der en bagside
af medaljen, som hverken vi som ansvarlige politikere eller som
samfund kan acceptere.
I DR's dokumentar »Svømmestjerner - under overfladen« hører
vi grusomme beretninger om en træningskultur med offentlige vej‐

3

ninger, indtag af ukendte piller, nedladende kommentarer og decide‐
ret mobning fra svømmetrænerens side. I udsendelsen hører vi også
om en dengang kvindelig 14-årig ungdomssvømmer, som ifølge hen‐
de fik at vide af en landstræner, at han aldrig havde set en svømmer
med så grim en teknik, og at hun desuden var for lav og for tyk, og
at hun af de årsager ikke havde nogen chance for at blive en god
international svømmer. Sådanne kommentarer og decideret mobning
har for nogle af svømmerne ført til angst og depression, og ingen
medaljer er det værd.
I SF anerkender vi derfor initiativet bag lovforslaget og det
konkrete behov for både at sikre bedre repræsentation for atleterne
i Team Danmark og også at få rettet lidt på bestyrelsernes sam‐
mensætning samt for en form for whistleblowerordning. Det er en
selvstændig funktion, der kan behandle indberetninger fra atleter,
trænere og andre, hvis de oplever uacceptabel adfærd i de elitetræ‐
ningsmiljøer, Team Danmark arbejder med. Det er et godt skridt
på vejen, men vi skal passe på, at de gode intentioner ikke blot bli‐
ver hensigtserklæringer og ikke reel handling. Team Danmark skal
anerkendes for en god dialog i processen. I høringssvaret pointerer
de, at vi i Danmark har en unik model for talenter i elitearbejde,
der baserer sig på et tillidsfuldt og konstruktivt samarbejde mellem
Team Danmark, Danmarks Idrætsforbund og specialforbundene. Og
vi og Team Danmark er enige om, at det skal der værnes om.
Men i SF er vi betænkelige ved, at lovforslaget lægger op til, at
Team Danmark skal føre tilsyn med sig selv. Der er i den konstruk‐
tion ikke den grad af uafhængighed og habilitet, der er behov for.
Vi kan simpelt hen være bange for, at den nye whistleblowerordning
eller selvstændige funktion ligger for tæt op ad Team Danmark, såle‐
des at atleterne ikke tør benytte sig af ordningen, som der bl.a. peges
på i høringssvaret fra Idrættens Analyseinstitut og Anti Doping Dan‐
mark. De må ikke blive bange for, at de ikke kan blive udtaget af
deres forbund til næste landsholdssamling, hvis de indberetter deres
trænere. De må ikke tænke, at det er bedst for deres renommé i
forbundet og i Team Danmark, hvis de bare holder mund om de
mulige krænkelser, de har været ude for.
Vi skal indføre en whistleblowerordning, fordi den skal benyttes
af de atleter og trænere i dansk eliteidræt, der enten på egen krop
har oplevet eller har været vidne til krænkende adfærd, og som med
de rette værktøjer får mod til at stå frem med deres fortællinger,
således at vi får forbedret kulturen, får forbedret træningsmiljøet i
dansk eliteidræt. Vi ønsker naturligvis alle de danske medaljer og
de store idrætspræstationer, der kan begejstre og inspirere endnu
flere til at dyrke sport og idræt, men atleterne skal fremdrives og
motiveres på et fundament, hvor vi har eliteidrættens træningsetik og
træningskultur i sync med nutidens forventninger om større grad af
ligeværd og tolerance.
I SF støtter vi i dag lovforslaget. Vi går ind i det kommende ud‐
valgsarbejde med nogle af de opmærksomheder, jeg også har nævnt i
talen, og vi ser frem til det videre arbejde med at forbedre forholdene
i dansk eliteidræt, for det er der behov for.
Kl. 10:14

Formanden (Henrik Dam Kristensen):
Tak for det. Heller ikke her er der nogen korte bemærkninger, så tak
til ordføreren. Og vi går videre til hr. Søren Søndergaard, Enhedsli‐
sten.
Kl. 10:14

(Ordfører)
Søren Søndergaard (EL):
Tak, formand. At være med i et talentprogram på eliteplan eller være
eliteidrætsudøver i dag kan man vist godt sige ikke er nogen normal
tilværelse. Og det er det slet ikke for helt unge mennesker, for hvem
hverdagen lægges i benhårde rammer med et næsten umenneskeligt
pres og prioriteringer – en tilværelse, hvor trænere og ledere på lan‐

4

Fredag den 23. oktober 2020 (L 19)

ge stræk erstatter forældrene, men samtidig har magten til at afgøre,
om karrieren udvikles eller afvikles.
Som udgangspunkt er det en situation, som let kan gå galt. Hel‐
digvis sker det ikke ofte, men vi har set eksempler på det, sådan som
vi så det i DR-dokumentaren om svømmepigerne. Et andet sted, i et
andet rum, måske i en anden tid kunne det måske kalde på en mere
grundlæggende diskussion om det fænomen, vi kalder eliteidræt –
et fænomen, hvor en af Danmarks dyreste fodboldspillere for et års
tid siden skiftede fra italienske Sampdoria til franske Lyon for i om‐
egnen af 225 mio. kr. Det er selvfølgelig småpenge, det er ingenting
at regne i forhold til den 21-årige Kylian Mbappé, som skiftede til
Paris Saint-Germain og vurderes til en værdi af 259,2 mio. euro,
altså næsten 2 mia. kr.
Jeg synes, at vi en dag skal have en diskussion om, hvordan
eliteidræt har udviklet sig, men lad den diskussion ligge nu. Her og
nu handler det om at gøre noget for at beskytte især de yngre talenter
og eliteidrætsudøvere bedre mod ydmygelser, misbrug og deciderede
overgreb.
Derfor støtter vi fuldt ud intentionerne i det her lovforslag, og vi
vil gerne bidrage til, at det kan træde i kraft allerede den 1. januar
2021.
I forhold til det oprindelige lovforslag har vi noteret, hvordan en
række af idrættens organisationer i deres høringssvar har insisteret
på, at det skal være en helt uafhængig funktion, som eliteidrætsudø‐
verne kan gå til, hvis de mistrives eller føler, at de udsættes for en
uacceptabel adfærd. Det krav er jo ikke så meget anderledes end det,
der er brug for, når vi snakker journaliststanden, filmbranchen eller
de politiske partier – ingen nævnt, ingen glemt.
Vi er meget tilfredse med, at lovforslaget nu er mere åbent for en
sådan uafhængig instans, men i udvalgsbehandlingen vil vi gå ind og
se på, hvor stor en rolle Team Danmark skal spille i den forbindelse.
Ligeledes vil vi interessere os for, om den rette balance er nået, når
vi snakker om sammensætningen af Team Danmarks bestyrelse. Vi
har noteret os forslagene om vigtigheden af, at ikke mindst kvindeli‐
ge eliteidrætsudøvere er en vigtig komponent i en sådan bestyrelse,
ligesom vi har noteret os forslaget fra aktivkomitéen om behovet for,
at tidligere atleter eller trænere med særlig indsigt i eliteatleternes
forhold indgår. Om det så kan sikres inden for det nuværende antal
bestyrelsesmedlemmer i Team Danmark, hvilket Kulturministeriet
lægger vægt på, eller om der er behov for en udvidelse, er også en af
de ting, vi skal drøfte i forbindelse med udvalgsarbejdet.
Her vil vi også se på, om der er sikret den rette parallelitet
mellem idrættens forskellige organisationer, når det gælder, hvem
der kan og hvem der ikke kan være medlemmer af bestyrelserne for
Team Danmark, Anti Doping Danmark og Sport Event Denmark.
Men som sagt er Enhedslisten positive over for intentionerne i
det her forslag. Vi vil gå aktivt ind i udvalgsarbejdet for at sikre, at
det får en grundig, men alligevel hurtig behandling. Tak.
Kl. 10:18

Formanden (Henrik Dam Kristensen):
Tak til hr. Søren Søndergaard. Der er ingen korte bemærkninger.
Derfor er det hr. Lars Boje Mathiesen, Nye Borgerlige.
Kl. 10:18

(Ordfører)
Lars Boje Mathiesen (NB):
I modsætning til Enhedslistens ordfører kan jeg godt lide de frie
markedskræfter, og når folk får en høj løn, er det jo, fordi de bibrin‐
ger en høj værdi til den organisation, de arbejder for.
Når vi står med det her forslag, er det jo på en trist baggrund,
og jeg tror, man skal passe på med at stikke blår i øjnene, med
hensyn til at den her ene lovgivning med et snuptag kommer til
at løse det, så vi ikke kommer til at høre om sådan nogle sager i
fremtiden. Vi skal passe på med herindefra Folketingets side, når

vi laver lovgivning, at vi siger, at ej, nu fikser vi det her, fordi vi
så kommer til at se frygtelig dumme ud, når der kommer det næste
eksempel, og det kunne der sagtens også komme her. For eliteidræt
er en meget, meget, meget hård branche, og der bliver stillet store
krav, og der skal stilles store krav.
Jeg har selv i mit tidligere arbejde som lærer undervist elitei‐
drætselever, som fik specielle vilkår helt ned til folkeskoleniveau i
udskolingen, for at de bedre kunne dyrke deres idrætsgren, altså eli‐
teidrætsklasser, og der er selvfølgelig negative effekter ved det, men
der er også vanvittig mange positive effekter ved at dyrke eliteidræt.
Der kommer altså nogle unge mennesker ud, som er determinerede,
som er motiverede, som kan engagere sig, og som kan forstå at
strukturere deres tid og arbejder benhårdt for et mål.
Jeg synes også, vi skal passe på, at vi ikke taler eliteidræt ned,
og også skal huske de gode ting, som er ved det, når folk dyrker
eliteidræt: det sammenhold, det fællesskab, der kommer derved, og
den succesoplevelse, der også kommer for de unge mennesker ved at
dyrke det. Det gør ikke, at vi ikke skal fokusere på det andet, men
vi skal passe på, at det ikke bliver en ensformig debat omkring det.
Tak.
Kl. 10:20

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
er det nu hr. Henrik Dahl, Liberal Alliance.
Kl. 10:20

(Ordfører)
Henrik Dahl (LA):
Tak for ordet. Det er lidt vemodigt for mig, at vores tidligere kollega,
hr. Joachim B. Olsen, ikke kan være her i dag, for han har om nogen
hørt på negative fordomme om eliteidrætsudøvere, og derfor er det
jo smukt at høre på alle de pæne ting, der bliver sagt om eliteidræt i
dag. Det skulle han egentlig have været og overvære.
Det her lovforslag er blevet til på baggrund af nogle afsløringer
af forholdene for elitesvømmere, og det er positivt, at der bliver fulgt
op på det. Tidligere tiders psykopatiske trænere, som man kan læse
om, hvis man sætter sig ind i, hvordan fodbold f.eks. var organiseret
tidligere, er tiden løbet fra, og tiden er selvfølgelig også løbet fra
psykopatiske trænere inden for svømning.
Så derfor er det godt, at der allerede før valget blev taget nogle
skridt i retning af at få rettet op på de her forhold, og vi bakker
selvfølgelig lovforslaget op. Tak for ordet.
Kl. 10:22

Formanden (Henrik Dam Kristensen):
Tak til ordføreren. Og så er det kulturministeren.
Kl. 10:22

Kulturministeren (Joy Mogensen):
Tak til alle ordførerne for bemærkningerne. Der er blevet sagt rigtig
mange gode og rigtige ting, og jeg vil også gerne takke for drøftel‐
serne frem mod fremsættelsen af det her lovforslag. Noget af det
vigtigste, som jeg synes er blevet sagt – og også her i dag – og som
jeg derfor gerne vil gentage, er, at det her lovforslag jo ikke kan
gøre det skete ugjort. Men det er vigtigt, at vi allesammen sender
det signal, som jeg synes I, Folketingets partier, har været med til at
sende – som vi sender i fællesskab – til dem, der har været igennem
de her ting, som er blevet vist, er kommet frem, at vi har hørt jer, vi
har set jer, og vi prøver nu at skabe nogle nye strukturer, som gør,
at der, næste gang nogen måtte befinde sig i en lignende situation, er
en mulighed for at sige fra, og at der skal være nogle, der lytter og
handler.
Det overordnede fokus for lovforslaget her er jo netop at sikre et
grundlag for mere trygge rammer for eliteidrætsudøvere med fokus

Fredag den 23. oktober 2020 (L 26)

på deres trivsel. Som svømmersagen og andre sager om uacceptabel
adfærd inden for eliteidrætten har vist helt tydeligt, er det nødven‐
digt at sætte ind på forskellige områder, fordi toppræstationer og
det at være i et konkurrencepræget miljø aldrig gøre, at trivslen
bliver trængt i baggrunden. Den danske samfundsmodel – også for
eliteidræt – handler om at få toppræstationer og ambitioner til at gå
hånd i hånd med trivsel og medmenneskelighed. Det er selvfølgelig
en balancegang, fordi eliteidræt er hårdt og kræver benhårde priori‐
teringer, men det må ikke ske på bekostning af trivslen, for det er
sådan, at jo mere konkurrencepræget, det er, og jo mere, der er på
spil, jo mere følsomt, jo mere fintfølende skal vi også være over for
hinandens menneskelighed.
Så lovforslaget er også et blandt flere tiltag, som forhåbentlig
kan være med til at ændre kulturen, styrke opmærksomheden på
eliteatleternes trivsel. Det er tiltag, som jo kommer på baggrund af
Kammeradvokatens undersøgelse af forholdene for elitesvømmere i
Dansk Svømmeunion, men altså ikke her et forslag, der kommer
til at stå alene. Det ved både Team Danmark, og det ved DIF,
Danmarks Idrætsforbund – det har de klart signaleret – og de har
også arbejdet ansvarligt med den her undersøgelse. De er i gang med
en række tiltag, der sætter fokus på emnet, f.eks. i træneruddannel‐
sen og trivselsundersøgelser og ved deltagelse i forskningsprojekter
m.v., og det synes jeg at de skal have en anerkendelse for.
Jeg vil ikke gennemgå lovforslagets elementer slavisk – flere
af ordførerne har allerede været inde på det meste – men alligevel
komme med nogle bemærkninger til primært oprettelsen af den selv‐
stændige funktion og til sammensætningen af bestyrelsen, som ord‐
førerne også har været inde på. Lovforslaget pålægger jo Team Dan‐
mark opgaven med at udvikle og etablere en selvstændig funktion,
som atleterne kan gå til, hvis de oplever mistrivsel, uacceptabel træ‐
neradfærd eller lignende inden for de elitesportsmiljøer, som Team
Danmark samarbejder med. Jeg vil gerne understrege, at lovforslaget
ikke på forhånd lægger sig fast på en bestemt udformning eller
organisering af funktionen. Det kan også være, at den skal udvikle
sig, efterhånden som vi bliver klogere på det her med tiden, men det
bliver Team Danmark, der med det her lovforslag får ansvaret for
at udvikle og beskrive sådan en funktion, med en understregning af,
at de også skal inddrage de relevante aktører, ikke mindst atleterne
selv.
I flere af høringssvarene er der givet udtryk for, at Team Dan‐
mark ikke bør stå for opgaven, men at det bør være en anden,
uafhængig aktør. Jeg anerkender til fulde, at det er et valg; det er
noget, som man kan tale både for og imod, men når jeg har valgt
at fremsætte det her lovforslag, som det ligger nu, er det, fordi jeg
synes, at den her kulturændring skal være tæt forankret i hverdagen,
sådan at når der kommer henvendelser, bliver læringen fra dem hur‐
tigt indarbejdet i alt, hvad der sker. Forandring og den øgede fokus
på trivsel skal ind i hele kulturen. Når henvendelserne kommer, er
det jo allerede sket, altså det, som jeg i begyndelsen sagde at vi
aldrig kan gøre ugjort. Så jo mere vi kan bruge henvendelserne til
at forebygge, at det overhovedet sker, jo bedre. Derfor er det vigtigt
med en helt grundlæggende kulturændring hver eneste dag og i hver
eneste træning.
Jeg vil også gerne sige, at det også er min opfattelse, at den
kulturændring allerede er i gang i Team Danmark, og at de i dag har
vist, at de er et andet sted, end de var med f.eks. de forhold, vi så
under svømmersagen. Derfor har jeg også tillid til, at Team Danmark
kan løfte opgaven, og vi sørger for en god proces med inddragelse af
atleterne og andre.
Kl. 10:27

Så var der også en bemærkning om ændringerne i lovforslaget
vedrørende Team Danmarks bestyrelse. Der er kommet forskelligar‐
tede synspunkter både her i salen i dag og i høringssvarene. For at
styrke atleternes stemme i Team Danmark er forslaget her, at Team

5

Danmarks Aktivkomité får ret til at indstille 1 af de 4 medlemmer
af Team Danmarks bestyrelse, som de udpeger. Dermed får atleter‐
ne en mere direkte indflydelse på bestyrelsessammensætningen, og
samtidig bevares balancen mellem, hvor mange af bestyrelsesmed‐
lemmerne der udpeges af kulturministeren, og hvor mange der udpe‐
ges af DIF. Jeg synes, det er naturligt, at det er aktivkomitéen. Det
er de aktives talerør over for bestyrelsen og administrationen i DIF
og Team Danmark i sager om OL og eliteidræt og nu altså også i
forhold til bestyrelsessammensætningen.
Der har været synspunkter fremme om, om det kunne være hen‐
sigtsmæssigt at gøre Team Danmarks bestyrelse større for at give
flere mulighed for at udpege bestyrelsen. Jeg vil bare sige, at den
allerede i dag er forholdsvis stor, når man sammenligner med øvrige
idrætsbestyrelser. Og i forhold til hvem der så overhovedet kan blive
udpeget, er det også et spørgsmål om at finde den rette balance.
Der synes jeg det er værd også at bemærke, at der i dag ingen
begrænsning er på, hvem der kan sidde i Team Danmarks bestyrelse.
Med den nye bestemmelse er formålet at sikre mod eller i hvert
fald at minimere risikoen for interessekonflikter. Det følger lignen‐
de bestemmelser, som der allerede i dag findes i bestyrelserne for
f.eks. Anti Doping Danmark og Sport Event Denmark, men det er
fuldstændig rigtigt, at vi omvendt også skal sikre, at der sidder nogle
folk i Team Danmarks bestyrelse, der har indgående kendskab til
dansk eliteidræt – forholdene for udøvere og trænere, idrættens orga‐
nisering og samarbejde – og det er også derfor, forslaget stadig væk
giver mulighed for, at personer, der varetager f.eks. andre hverv i
udvalg under DIF eller specialforbund eller sidder i DIF's bestyrelse,
stadig væk kan udpeges. Med disse bemærkninger ser jeg frem til
udvalgsbehandlingen.
Kl. 10:29

Formanden (Henrik Dam Kristensen):
Der er ingen korte bemærkninger, så vi siger tak til kulturministeren.
Da der ikke er flere, der har ønsket ordet, er forhandlingen sluttet.
Jeg foreslår, at lovforslaget henvises til Kulturudvalget. Hvis ingen
gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
2) 1. behandling af lovforslag nr. L 26:
Forslag til lov om ændring af lov om Studievalg Danmark. (Ud‐
videlse af Studievalg Danmarks vejledningsområde).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020).
Kl. 10:29

Forhandling
Formanden (Henrik Dam Kristensen):
Forhandlingen er åbnet. Hr. Bjørn Brandenborg, Socialdemokratiet.
Kl. 10:30

(Ordfører)
Bjørn Brandenborg (S):
Tak for det. I Danmark har vi et bredt udvalg af uddannelser, som
hver især giver adgang til et endnu bredere udvalg af karrieremulig‐
heder. Det er rigtig godt, at der er noget at vælge imellem, men når
man som ungt menneske skal beslutte sig for, i hvilken retning man
vil gå, kan de mange tilbud være lidt af en jungle at finde rundt

6

Fredag den 23. oktober 2020 (L 26)

i. Derfor er det godt, at vi i dag har et vejledningssystem styret
af Studievalg Danmark, som hjælper unge med at vælge den rette
uddannelse.
Studievalg Danmark tilbyder i dag vejledning om valg af videre‐
gående uddannelse til elever på ungdomsuddannelser og til andre,
som har opnået eller er ved at opnå det nødvendige adgangsgrundlag
for optagelse på en videregående uddannelse. Men som det er i
dag, tilbydes der ikke vejledning om erhvervsuddannelser. Det er
problematisk af flere grunde. Vi har brug for, at der er flere unge,
der vælger den uddannelse, der er rigtig for dem. Vi har længe haft
et ønske om, at erhvervsuddannelserne skulle blive mere attraktive.
Derfor mangler der et helt essentielt element af studievejledningen,
når den ikke også rummer erhvervsuddannelser. Vi skal ikke afskære
de unge fra at realisere deres potentiale, og derfor skal vi naturligvis
også tilbyde vejledning om erhvervsuddannelser, også selv om de
unge er startet på gymnasiet eller allerede har en gymnasiel uddan‐
nelse i forvejen.
Vi ønsker, at erhvervsuddannelser får samme anerkendte status
som en videregående uddannelse. Det er vigtigt både for den enkelte
og for samfundet. Vi kan ikke undvære håndværkeren, som skal
bygge hospitalet, lige så lidt som vi kan undvære lægen, der arbejder
på hospitalet. Derfor skal vi bidrage til, at unge vokser op med
opfattelsen af, at alle professioner – alle professioner – bidrager til
samfundet og har en værdi. Derfor fremsætter vi nu det her lovfor‐
slag. Lovforslaget fremsættes som konsekvens af en aftale indgået af
regeringen og et bredt flertal af Folketinget den 2. marts 2020 om at
afsætte 5 mio. kr. årligt til Studievalg Danmarks vejledningsindsats
vedrørende erhvervsuddannelserne. Vi ønsker at udvide Studievalg
Danmarks vejledningsområde, så det også omfatter vejledning om
erhvervsuddannelser. Vi lægger op til, at der skal være en ekstra ind‐
sats, der supplerer den eksisterende vejledning, Studievalg Danmark
yder. Dermed reduceres vejledningen om de videregående uddannel‐
ser ikke.
Uddannelse er vigtigt for vores fremtid. Derfor er det afgørende,
at vi hjælper alle unge med at vælge den rigtige og rette uddannelse,
også dem, som, efter de er startet på gymnasiet og måske endda
har færdiggjort det, finder ud af, at det ikke var den rigtige vej for
dem, og at de måske skal noget andet. Derfor er det kun klogt, at
vi udvider Studievalg Danmarks vejledningsindsats til også at dække
erhvervsuddannelser. Socialdemokratiet støtter derfor forslaget.
Kl. 10:33

Formanden (Henrik Dam Kristensen):
Tak for det. Og der er ikke nogen korte bemærkninger, og derfor
siger vi tak til ordføreren. Så er det fru Ulla Tørnæs, Venstre.
Kl. 10:33

(Ordfører)
Ulla Tørnæs (V):
Ja, mange tak. I Venstre er vi optaget af at have så godt et vejled‐
ningssystem som overhovedet muligt, og der er ikke nogen sådan
entydig opskrift på, hvad der er godt i den sammenhæng, og derfor
skal vi selvfølgelig også hele tiden være opmærksomme på eventuel‐
le mangler i vores vejledningssystem. Her med denne aftale får vi
efter vores opfattelse rettet op på netop sådan en mangel. Og det er
ikke så tit, at jeg er fuldstændig enig med min socialdemokratiske
kollega, men jeg synes faktisk, at hr. Bjørn Brandenborg holdt en
ganske glimrende ordførertale, som jeg fuldt ud kan tilslutte mig.
Det handler lige præcis om – som jeg i hvert fald hørte hr. Bjørn
Brandenborg understrege – at skabe de bedste rammer for, at unge
kan finde vej igennem junglen af de mange forskellige uddannelses‐
tilbud, som findes. Men med lovforslaget her udmønter vi en rigtig
god aftale, der sikrer, at det, vi kender som Studievalg Danmark, får
flere muskler til at vejlede de unge – også om erhvervsuddannelser
og om de muligheder, som erhvervsuddannelser giver unge.

Aftalen skal selvfølgelig også ses i lyset af, at et enigt Folketing
i en årrække har bestræbt sig på at sikre, at flere unge vælger en
erhvervsuddannelse, og at det bliver mere attraktivt at vælge en
erhvervsuddannelse, for vi har brug for faglærte, og vi har brug for
gode håndværkere; der er mangel på dem i dag, og der er udsigt til
endnu større mangel i fremtiden. Mange unge starter i gymnasiet,
men finder undervejs ud af, at det ikke lige er dem. Og i dag er det
faktisk sådan, at Studievalg Danmark vejleder med henblik på de
videregående uddannelser, og det, der med aftalen her altså skabes
rammer for, er, at man også kan vejlede om erhvervsuddannelser,
og det giver rigtig, rigtig god mening. Med det sagt er det vigtigt
for mig at understrege, at selve vejledningen om, hvilken ungdoms‐
uddannelse man ønsker at vælge, naturligvis fortsat skal finde sted i
folkeskolen som hidtil. Men der er eksempler på unge, som ikke får
en ungdomsuddannelse, fordi de kommer til at træffe et forkert valg,
og det giver ikke nogen mening. Derfor er vi rigtig, rigtig glad for,
at et bredt flertal i Folketinget er blevet enige om at afsætte midler
til at give Studievalg Danmark flere muskler, så man kan være med
til at det løfte opgaven, sådan at hvis man har truffet et forkert valg
i form af gymnasiet, så kan man blive vejledt over til en erhvervsud‐
dannelse, eller hvis man efter endt studentereksamen ikke lige kan se
sig selv på en boglig, videregående uddannelse, skal man også have
mulighed for at få vejledning til at tage en erhvervsuddannelse.
Igen understreger jeg, at vi ikke ønsker et system, hvor det er
sådan, at det er forudsætningen for at kunne blive optaget på en
erhvervsuddannelse, at man har en studentereksamen – det er rigtig
vigtigt for mig at understrege. Men samtidig er det vigtigt, at Studie‐
valg Danmark som nævnt får muskler til at gennemføre en endnu
bedre og bredere vejledning af de unge; det giver rigtig, rigtig god
mening. Venstre støtter forslaget.
Kl. 10:36

Formanden (Henrik Dam Kristensen):
Tak for det. Der er ikke nogen korte bemærkninger, og derfor går vi
videre til hr. Jens Henrik Thulesen Dahl, Dansk Folkeparti.
Kl. 10:37

(Ordfører)
Jens Henrik Thulesen Dahl (DF):
Tak for det. Som det er nævnt af de foregående ordførere, er det her
jo en udmøntning af en aftale, vi lavede tilbage i foråret. Det, der
er helt centralt for Dansk Folkeparti, er sådan set, at vi hjælper den
enkelte unge med at komme på den rigtige uddannelse og komme ud
i det rigtige erhverv.
Som det også blev nævnt før, ligger der selvfølgelig en kæmpe
opgave i forhold til at forbedre vores vejledning helt tilbage i folke‐
skolen, i grundskolen, så man så tidligt som muligt bliver vejledt
til at vælge det, som man egentlig har evner til og gerne vil. Men
samtidig må vi også erkende, at der er nogle, der kommer i gymnasi‐
et og så står, sådan som det er i dag, og ikke kan få den vejledning,
som måtte være rigtig for vedkommende. For hvis det er rigtigt
for den unge at komme på en erhvervsskole, skal det jo ikke være
en hindring, at man har taget en studentereksamen. Det må aldrig
blive en forudsætning, men det må heller ikke være en hindring.
Og derfor er det rigtig vigtigt, at Studievalg Danmark netop får den
her mulighed for – ud over selvfølgelig at vejlede i forhold til de
videregående uddannelser, for det er fortsat deres primære opgave –
at se på den enkelte unge og sige: Du har faktisk brug for at blive
tømrer i stedet for at blive ingeniør. Så kan det være, at tømreren
senere hen går hen og bliver ingeniør, og så kunne det jo være, at
man slog to fluer med ét smæk.
Men derfor er det her faktisk et godt supplement til det system, vi
har i forvejen. Studievalg Danmark får nogle muligheder, og de får
også nogle muskler, nogle penge til at gøre det med, så den enkelte

Fredag den 23. oktober 2020 (L 26)

unge forhåbentlig får den rigtige uddannelse. Så Dansk Folkeparti
støtter forslaget.
Kl. 10:38

Formanden (Henrik Dam Kristensen):
Tak for det. Der er ingen korte bemærkninger, så vi går videre til fru
Katrine Robsøe, Radikale Venstre.
Kl. 10:38

(Ordfører)
Katrine Robsøe (RV):
Tak for det. Jeg har faktisk ikke super meget at tilføje i forhold til
alt det gode, der allerede er blevet sagt. For jeg tror, at de fleste, der
lytter med til den her debat, kan forstå på os, at vi synes, det her er
et rigtig godt lovforslag, og det kommer jo på baggrund af en mega
god aftale.
Vi har en hel masse virkelig gode erhvervsuddannelser, og det
giver da kun mening, at selv om man er i gang med en gymnasial
ungdomsuddannelse eller man har afsluttet den, så kan man også få
vejledning til erhvervsuddannelser. Selv om man har taget en stx,
skal man selvfølgelig også kunne få vejledning til at blive murer, og
selv om man har taget en htx, skal man efter min mening og ifølge
lovforslaget her også have lov til at få vejledning til, hvordan man
kan blive elektriker.
Så jeg er simpelt hen så glad for, at vi med det her lovforslag ud‐
vider vejledningsområdet for Studievalg Danmark, så alle de unge,
der er i gang med eller har taget en gymnasial ungdomsuddannelse,
også kan få vejledning til vores erhvervsuddannelser. For som rigtig
mange har pointeret allerede, handler det her jo om, hvordan vi
skaber et vejledningssystem, der hjælper de unge bedst muligt til at
finde den uddannelse, som er rigtig for dem. Det er godt for den
enkelte, og det er godt for vores samfund, og derfor støtter Radikale
selvfølgelig også lovforslaget.
Kl. 10:40

Formanden (Henrik Dam Kristensen):
Tak for det. Der er ingen korte bemærkninger, og vi går videre til fru
Astrid Carøe, SF.
Kl. 10:40

(Ordfører)
Astrid Carøe (SF):
Tak for det. Jeg har glædet mig så meget til at behandle det her
lovforslag i dag. I SF har vi længe arbejdet for, at unge efter en
studentereksamen selvfølgelig skal have mulighed for at få vejled‐
ning om erhvervsuddannelser og ikke kun i forbindelse med den
vejledning, de får i folkeskolen, som vi i SF selvfølgelig også mener
sagtens kan blive bedre.
Eleverne skal også efter gymnasiet vide, at de har mange vide‐
reuddannelsesmuligheder, og de skal vide, at de gerne må tage en
erhvervsuddannelse efter studentereksamen. Vi skal have gjort op
med, at det for den unge er en problematisk dobbeltuddannelse eller
spild af tid at tage en erhvervsuddannelse efter studentereksamen.
Det er det ikke. Det er godt for den enkelte unge, især hvis man ser
på, hvor mange unge der har svært ved at træffe valg om uddannelse
efter 8.-9. klasse, og når vi ved, at rigtig mange unge ikke kommer i
gang med en uddannelse efter studentereksamen.
Vælger flere unge at tage en erhvervsuddannelse, er det jo ikke
kun godt for den enkelte, men for os alle sammen. Danmark har i
den grad brug for flere dygtige faglærte, og det tror jeg vi får med
den her aftale.
I SF har vi undret os over, hvorfor der var den her mur og det
her benspænd: at man som ung efter studentereksamen ikke kunne
få vejledning om erhvervsuddannelserne, og indtil nu har Studievalg
Danmark jo kun kunnet vejlede om videregående uddannelser, og

7

derfor er vi utrolig glade i SF for, at vi med det her lovforslag
udvider Studievalg Danmarks vejledningsområde, så unge fremover
kan få vejledning om erhvervsuddannelserne. Det vil give de unge
et langt bedre og mere helstøbt vejledningstilbud. Det vil åbne døre
og bryde mure ned. Så med stor glæde kan jeg sige, at vi i SF
selvfølgelig også bakker op om lovforslaget. Tak.
Kl. 10:42

Formanden (Henrik Dam Kristensen):
Tak for det. Der er ingen korte bemærkninger, og derfor kan vi gå
videre til hr. Jakob Sølvhøj, Enhedslisten.
Kl. 10:42

(Ordfører)
Jakob Sølvhøj (EL):
Det er vist blevet temmelig tydeligt med de første indlæg, at man
ikke ligefrem går imod strømmen, hvis man synes, at her er tale
om et godt lovforslag. Man skal jo altid passe på og ikke bare lade
sig flyde med strømmen, men ikke desto mindre synes vi også i
Enhedslisten, at det er et fint forslag, der ligger her.
Det ville jo være godt, hvis flere unge valgte at gå i gang med en
erhvervsuddannelse i umiddelbar forlængelse af afsluttet folkeskole,
men jeg synes samtidig, at det er rigtig godt, at vi med det her,
som også fru Astrid Carøe var inde på, får, jeg vil ikke sige et
opgør, det ville være så dramatisk, men i hvert fald en meget klar
tydeliggørelse af, at vi ikke længere ser det som det, der for år
tilbage – ikke så mange år tilbage – blev betragtet som rigtig uheldig
dobbeltuddannelse. Det kan absolut være en fordel, at den, der er
helt afklaret med godt at ville have en erhvervsuddannelse, går i
gang med den efter endt skolegang, men vi må ikke betragte det som
dobbeltuddannelse, hvis man tager en erhvervsuddannelse, efter at
man har fået studenterhuen på.
Jeg tror, det er rigtig vigtigt, at vi i de forventninger, vi har
til de unges muligheder for at vælge, gør det, at vi har et meget
stærk fokus på en god vejledning i folkeskolen, og vi vender vi
forhåbentlig tilbage til i denne samling at kigge på, hvordan vi kan
styrke vejledningen i folkeskolen. Det synes jeg der er behov for,
men det er også rigtig vigtigt at erkende, at vi næppe nogen sinde
kommer i en situation, hvor vi kan forvente, at enhver ung kan og
skal træffe det rigtige valg første gang. Dertil kommer jo så også
hele det samfundsmæssige problem med, at vi i den grad mangler
faglært arbejdskraft, og derfor er det godt, at vi gør det både legitimt
og anerkendelsesværdigt at tage en erhvervsuddannelse i forlængelse
af en gymnasial uddannelse. Vi hæfter os i Enhedslisten – vi er
jo ikke en del af aftalen – at det understreges, at der ikke hermed
sker en reduktion i vejledningen af de videregående uddannelser. Det
synes vi er et vigtigt signal at sende.
Jeg vil dog sige, for bare at give et enkelt lillebitte stænk af mal‐
urt, at vi synes, det havde været fornuftigt at finde en finansiering,
som ikke skulle tages af kvalitetsudviklingsmidlerne på erhvervsud‐
dannelserne. Det er jo ikke voldsomme midler, vi taler om her, og
med det behov, der er for at styrke kvaliteten på erhvervsuddannel‐
serne, havde vi gerne set, at pengene var fundet et andet sted, men
det ændrer ikke på, at Enhedslisten synes, det er et godt forslag, og
vi vil stemme for det ved tredjebehandlingen.
Kl. 10:45

Formanden (Henrik Dam Kristensen):
Tak til ordføreren. Der er ingen korte bemærkninger, og vi går videre
til fru Katarina Ammitzbøll, Det Konservative Folkeparti.

8

Fredag den 23. oktober 2020 (L 26)

Kl. 10:45

(Ordfører)
Katarina Ammitzbøll (KF):
Jeg kunne jo gøre det meget kort og sige, at vi i Det Konservative
Folkeparti er enige i, hvad der er blevet sagt her, og så gå ned igen.
For meget politik handler jo også om sund fornuft, og det her forslag
er almindelig sund fornuft.
Men alligevel vil jeg godt lige understrege, hvorfor vi synes, at
det her er rigtig god og sund fornuft og giver mening, og det er for
det første, fordi vi stadig er langt fra vores mål om, at 20 pct. af en
ungdomsårgang skal tage en erhvervsuddannelse. For det andet er
der måske også mange unge, som vælger stx, altså gymnasiet, fordi
så mange andre nu gør det, og måske er det også forældrene, der
siger, at det skal I bare gøre, fordi man så i hvert fald ved, hvor ens
unge er de næste 3 år, og det også kan være svært at sætte sig ind i
de der hundrede og sytten erhvervsuddannelser, men gymnasiet ken‐
der man jo. Men så står man der med en gymnasieuddannelse, og det
var måske egentlig ikke lige den vej, man skulle gå, for det var må‐
ske faktisk lidt for bogligt for en selv, og man kunne egentlig også
bedre lide at have både det teoretiske og det praktiske, og man har et
snit, der ikke ligefrem er det, der åbner døre, og man opdager, at der
jo er en skov af muligheder, hvis man tager en erhvervsuddannelse.
Derfor skal det jo i hvert fald, som Dansk Folkeparti sagde, ikke
være en hindring for, at man kan gå videre, men ikke nødvendigvis
en forudsætning. Men alligevel er der jo i hvert fald også nogle
gode tal fra Arbejderbevægelsens Erhvervsråd, der viser, at dem,
der går videre med en gymnasial uddannelse, en hf, en hhx eller en
htx og ind på en erhvervsuddannelse – det er faktisk er 20 pct. af
dem, der har sådan en form for eksamen – har tre gange så store
jobchancer, når de er færdige med deres erhvervsuddannelse. For det
tredje taler vi også meget om, at vi skal tale erhvervsuddannelserne
op, men det er også lidt svært. Hvordan gør man lige det? Men når
man nu ser, at nogle faktisk har en studentereksamen og så derfra
går ind og tager en erhvervsuddannelse og de får rigtig meget ud af
det og de går direkte videre til et job, så synes jeg også, det er en
praktisk måde, der ved sit eget eksempel kan vise, at det her kan tale
erhvervsuddannelserne op.
Så vi synes, det er et godt forslag, og det er, som det også er
blevet sagt før, ikke så mange penge, det drejer sig om for at udvide
studievalget, og jeg tror også, vi fremadrettet vil se, at der er mange
over 18 år, der går ind på erhvervsuddannelserne. Så det er ikke
sådan per se en ungdomsuddannelse. Tak for ordet.
Kl. 10:48

Formanden (Henrik Dam Kristensen):
Tak til ordføreren. Der er heller ingen korte bemærkninger her. Så vi
går videre til hr. Peter Seier Christensen, Nye Borgerlige.
Kl. 10:48

(Ordfører)
Peter Seier Christensen (NB):
Tak for det. Jeg vil til gengæld gøre det kort: Vi synes, det er et
glimrende forslag. Det er ikke alle, der skal have en akademisk
uddannelse, og erhvervsuddannelserne er fuldt ud lige så vigtige
som de akademiske uddannelser, og hvis det her kan være med til
at hjælpe til, at unge mennesker kommer på den rette hylde, så er
pengene givet godt ud. Så vi støtter forslaget.
Kl. 10:48

Formanden (Henrik Dam Kristensen):
Tak til ordføreren. Der er ingen korte bemærkninger, og så er det hr.
Henrik Dahl, Liberal Alliance.

Kl. 10:48

(Ordfører)
Henrik Dahl (LA):
Tak for ordet. Jeg tror simpelt hen, at jeg er blevet for gammel, eller
at jeg har drukket for meget af vandet i Jylland i løbet af mit liv,
for vi har hørt flere ordførertaler, der fremstiller det her lovforslag
som en sensation på linje med en varig løsning på skattevæsenets
problemer eller en retfærdig udligningsordning for kommunerne el‐
ler sådan noget, og det synes jeg ikke rigtig lovforslaget kan bære.
Det er et godt, lille, fornuftigt lovforslag, som forbedrer og udvider
studievejledningen uden at give anledning til kæmpestore armbevæ‐
gelser, og eftersom det jo er en udmøntning af en aftale, som vi selv
er med i, så bakker vi selvfølgelig lovforslaget op. Tak for ordet.
Kl. 10:49

Formanden (Henrik Dam Kristensen):
Tak for det.
Vi er ikke så mange i salen, så jeg beder lige om, at de, der er her,
dæmper sig lidt i forhold til samtale. Tak.
Så er det uddannelses- og forskningsministeren.
Kl. 10:49

Uddannelses- og forskningsministeren (Ane Halsboe-Jørgensen):
Sikke en dejlig dag at være i salen og høre en stribe både klare og
passionerede taler ikke alene sætte en tyk streg under vigtigheden af
vores erhvervsuddannelser, men faktisk også sende et signal til unge
over det ganske land om, at det er okay at vakle i sit valg, at det er
okay at have brug for vejledning, og at det også er okay at komme til
at gå ind ad én dør og bagefter vide, at det faktisk var den anden dør,
der passede bedre til ens videre vej frem.
Det, som vi gør med lovforslaget i dag, er at støtte op om de unge
mennesker, der er der, altså give dem mulighed for at se den fulde
palet af uddannelsesmuligheder derude. Selv hvis du efter 9. klasse
gik ind ad gymnasiedøren og efterfølgende har brug for vejledning
til, hvad der er den videre vej frem, så er det klart, at den vejledning,
du får, skal vise den fulde palet, også mulighederne på erhvervsud‐
dannelserne, og også de virkelig stærke bud på uddannelser og vide‐
re jobmuligheder, der ligger i den del af vores uddannelsessystem.
Det har man ikke kunnet indtil videre, og det har givet en skævhed,
og det retter vi nu op på.
Lovforslaget i sig selv gør noget rigtig godt for helheden i vores
vejledningsindsats, der, har jeg en opfattelse af, bliver tiltagende
vigtig i den her tid, hvor rigtig mange unge melder, at det er svært
at træffe valget, og at de langt ind i deres uddannelsesvalg er i tvivl
om, om det var det rigtige. Vi har lige fået en evaluering af et opta‐
gesystem, der viser, at man vælger uddannelse på baggrund af nogle
lidt skæve faktorer og lægger værdi i noget, der faktisk ikke handler
om det, der er det bedste match for en selv, og der er vejledningen
fuldstændig afgørende, og selvfølgelig skal den vejledning, man så
får, også vise den fulde palet, inklusive de muligheder, der er i vores
erhvervsuddannelsessystem.
Så både tak for opbakningen til det her, og tak for en rigtig fin,
jeg vil ikke kalde det en debat, for det har jo primært været en lang
række af taler, der både har hyldet de mange muligheder, der ligger
i erhvervsuddannelserne, men som faktisk også har sendt et klart
signal om, at det er okay at have brug for at gå ind ad én dør og
bagefter gå ind ad en anden dør, og det skal vi selvfølgelig vejlede
og støtte op om bedst muligt.
Kl. 10:52

Formanden (Henrik Dam Kristensen):
Så siger vi tak til ministeren.
Da der ikke er flere, som har bedt om ordet, er forhandlingen
sluttet.

Fredag den 23. oktober 2020 (L 27)

Jeg foreslår, at lovforslaget henvises til Uddannelses- og Forsknings‐
udvalget. Hvis ingen gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
3) 1. behandling af lovforslag nr. L 27:
Forslag til lov om ændring af lov om akkreditering af videregå‐
ende uddannelsesinstitutioner. (Forlængelse af institutionsakkre‐
ditering som følge af covid-19).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020).
Kl. 10:52

Forhandling

9

vet forsinket og ikke kan gennemføres som planlagt. Det er institu‐
tionerne uden skyld i. De videregående uddannelsesinstitutioner har
som følge af coronakrisen efter Venstres opfattelse løftet en kæm‐
pestor omstillingsopgave i forbindelse med virtuel undervisning, af‐
læggelse af eksamener på forsvarlig vis og en lang, lang række andre
tiltag. Tiden har været hård, selvfølgelig særlig for de studerende,
men tiden har også været vanskelig og udfordrende for underviserne
og dermed også institutionerne i sig selv, og det mener jeg at vi også
her fra Folketingets side bør anerkende. Den måde, det er forløbet på
til videre, fortjener efter vores opfattelse stor ros, og derfor skal vi
selvfølgelig også imødekomme uddannelsessektoren med det, vi nu
har mulighed for.
De institutioner, der står over for en ny akkreditering, skal selv‐
følgelig ikke miste den som følge af coronakrisen. Så Venstre støtter
lovforslaget fuldt ud, og vi er særlig opmærksomme på, at ministe‐
ren har indarbejdet en solnedgangsklausul, nemlig den 1. juli 2021,
og der håber vi jo alle at verden ser anderledes ud. Men Venstre kan
støtte lovforslaget.
Kl. 10:57

Formanden (Henrik Dam Kristensen):
Forhandlingen er åbnet. Hr. Bjørn Brandenborg, Socialdemokratiet.
Kl. 10:53

(Ordfører)
Bjørn Brandenborg (S):
Tak for det. Covid-19-krisen har allerede tvunget os til at gennemfø‐
re mange initiativer for at kunne give virksomheder og institutioner
de bedste vilkår for at tilpasse sig og for at ruste sig og komme
sikkert igennem krisen uden at skulle gå på kompromis med kvalitet.
Det er det samme, det skal handle om nu. Fordi de videregående
uddannelsesinstitutioner i foråret var hæmmet af nedlukning og re‐
striktioner som følge af covid-19, har akkrediteringsprocesser ikke
kunnet gennemføres som planlagt. Derfor foreslås en midlertidig
ændring af lov om akkreditering af videregående uddannelsesinstitu‐
tioner, som gør det muligt at forlænge akkrediteringsperioden for
videregående uddannelser frem til den 1. juli 2021 med en ikrafttræ‐
den fra den 1. december 2020. På den måde undgår vi, at uddannel‐
sesinstitutioner på Uddannelses- og Forskningsministeriets område
mister deres institutionsakkreditering som følge af de iværksatte
covid-19-foranstaltninger.
Det er et lovforslag, som heldigvis er blevet meget positivt
modtaget af høringsparterne. Vi har et ansvar for – ligesom vi har
i forhold til andre institutioner og andre virksomheder – også at
give vores videregående uddannelsesinstitutioner nogle retfærdige
rammer at arbejde inden for i kølvandet på covid-19-situationen.
Socialdemokratiet støtter derfor naturligvis det her lovforslag.
Kl. 10:54

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
går vi videre til fru Ulla Tørnæs, Venstre.
Kl. 10:54

(Ordfører)
Ulla Tørnæs (V):
Tak. Nu skulle det jo nødig blive en vane, men jeg er faktisk fuld‐
stændig enig med den socialdemokratiske ordfører i hans tale, og så
kunne jeg jo sådan set gå ned fra talerstolen. Men så let slipper hver‐
ken hr. Bjørn Brandenborg eller andre. Så mange tak for ordet, og
også tak til ministeren for lovforslaget, som vi har til behandling her.
Jeg synes, det er såre fornuftigt at skabe den nødvendige lovhjemmel
til at udskyde institutionsakkreditering ud over den 6-årige periode,
der ellers gør sig gældende.
Den fysiske nedlukning af uddannelsesinstitutionerne i foråret
har selvfølgelig betydet, at planlagte akkrediteringsprocesser er ble‐

Formanden (Henrik Dam Kristensen):
Tak for det, og tak til ordføreren. Så går vi videre til hr. Jens Henrik
Thulesen Dahl, Dansk Folkeparti.
Kl. 10:57

(Ordfører)
Jens Henrik Thulesen Dahl (DF):
Ja, det er jo en rigtig hyggelig dag. Der er rigtig meget enighed, og
jeg vil erklære mig fuldstændig enig med de to foregående ordførere,
for i den her særlige situation og med de særlige udfordringer, der
har været ude på uddannelsesinstitutionerne, er det helt åbenlyst, at
det ville være totalt malplaceret at holde fast i, at de skal gennemføre
nogle akkrediteringer, som de ikke har kunnet forberede sig ordent‐
ligt til. Og jeg er også glad for, at der er sat en solnedgangsklausul
til 1. juli ind, for jeg synes, det er optimistisk og dejligt, at vi tror
på, det kan lade sig gøre. Hvis der skulle komme ændringer, er jeg
sikker på, at vi mødes herinde igen. Så for at konkludere vil jeg sige,
at det her desværre er et nødvendigt forslag i den tid, vi er i, og
Dansk Folkeparti støtter naturligvis forslaget.
Kl. 10:58

Formanden (Henrik Dam Kristensen):
Tak for det. Og vi går videre til fru Katrine Robsøe, Radikale Venst‐
re.
Kl. 10:58

(Ordfører)
Katrine Robsøe (RV):
Tak for ordet. Så vil jeg lave det til fire på stribe. Jeg er også meget
positiv over for lovforslaget; det er grundlæggende fornuftigt i den
nuværende situation at give lidt mere tid til akkreditering af vores
videregående uddannelsesinstitutioner. Jeg er også enig i det, som
nogle andre har sagt, nemlig at det er en ekstraordinær og svær tid
for vores uddannelsesinstitutioner, for vores undervisere og for alle
vores studerende, som har skullet agere her under coronanedluknin‐
gen i foråret og med restriktioner og regler her i efteråret. Derfor
giver det her lovforslag selvfølgelig god mening, og Radikale støtter
det.
Kl. 10:58

Formanden (Henrik Dam Kristensen):
Tak for det. Og vi går videre til fru Astrid Carøe, SF – ups, du må
ikke falde!

10

Fredag den 23. oktober 2020 (L 27)

Kl. 10:59

(Ordfører)
Astrid Carøe (SF):
Nu skal man passe på, at man ikke falder på trappen heroppe. Nå! Ja,
men lad os tage fem på stribe også. Corona har også ramt uddannel‐
sesinstitutionerne i hele landet – som så meget andet – og man har
været nødt til at sende 250.000 studerende hjem. Man har været nød‐
saget til at målrette og prioritere ressourcerne til de studerende, så
de fortsat har kunnet gennemføre deres videregående uddannelse, og
det er lykkedes for uddannelsesinstitutionerne på trods af den hurtige
nedlukning bl.a. med virtuel undervisning og virtuelle eksamener,
som vi også hører fra fru Ulla Tørnæs. Og selvfølgelig har man ikke
som normalt kunnet udføre opgaver relateret til akkreditering, så
selvfølgelig er det også helt på sin plads, at vi her forlænger instituti‐
onsakkrediteringen som følge af corona. SF støtter også lovforslaget.
Kl. 10:59

Formanden (Henrik Dam Kristensen):
Tak til ordføreren. Og så forstår jeg, at det er fru Jette Gottlieb, som
er ordfører for Enhedslisten.
Kl. 10:59

(Ordfører)
Jette Gottlieb (EL):
Tak på vegne af vores ordfører, Eva Flyvholm, og vi vil – det bliver
næsten monotont – sige, at Enhedslisten også støtter en forlængelse
med de samme begrundelser.
Kl. 11:00

Formanden (Henrik Dam Kristensen):
Tak for det. Derfor kan vi nu gå videre til fru Katarina Ammitzbøll,
Det Konservative Folkeparti.
Kl. 11:00

(Ordfører)
Katarina Ammitzbøll (KF):
Det er jo ikke svært at være enig, når det giver mening. Sådan
som vores uddannelsesinstitutioner har været ramt af nedlukning,
er det klart, at de ikke skal kunne leve op til de almene krav om
akkreditering. Derfor støtter vi forslaget, som det er fremsat her. Tak.
Kl. 11:00

Formanden (Henrik Dam Kristensen):
Tak for det. Og vi går så videre til hr. Peter Seier Christensen, Nye
Borgerlige.
Kl. 11:00

(Ordfører)
Peter Seier Christensen (NB):
Tak. Nye Borgerlige støtter lovforslaget.
Kl. 11:00

Formanden (Henrik Dam Kristensen):
Tak for det. Og så går vi videre til hr. Henrik Dahl, Liberal Alliance.

lave den her lov om for at gøre noget, der er totalt fornuftigt, og det
bakker vi selvfølgelig op. Tak for ordet.
Kl. 11:01

Formanden (Henrik Dam Kristensen):
Tak for det. Så er det uddannelses- og forskningsministeren. Værsgo.
Kl. 11:01

Uddannelses- og forskningsministeren (Ane Halsboe-Jørgensen):
Tak for det. Det er nu også meget fint en gang imellem at have nogle
dage, hvor vi alle sammen står sammen. Tak for opbakningen.
Forslaget i sig selv er jo en mindre, teknisk øvelse, og det er
der flere af jer, der har været inde på, men jeg har alligevel lyst til
at give bagtæppet for lovforslaget et par ord mere med på vejen.
Man kan jo uden at blinke sige, at vi havde en hel sektor på vores
uddannelsesområde, der i foråret skulle vende en supertanker. Det er
ganske imponerende, hvordan man på meget kort tid formåede at få
det til at virke for 0,25 millioner studerende på vores videregående
uddannelser, der var sendt hjem, altså det at kunne mønstre online‐
undervisning og nye måder at finde sammen på og få arbejdet til
at du, få afviklet forsøg, der ellers skulle foregå i et laboratorium,
hjemme i et køkken, og hvad der ellers har været af udfordringer
med eksamen og praktikker osv. Det er imponerende fra de studeren‐
des side, det er imponerende fra vores underviseres side, og det er
imponerende fra vores institutioners side. Og nu, hvor uddannelses‐
institutionerne lykkeligvis er åbnet igen, men hvor smitten stadig
er her og præger vores hverdag og har medført restriktioner og
ikke mindst begrænser vores sociale samvær og de fællesskaber, der
normalt er så stærke på vores uddannelser, er jeg stadig væk fuld af
beundring over den indsats, man gør.
Jeg er også – og det oplever jeg egentlig vi alle sammen er – dybt
taknemlig over, at man fik håndteret foråret med de konsekvenser,
der så var. En af de konsekvenser, vi håndterer i dag, er jo, at noget
af det, der ellers foregår hvert sjette år, nemlig institutionsakkredite‐
ringen for nogle, ikke kunne lade sig gøre i det her lys, og derfor
håndterer vi det med det her lovforslag. Det er jeg glad for. Tak for
jeres opbakning til det, og også tak til de af jer, der i øvrigt gav pæne
ord med på vejen til vores uddannelsesinstitutioner. Det fortjener de.
Jeg ser frem til den videre behandling.
Kl. 11:03

Formanden (Henrik Dam Kristensen):
Tak for det. Værsgo til fru Ulla Tørnæs.
Kl. 11:03

Ulla Tørnæs (V):
Jeg tænkte, at man godt kan hjælpe en ven i nøden, og jeg kan se, at
finansministeren ikke er her. Han har næste sag, og det går jo ikke,
hvis ikke Folketinget kan fortsætte sit arbejde.
Jeg vil bare spørge ministeren til akkreditering. Altså, er det
sådan, at man nulstiller alle de processer, som er i gang? Hvilken
indvirkning får selve lovforslaget her? Det har vi ikke rigtig været
inde på. Altså, nulstiller man dem eller fortsætter man med dem ude
i den virkelige verden?
Kl. 11:04

Kl. 11:01

(Ordfører)
Henrik Dahl (LA):
Tak for det. Da jeg var et forholdsvis nyvalgt folketingsmedlem,
forklarede formanden mig – han var ikke formand på det tidspunkt –
at nogle gange kan man godt blive træt af at lave bemyndigelseslove,
og så slår Folketinget i bordet og siger: Nu laver vi en rigtig lov,
men så sker der altid det, at den skal ændres på de mest ubelejlige
tidspunkter, og så skal man spilde tiden med det. Det var et godt
råd, jeg fik af formanden, for nu får vi det jo illustreret. Nu skal vi

Formanden (Henrik Dam Kristensen):
Ministeren.
Kl. 11:04

Uddannelses- og forskningsministeren (Ane Halsboe-Jørgensen):
Man får det her til at du, og der har simpelt hen bare været nogle
ting og nogle dele ved det at institutionsakkreditere, der enten er
blevet forsinket eller ikke har været muligt i det her forår i lyset af
en total nedlukning af nogle af de her funktioner i en periode. Det vil

Fredag den 23. oktober 2020 (L 47)

sige, at det, vi risikerer, jo er et hul, hvor nogle af vores institutioner
står uden en akkreditering. Det er jo på den ene side potentielt en
mindre teknisk ting, men på den anden side betyder det at stå uden
en akkreditering, at du ikke kan justere på din uddannelse, at du
ikke kan søge om oprettelse af nye uddannelser, og at du ikke kan
modsvare arbejdsmarkedets behov osv., og derfor er de her instituti‐
onsakkrediteringer centrale.
Så tak for spørgsmålet. Nu er regeringen fuldt ud i stand til at
være til stede, og så siger jeg tak herfra.
Kl. 11:05

Formanden (Henrik Dam Kristensen):
Jeg tror, vi alle takker fru Ulla Tørnæs.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Uddannelses- og Forsknings‐
udvalget. Hvis ingen gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
4) 1. behandling af lovforslag nr. L 47:
Forslag til lov om ændring af lov om Digital Post fra offentli‐
ge afsendere. (Hjemtagelse til Digitaliseringsstyrelsen af dataan‐
svar, strategisk ejerskab og beslutningskompetence for Digital
Post, etablering af visningsklienter og flytning af borgeres og
virksomheders post).
Af finansministeren (Nicolai Wammen).
(Fremsættelse 08.10.2020).
Kl. 11:05

Forhandling
Formanden (Henrik Dam Kristensen):
Forhandlingen er åbnet. Fru Birgitte Vind, Socialdemokratiet.
Kl. 11:06

(Ordfører)
Birgitte Vind (S):
Tak for ordet. Digital Post har efter et lovkrav jo været i udbud,
og resultatet af udbuddet har været, at Digitaliseringsstyrelsen har
indgået kontrakt med Netcompany om at levere en ny postløsning.
Den skal erstatte den eksisterende postløsning, som vi nu kender fra
e-Boks. Den kommende postløsning skal give en mere enkel, tids‐
svarende og brugervenlig distribution af digital post fra offentlige
afsendere til borgere og virksomheder. Konkret skulle det her gerne
vise sig, ved at servicer og muligheder bliver bedre og flere.
Med det lovforslag, som vi behandler nu, skaber vi hjemmel
til overgangen til den kommende postløsning. Det omhandler bl.a.
flytning af borgernes og virksomhedernes post fra den nuværende
løsning hos e-Boks til den nye og til enhver tid gældende løsning,
så borgere og virksomheder også vil kunne tilgå deres gamle post.
Derudover bliver det muligt for andre kommercielle aktører at vise
den offentlige post, hvis de godkendes til det af Digitaliseringssty‐
relsen. Retstilstanden for borgere og virksomheder skal være den
samme som hidtil, hvad enten der bruges offentlige eller kommerci‐
elle såkaldte visningsklienter. Men det vigtigste set med mine og
Socialdemokratiets øjne er dog, at vi med det her lovforslag gør
Digitaliseringsstyrelsen til systemejer af Digital Post, og det betyder,
at Digitaliseringsstyrelsen får det strategiske ejerskab og dermed

11

også den fulde beslutningskompetence i forhold til videreførelse af
Digital Post, herunder udvikling, drift, vedligehold og forvaltning.
Og det er, igen set med mine briller, en god socialdemokratisk sag,
da den fælles offentlige digitale infrastruktur er samfundskritisk på
linje med fysisk infrastruktur.
Så her til sidst vil jeg blot glæde mig over, at danskerne jo faktisk
nærmest har en slags verdensrekord – vi er i hvert fald verdensme‐
stre – i digital kommunikation med det offentlige, for over 90 pct. af
danskerne kommunikerede i 2019 med det offentlige via digital post.
Det sparer samfundet mange penge til porto og papir. For at vi kan
fastholde det høje niveau, kræver det selvfølgelig en god brugerven‐
lighed og ikke mindst en meget høj sikkerhed. Det bidrager det her
lovforslag, som Socialdemokratiet selvfølgelig støtter, til.
Kl. 11:08

Formanden (Henrik Dam Kristensen):
Tak til ordføreren. Der er ikke nogen korte bemærkninger. Derfor
kan vi gå videre til hr. Christoffer Aagaard Melson, Venstre.
Kl. 11:08

(Ordfører)
Christoffer Aagaard Melson (V):
Tak for det. Danmark er og skal fortsat være en digital foregangsna‐
tion. En af de store succeser de seneste år har været Digital Post. Det
er en løsning, som vi nu videreudvikler for at gøre den endnu bedre
til gavn for borgerne, virksomhederne og de offentlige myndighe‐
der. Med det foreliggende lovforslag sikrer vi, at det nødvendige
lovgrundlag, som muliggør overgangen til den kommende løsning,
kommer på plads. Vi skal bl.a. have klarlagt rammerne for flytningen
af borgernes post fra den nuværende løsning hos e-Boks til den
nye digitale postinfrastruktur. Ved lovgivning bliver Digitaliserings‐
styrelsens ansvar præciseret, og der skabes mulighed for, at private
aktører kan deltage med fuldserviceløsninger på en sikker måde,
hvilket vil være en serviceforbedring for brugerne.
I Venstre ser vi et stort uudnyttet potentiale i den fortsatte digita‐
lisering. Vi skulle tænke både stort og visionært og i de små detaljer,
som den enkelte bruger har nytte af, og derfor er jeg som it-ordfører
også rigtig glad for, at vi for en gangs skyld har et forslag på her i
Folketingssalen, der bringer it og digitalisering fremad i vores land.
Det håber jeg der kommer meget mere af fremadrettet.
Når vi siger ja til digitalisering, skal vi med den anden hånd
selvfølgelig også sikre, at den fortsat store tillid til digitalisering
blandt danskerne bevares. Derfor vil vi under udvalgsarbejdet sikre
os, at Finansministeriet og Digitaliseringsstyrelsen er bevidste om,
hvilken kæmpe opgave der nu igangsættes. Listen over offentlige
it-projekter, som har haft visse vanskeligheder med de angivne tidsog budgetrammer, er lang. Det skal vi lære af, og dette må ikke blive
endnu et projekt, hvor vi får dårlige historier i forhold til overgangen
til de nye systemer. Eksempelvis noterer jeg mig forsigtigt, at kom‐
muner og regioner ønsker en glidende indfasning, i stedet for at alle
parter, fra Børnehaven Tusindfryd til statens lønadministration, på
samme tidspunkt og fra den ene dag til den anden overgår til den
nye løsning. Vi skal selvfølgelig i udvalgsbehandlingen sikre os, at
den her bekymring, der er derude, for den overflytning af alting på
samme tid er ubegrundet.
Det gør også indtryk på os, når den ene af parterne bag aftalen
om den fælles offentlige digitaliseringsstrategi fra 2016-2020, som
nærværende lovforslag jo er en opfølgning på, og her taler jeg om
KL, i deres høringssvar skriver, at omkostningsbilledet ikke er fuldt
dækkende, også selv om jeg noterer mig, at det ikke får Digitalise‐
ringsstyrelsen til at ryste på hånden. Men det bliver der lejlighed til
at vurdere nærmere under udvalgsbehandlingen.
Tilsvarende peger en række høringssvar på juridiske gråzoner og
uklarheder, som Digitaliseringsstyrelsen skriver de vil adressere i
den endelige lovgivning. Om dette sker i tilstrækkelig grad vil vi

12

Fredag den 23. oktober 2020 (L 47)

også følge op på i udvalgsbehandlingen. Vi har de seneste år jo set
en række uheldige sager, hvor virksomhederne har brugt alt for store
ressourcer, og hvor også de offentlige myndigheder har brugt alt for
store ressourcer, bl.a. på at implementere persondataforordningen,
fordi man fra Datatilsynets side ikke har kunnet give klare svar. Den
situation skal vi ikke ende i i det her tilfælde. Tak for ordet.
Kl. 11:11

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
kan vi gå videre til hr. Jens Henrik Thulesen Dahl, Dansk Folkeparti.
Kl. 11:11

(Ordfører)
Jens Henrik Thulesen Dahl (DF):
Tak for ordet. Det lovforslag, vi behandler nu, handler som udgangs‐
punkt om at give de lovgivningsmæssige rammer for at tage det
næste trin i forhold til digital post i Danmark. Og det er selvfølgelig
et nødvendigt lovforslag i forhold til at kunne implementere den løs‐
ning, som man nu har valgt. Der er dog et par ting, som vi fra Dansk
Folkepartis side gerne vil se lidt nærmere på i udvalgsbehandlingen,
så vi kan være helt sikre på, at det her system også bliver godt på
alle måder.
Vi finder sådan set, det er fint, at Digitaliseringsstyrelsen hjemta‐
ger ejerskabet i forhold til både sikkerhed og fleksibilitet. Det, vi kan
være bekymrede for, vedrører, hvor data reelt er placeret, altså om
der er nogen sikkerhedsrisiko ved, at data kan blive placeret uden for
Danmarks grænser, eller om vi er nødt til at insistere på, at det skal
være i Danmark. Det bliver problematiseret lidt, og det synes vi er
rigtig vigtigt at der er styr på, så vi ikke risikerer, at vores data er i
tredjelande et eller andet sted ude i verden, hvor andre kan få adgang
til dem.
Så er der en meget lavpraktisk ting. Noget af det, der fylder i lov‐
forslaget, er det, man kalder visningsklienter, og det bliver beskrevet
lidt som sådan en smart måde at gøre det her på, så vi alle sammen
kan få en masse muligheder. Og jeg tror, det kan være rigtig smart
for alle dem, der er rigtig meget digitale, at man kan få vist sine data
på de måder, man nu måtte have lyst til. Men vi har også en gruppe
i Danmark, som ikke er så digitale. Det er både ældre, men det er
også mange unge, der synes, at det her med at skulle ind og finde en
digital post et eller andet sted er vældig, vældig kompliceret.
En ting er, at vi selvfølgelig holder fast i, at der er mulighed for
undtagelse, altså en undtagelse fra kravet om at bruge digital post,
men det, vi gerne skulle med en ny løsning, er jo også at sikre, at
den bliver så brugervenlig, at man ikke skal til at træffe en frygtelig
masse valg for at komme ind og bruge det, altså at vi sikrer os, at det
kan ske via f.eks. borger.dk, eller hvor det kan ligge henne. Altså,
det handler om, at vi ikke lægger alle kræfterne i at sige, at alle
mulige kan udvikle forskellige smarte løsninger, men at vi er helt
sikre på, at der faktisk kommer en meget intuitiv, nem løsning for
dem, der synes, det er rigtig svært, men som jo alligevel har brug for
at kunne gå ind og gøre de ting, som man nu skal gøre.
Vi har i hvert fald brug for at få en forsikring om, at det indgår i
det videre arbejde og den videre udvikling af det her system, sådan
at de borgere, der har brug for det, får den hjælp, de har brug for.
Hvis vi kan få det på plads, tænker vi sådan set godt, at vi vil kunne
støtte forslaget i sidste ende, men det skal vi lige have styr på i
udvalgsbehandlingen. Tak for ordet.
Kl. 11:14

Formanden (Henrik Dam Kristensen):
Tak til ordføreren. Der er ingen korte bemærkninger, og derfor går vi
videre til Kathrine Olldag, Radikale Venstre.

Kl. 11:14

(Ordfører)
Kathrine Olldag (RV):
Selv om Danmark er nået rigtig langt med den digitale dagsorden
og er godt rustet til den digitale fremtid, så er vi ikke i mål, og
der er fortsat udfordringer, som vi skal løse, hvis Danmark fuldt ud
skal gribe fremtidens digitale muligheder. Det er f.eks. nødvendigt
at sikre, at lovgivningen er tilpasset den digitale tidsalder, hvor
software og robotter gør det muligt at automatisere store dele af
sagsbehandlingen helt eller delvis. Og i en tid, hvor data er det nye
råstof, skal det offentlige blive bedre til at udnytte potentialet ved
datadeling.
Det her lovforslag er en udmøntning af aftalen mellem den tid‐
ligere regering og Danske Regioner om den fælles offentlige digi‐
taliseringsstrategi 2016-2020. Her udstikkes kursen for den fælles
offentlige digitalisering og for dennes samspil med erhvervslivet.
Sammen med alle de offentlige virksomheder og institutioner i stat,
kommuner og regioner, som hver dag udnytter digitaliseringens
muligheder, medvirker strategien til at sikre, at offentlig digitalise‐
ring både skaber værdi, vækst og effektivisering, samtidig med at
danskernes høje tillid til det digitale samfund fastholdes. Det er
alt sammen rigtig godt, og med lovforslaget gives der mulighed
for at offentlige myndigheder og private aktører kan stille bruger‐
grænseflader, såkaldte visningsklienter, til rådighed, hvor borgere og
virksomheder kan tilgå deres digitale post. Det synes vi i Radikale
Venstre er en rigtig god idé.
Men der er en del relevante kommentarer i høringssvarene, som
jeg godt lige vil dykke ned i. Der er bl.a. et, der går på præcision i
lovteksten, så det kommer til at stå endnu klarere, hvilke offentlige
og private institutioner og virksomheder forslaget omfatter. Det er
f.eks. noget af det, der handler om selvejende institutioner, som
måske er private i deres organisering, men som de facto fungerer
som offentlige.
Både Danske Regioner og Kommunernes Landsforening har bedt
om præciseringer af lovteksten i forhold til beslutningskompetencer‐
ne, når der skal foretages ændringer i systemet, og det synes jeg
egentlig også skal præciseres.
Grundlæggende ser det ud, som om de beder om at få lov til
at være med i de her beslutningsprocesser og fortsætte det gode
samarbejde, som der indtil videre også har været med Digitalise‐
ringsstyrelsen. Skattestyrelsens ønske om, at vi i lovteksten er særlig
opmærksomme på SMV'ernes manglende anvendelse af digitale løs‐
ninger, vil jeg også meget gerne, som indimellem hårdt ramt skatte‐
ordfører, understrege er vigtigt at notere sig i det videre arbejde.
Men alt i alt synes vi, at det her er rigtig godt arbejde. Det er en
glimrende strategi, og vi støtter naturligvis.
Kl. 11:17

Formanden (Henrik Dam Kristensen):
Tak for det. Der er ingen korte bemærkninger, og derfor kan vi gå
videre til fru Charlotte Broman Mølbæk fra SF.
Kl. 11:17

(Ordfører)
Charlotte Broman Mølbæk (SF):
Tak for det. I SF ser vi som udgangspunkt positivt på lovforslaget
om ændring af lov om digital post fra offentlige afsendere og hjem‐
tagning af ejerskab og dataansvaret til Digitaliseringsstyrelsen. Det
vil konkret medføre, at digital post-løsning bliver centralt placeret
hos en offentlig myndighed, der har det samlede strategiske og
styringsmæssige ansvar for løsningens sikkerhed og anvendelsen
af personoplysninger. Og det sker således med forhåbning om, at
dette giver en større uafhængighed og fleksibilitet end den hidtidige
tilknytning til privat leverandør har muliggjort.

Fredag den 23. oktober 2020 (L 47)

13

Men for SF er det afgørende at sikre både it-sikkerheden og
retssikkerheden for borgerne. Det er dermed væsentligt, at hensynet
til borgernes privatliv og ejerskab over egne data kommer i første
række, når vi skal sikre en modernisering af den nuværende offentli‐
ge løsning til håndtering af digital post.
Når vi har gjort det obligatorisk og til en forudsætning for bor‐
gere og virksomheder at have en digital postkasse, når man skal
modtage post fra det offentlige, skal vi således også værne om rets‐
sikkerhed og it-sikkerhed. Og her er vi i SF lidt bekymrede.
For vi kan se, at både Forbrugerrådet Tænk og Datatilsynet rejser
nogle spørgsmål og bekymringer. Og det gælder helt grundlæggende
i forhold til bemyndigelsesbestemmelsen til at fastsætte regler om
flytning af fysiske personers og juridiske enheders digitale post, i
forhold til hvorvidt den udgør et tilstrækkelig databeskyttelsesretligt
behandlingsgrundlag efter databeskyttelsesreglerne og GDPR. Og
det gælder, i forhold til at den registrerede skal kunne gøre indsigelse
mod behandling af personnummer i andre sammenhænge, i forhold
til hvilke roller og dataansvar de forskellige aktører vil have, og i
forhold til spørgsmålet om, hvad der er kritisk infrastruktur, og hvad
der ikke er, samt behandling af data uden for landets grænser.
Disse spørgsmål vil vi selvfølgelig rejse i den videre udvalgsbe‐
handling. Men vi støtter selvfølgelig positivt op om forslaget i dag.

lottokuponer og det hele. Nu er vi heldigvis kommet videre, selv om
jeg synes, at der stadig væk er behov for, at vi får samlet alle op, og
at alle er med på den digitale udvikling.
Det her lovforslag handler om noget helt andet, det handler om
projekt Digital Post, det, som vi i dag kender som e-Boks, og som vi
alle sammen har et behov for at bruge og har behov for fungerer.
Lad mig indlede med at sige, at hjemtagelse ikke just er et ord,
Konservative normalt bryder sig lige så meget om, som jeg kunne
høre på Enhedslistens ordfører de gør, men det har været en forud‐
sætning i det her lovforslag for at sikre konkurrence. I udvalgsarbej‐
det vil jeg have svar på, hvordan vi sikrer en ordentlig og økonomisk
effektiv overgang. Vi har ikke brug for at køre det her projekt ind i
en mur, og vi har bestemt ikke brug for at bruge flere skattekroner
end allerhøjest nødvendigt. Jeg vil samtidig spørge godt og grundigt
ind til datasikkerhed, og ikke mindst hvordan staten denne gang
tænker ejerskab af et it-system ikke ender i de samme udfordringer,
som vi ser med mange andre. Der skal samtidig være totalt styr på
det juridiske, ellers står vi igen med efterfølgende usikkerhed og
uklarhed for både leverandørerne og alle brugerne og borgerne og
ikke mindst i forhold til dataene.
Med gode svar på det er jeg sikker på, Konservative også følger
op på aftalen og stemmer for. Tak for ordet.

Kl. 11:19

Kl. 11:22

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
kan vi gå videre til fru Jette Gottlieb, Enhedslisten.
Kl. 11:19

(Ordfører)
Jette Gottlieb (EL):
Tak. Jeg er vikar for fru Eva Flyvholm og fremfører hendes syns‐
punkter. Enhedslisten er positive over for forslaget. Vi mener, det
er klogt at hjemtage dataansvaret for Digital Post til en offentlig
myndighed som Digitaliseringsstyrelsen. Det er vores holdning, at
vigtig digital infrastruktur så vidt muligt skal være under fællesska‐
bets kontrol. I forlængelse af det hæfter vi os ved Forbrugerrådet
Tænk, der påpeger sikkerhedssituationen for næste generation af
Digital Post. Her mener vi, at der bør være et krav om, at data skal
opbevares på servere i Danmark, og det skal uddybes, at den næste
generation Digital Post er kritisk infrastruktur. I den kommende
lovbehandling vil vi rejse spørgsmål om det og også om, hvordan
adgangen for borgere og virksomheder kommer til at være, hvis der
f.eks. er problemer i systemet.
Kl. 11:20

Formanden (Henrik Dam Kristensen):
Tak til ordføreren. Så kan vi nu gå videre til fru Mona Juul, Det
Konservative Folkeparti.
Kl. 11:21

(Ordfører)
Mona Juul (KF):
Tak for ordet. Da jeg forberedte mig, kom jeg til at tænke på 2011,
hvor vi meldte ud som land, at vi nu skulle være digitale. Det var
en god ambition. Nogle gange kom vi også til at glemme en række
borgere, de ældre, de syge, mange unge og flere med udenlandsk
baggrund. Jeg skrev faktisk til den daværende finansminister og fik
bragt en stor bunke rigtig gode input videre, synes jeg selv. Det var
nemlig sådan, at nogle af de input, jeg kom med, kom fra sådan
nogle lørdagsarrangementer, som jeg holdt i min virksomhed, hvor
vi bragte de digitale kræfter sammen med borgerne i det, vi kaldte
digital nødhjælp. Så serverede vi kaffe og kringle for at få nogle til
at komme, og det væltede også ind med borgere, der havde brug
for hjælp til alt fra Skype, netbank, til småfrække sider og tjek af

Formanden (Henrik Dam Kristensen):
Tak for det. Vi går videre til fru Mette Thiesen, Nye Borgerlige.
Kl. 11:23

(Ordfører)
Mette Thiesen (NB):
Jeg skal gøre det ganske kort. I Nye Borgerlige var vi ikke en del af
den oprindelige aftale, der ligger til grund for det her, men vi bakker
op om lovforslaget.
Kl. 11:23

Formanden (Henrik Dam Kristensen):
Tak for det. Og så er det Henrik Dahl, Liberal Alliance.
Kl. 11:23

(Ordfører)
Henrik Dahl (LA):
Tak for ordet. Ja, nu skal vi til det igen. Vi skal tage noget, der
virker, og som alle mennesker er glade for, og så skal vi lave det
om til noget, der måske virker, og som alle mennesker måske bliver
glade for. Det er noget, vi gør rigtig tit med NemID og med e-Boks
og med alle mulige andre ting, der har med it at gøre. Det er sådan
en naturlov, at vi ikke kan blive fri for at tage chancen og forringe de
ting, som virker rigtig godt, for de regler, der er om udbud, står over
både grundloven og Vorherre, så det kan vi ikke sætte os ud over i
Folketinget. Så vi må tage chancen og lave det her system om og
håbe det bedste for, at det virker. Det tvivler jeg meget på det gør,
men der er ikke noget at gøre, så vi stemmer for. Tak for ordet.
Kl. 11:24

Formanden (Henrik Dam Kristensen):
Tak for det. Så er det finansministeren, værsgo.
Kl. 11:24

Finansministeren (Nicolai Wammen):
Tak for ordet, og også tak til ordførerne for den positive modtagelse
af lovforslaget og også for de gode indlæg. Jeg ser meget frem
til, at man i udvalgsbehandlingen kan komme i dybden med de
problemstillinger, der er blevet rejst. Det glæder mig at høre, at der
helt grundlæggende er stor opbakning til den kommende digitale
postløsning. Det er vigtigt, for digital post er et godt eksempel på,

14

Fredag den 23. oktober 2020 (L 59)

hvordan digitalisering bidrager til at udvikle og også effektivisere
den offentlige sektor. Med den nye digitale postløsning får den
offentlige sektor et større ejerskab over løsningen. Det giver også
en større uafhængighed og fleksibilitet end hidtil, hvor løsningen
har været tæt knyttet til den private leverandør. Fremover får det
offentlige dermed bedre muligheder for at tilpasse og udvikle Digital
Post-løsningen til fremtidens behov.
Vi får også bedre muligheder for at sikre sammenhæng til andre
offentlige it-løsninger. Det håber vi vil gavne brugertilfredsheden, og
det kan også øge brugen af de digitale løsninger. Den kommende
postløsning kommer i høj grad til at minde om den nuværende
løsning, men målet er, at de mange borgere og virksomheder, der
bruger digital post, vil opleve en forbedret, mere sammenhængende
og også let tilgængelig løsning med en høj brugervenlighed. Det har
jeg også hørt flere har lagt vægt på skal være resultatet. Brugerne
skal med andre ord opleve, at servicen bliver bedre og mulighederne
flere. Som eksempel bliver det nemmere for brugerne at se, hvem
posten er fra, og hvad den handler om, og det bliver også nemmere
at agere på baggrund af posten.
I regeringen ønsker vi at sikre en smidig overgang til den kom‐
mende digitale postløsning. Derfor er formålet med dette lovforslag
at sikre overensstemmelse mellem det retlige grundlag og de faktiske
muligheder, som borgere og virksomheder får med den nye postløs‐
ning. Derudover ønsker vi med lovforslaget at sikre, at danskerne
fortsat kan tilgå deres digitale post fra både offentlige og private
afsendere ét sted. Derfor kan både den nuværende leverandør af
digital post, nemlig e-Boks, og andre kommercielle virksomheder,
ansøge om at vise digital post fra offentlige afsendere – det er det,
som også blev nævnt i debatten som kommercielle visningsklienter.
Når der etableres et sådant marked for kommercielle udbydere,
er målet at gøre den offentlige digitale post mere tilgængelig for
brugerne. Danskerne kan altså få flere indgange til deres offentlige
digitale post, som de kan bruge, hvis de ønsker det. Det ændrer
selvfølgelig ikke på, at modtaget og afsendt offentlig digital post er
juridisk bindende på samme måde, som den er i dag. Det gælder,
uanset om det sker via den offentlige adgang til digital post eller via
den kommercielle virksomhed, der udbyder adgang til en postkasse.
Den kommende digitale postløsning går efter planen i drift i løbet
af august 2021, og inden da vil al offentlig post være flyttet fra den
gamle løsning til den nye. Dermed sikrer vi, at borgere og virksom‐
heder fremover altid vil have adgang til deres eksisterende offentlige
digitale post, og at de har fuld råderet over den uagtet statens valg af
leverandør.
Med den kommende postløsning bliver det muligt løbende at
tage højde for nye teknologiske muligheder. Vi kan altså udvikle
løsningen, så den hele tiden er up to date, og det er ikke mindst
vigtigt for at sikre det højest mulige sikkerhedsniveau for danskernes
digitale post – noget, jeg også hørte flere ordførere være optaget
af. Den tilgang deler jeg. Som sagt synes jeg, at der her i debatten
er blevet rejst mange relevante spørgsmål, som man også har givet
udtryk for at man ønsker at behandle i udvalgsbehandlingen, og det
vil jeg og ministeriet selvfølgelig gøre alt for at bidrage til. Men helt
grundlæggende vil jeg sige tak for de mange positive bemærkninger.
Jeg glæder mig til samarbejdet med ordførerne.
Kl. 11:28

Formanden (Henrik Dam Kristensen):
Tak til finansministeren. Der er ikke nogen korte bemærkninger.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Social- og Indenrigsudvalget.
Hvis ingen gør indsigelse, betragter jeg det som vedtaget.

Det er vedtaget.

Det næste punkt på dagsordenen er:
5) 1. behandling af lovforslag nr. L 59:
Forslag til lov om ændring af sundhedsloven. (Styrelsen for Pa‐
tientklagers vurdering af lægeerklæringer på indfødsretsområ‐
det).
Af sundheds- og ældreministeren (Magnus Heunicke).
(Fremsættelse 08.10.2020).
Kl. 11:29

Forhandling
Formanden (Henrik Dam Kristensen):
Forhandlingen er åbnet. Hr. Rasmus Horn Langhoff, Socialdemokra‐
tiet.
Kl. 11:29

(Ordfører)
Rasmus Horn Langhoff (S):
En af de vigtige beslutninger, vi træffer i Folketinget, er, når vi tilde‐
ler statsborgerskab til en ny dansker. Vi inviterer folk med i vores
fællesskab. Vi giver dem del i de rettigheder og pligter, der følger
med. Det fremgår af grundloven, at det er Folketinget, som skal
træffe denne beslutning, og derfor skal Folketinget og Folketingets
Indfødsretsudvalg selvfølgelig også have et solidt fagligt grundlag at
kunne træffe beslutninger ud fra.
Statsborgerskab kræver, at man lever op til en række krav, at
man tilegner sig det danske sprog, at man består en indfødsretsprøve,
hvor man viser, at man har kendskab til både dansk kultur og dansk
historie – krav, der gør, at man kan være en aktiv og bidragende
del af det danske samfund. Nogle kan så af forskellige årsager og
hensyn få mulighed for dispensation for de her krav, f.eks. hvis de
skulle lide af et alvorligt handicap, som gør det svært at leve op til
kravene. Det er ret og rimeligt, men det er også ret og rimeligt, at vi
stiller krav om, at der ligger en lægefaglig dokumentation til grund
for en sådan dispensation.
Det handler jo helt grundlæggende om, at der er tillid til den pro‐
ces, det er at give dansk statsborgerskab, også af hensyn til dem, der
spiller efter reglerne og gør sig umage for at leve op til kravene, eller
dem, som lider af et handicap og netop har brug for dispensationen.
Det er baggrunden for, at regeringen nu fremsætter et forslag om
at indføre en mulighed for second opinion – og nu taler vi for det
meste dansk her i Folketinget: så altså en ny vurdering af de lægeer‐
klæringer, der ligger til grund for behandlingen af ansøgningen om
statsborgerskab. Derfor lægges der op til, at Indfødsretsudvalget skal
kunne bede Styrelsen for Patientklager foretage en vurdering af en
lægeerklæring. Styrelsen for Patientklager får selvfølgelig mulighed
for at indkræve de nødvendige oplysninger og skal derefter give sin
vurdering af, om man er enig eller uenig i lægens vurderinger og
konklusioner i lægeerklæringen.
Med det her lovforslag synes jeg, vi har fundet en rigtig fornuftig
og rimelig model, som på den ene side sikrer, at vi i Folketinget
kan få ansøgningerne tilstrækkelig belyst, men på den anden side
samtidig fortsat sikrer, at dem, der har krav på at få dispensation,
rent faktisk også får en dispensation, og det sikrer tillid til hele
processen. Så det bakker Socialdemokratiet naturligvis op om.

Fredag den 23. oktober 2020 (L 59)

Kl. 11:34

Kl. 11:31

Første næstformand (Karen Ellemann):
Mange tak til ordføreren. Der er ingen korte bemærkninger til ordfø‐
reren. Den næste ordfører kommer fra Venstre. Det er hr. Martin
Geertsen.
Kl. 11:31

(Ordfører)
Martin Geertsen (V):
Mange tak for det. Mangelfulde eller måske endda forkerte lægeer‐
klæringer må selvsagt aldrig blive en genvej til dansk statsborger‐
skab, og med det foreliggende lovforslag styrkes muligheden for
kontrollen af lægeerklæringer i forbindelse med tildeling af statsbor‐
gerskab i dispensationssager.
Nu sagde den forrige ordfører, at det var et forslag, som den
her regering nu fremsatte, og det er jo principielt også korrekt,
men jeg skal dog sige, at lovforslaget er en del af den aftale om
indfødsret, som den tidligere venstreledede regering indgik med
Socialdemokratiet og Dansk Folkeparti. Og lad mig bare slå fast,
at kravet om danskprøve og andre krav til dem, der ønsker dansk
statsborgerskab, selvfølgelig fortsat skal være gældende, men der
kan og der skal fortsat være mulighed for dispensation, hvis man har
en lægeerklæring, der dokumenterer, at man er alvorligt syg. Men
Folketingets Indfødsretsudvalg skal også kunne trække på bistand
fra Styrelsen for Patientsikkerhed, som med deres sundhedsfaglige
kompetence kan undersøge lægeerklæringer, hvis medlemmerne af
Indfødsretsudvalget af den ene eller anden årsag er kommet i tvivl.
Jeg vil gerne gøre den forrige ordførers ord til mine. Jeg synes,
det her lovforslag er et udtryk for ret og rimelighed, og derfor støtter
Venstre lovforslaget.
Kl. 11:33

Første næstformand (Karen Ellemann):
Tak til ordføreren. Der er ønske om en kort bemærkning fra hr. Peder
Hvelplund, Enhedslisten. Værsgo.

Første næstformand (Karen Ellemann):
Hr. Peder Hvelplund.
Kl. 11:34

Peder Hvelplund (EL):
Nu bliver jeg jo helt bekymret, når ordføreren både gør den social‐
demokratiske ordførers og en tidligere socialdemokratisk ministers
ord til ordførerens. Jeg går ud fra, at det er Venstres ordfører, der
står på talerstolen nu. Men hvis der er den type af sager, skal de
jo behandles i det system, vi har til det, nemlig både hos Styrelsen
for Patientklager og Styrelsen for Patientsikkerhed. For hvis der kan
rejses tvivl om en læges omhu og uhildethed i afgørelser, skal der jo
rejses en sag; så er det jo ikke kun i spørgsmål om sager i forhold til
Indfødsretsudvalget.
Det, det handler om her, er jo læger, som ikke har en sådan verse‐
rende sag, men hvor medlemmer af Indfødsretsudvalget så kan føle
en eller anden trang til at synes, at her er der nok noget alligevel. Og
det er jo alligevel en temmelig usikker retssituation at sætte en læge
i, altså at man kan blive udsat for en undersøgelse, alene fordi nogle
kan have en mavefornemmelse af, at der kan være noget galt.
Kl. 11:35

Første næstformand (Karen Ellemann):
Ordføreren.
Kl. 11:35

Martin Geertsen (V):
Men det er jo en second opinion på den lægeerklæring, der er kom‐
met, og det synes jeg sådan set er rimeligt nok. Altså, hvis der er
et medlem af Indfødsretsudvalget, der synes, at der er noget, der er
betænkeligt forhold til enten en enkelt eller en række af lægeerklæ‐
ringerne, som er kommet ind på x, y, z person, så synes jeg sådan
set, det er rimeligt nok, at man kan bede styrelsen om at få en second
opinion på det.
Kl. 11:35

Kl. 11:33

Peder Hvelplund (EL):
Tak for det. Jeg vil bare høre om noget i forhold til det der udtryk
om, at det her er ret og rimeligt. Altså, jeg kunne bare godt tænke
mig at høre, på hvilken baggrund ordføreren tænker at der kan være
grund til at så tvivl om en lægeerklæring, der ligger til grund for
en ansøgning i Indfødsretsudvalget. For det er jo sådan, at hvis der
er en ansøger, vil man få en speciallægeerklæring, og den vil indgå
i behandlingen. Hvis det er en læge, om hvem man kan så tvivl
om vedkommendes omhu og uhildethed, vil der jo ligge en sag
ved Styrelsen for Patientsikkerhed. I det omfang, der ikke gør det,
på hvilken baggrund skulle man så begynde at så tvivl om lægers
lægeerklæringer?
Kl. 11:33

Første næstformand (Karen Ellemann):
Ordføreren.

Første næstformand (Karen Ellemann):
Den næste korte bemærkning er til fru Kirsten Normann Andersen
fra SF. Værsgo.
Kl. 11:35

Kirsten Normann Andersen (SF):
Tak for det. Jeg anerkender sådan set, at der sagtens kan være ek‐
sempler – det er der sådan set mange steder i samfundet – hvor
man kan få brug for at bede om en second opinion, og jeg kender
også den sag, som ordføreren henviser til, med lægeerklæringer, der
næsten så ud, som om de var copypastet, og at der derfor var brug
for en ny vurdering.
Men jeg vil bare høre, om ordføreren ikke også kan bekræfte, at
lige præcis de omtalte sager jo resulterede i, at man faktisk fik en
anden læge til at vurdere de pågældende ansøgere og dermed fik en
reel second opinion, som var baseret på en anden læges vurderinger.
Kl. 11:36

Kl. 11:34

Martin Geertsen (V):
Den tidligere justitsminister Mette Frederiksen kunne faktisk allere‐
de i 2014 kundgøre, at der var en række sager – og jeg står med
artiklen her fra TV 2 den 20. november 2014 – hvor en speciallæge
på mistænkelig vis havde indgivet nogle lægeerklæringer, som altså
nærmest virkede, som om de var enslydende. Det gav anledning til
ret meget kritik på daværende tidspunkt, og jeg tror, det er den type
af sager, man kan se en udløber af i det her konkrete lovforslag.

15

Første næstformand (Karen Ellemann):
Ordføreren.
Kl. 11:36

Martin Geertsen (V):
Jo, men altså, jeg har fuld tiltro til den faglige kompetence i Styrel‐
sen for Patientsikkerhed, og jeg synes, det er et helt naturligt sted, at
man lægger den der second opinion-instans.

16

Fredag den 23. oktober 2020 (L 59)

Kl. 11:36

Første næstformand (Karen Ellemann):
Fru Kirsten Normann Andersen.
Kl. 11:36

Kirsten Normann Andersen (SF):
Men der er jo netop mange steder i samfundet, hvor man kan få
brug for sådan en second opinion. Vi kender det fra sager på ar‐
bejdsmarkedsområdet, og vi kender det f.eks. også fra patienter i
forsikringssager, hvor det er sådan lidt med omvendt fortegn, altså
at patienten synes, at lægeerklæringen ikke lever op til det, som den
skal leve op til.
Er det ordførerens opfattelse, at det her system, som set med
mine øjne er meget bureaukratisk, skal erstatte det, som vi normalt
forstår ved en second opinion, hvor man bare beder en anden læge
om at lave en vurdering, altså at det også kan komme til at gælde for
folk på arbejdsmarkedsområdet eller folk i forsikringssager?
Kl. 11:37

Første næstformand (Karen Ellemann):
Ordføreren.
Kl. 11:37

Martin Geertsen (V):
Men prøv at høre her: Det at få et dansk statsborgerskab skal altså
ikke være nogen enkel sag. Jeg synes sådan set grundlæggende, det
skal være en kompliceret sag at få et dansk statsborgerskab. Og jeg
synes sådan set helt grundlæggende, at hvis man ønsker at opnå et
dansk statsborgerskab, skal det altså være sådan en lidt halvbesvær‐
lig vej. Og hvis det er sådan, at man prøver at tilegne sig et dansk
statsborgerskab eller i det hele taget ophold i det her land på et eller
andet mistænkeligt grundlag, skal der gerne for mig hellere være en
instans for meget end en instans for lidt i forhold til at kunne slå
bremsen i dér.

nogle at få fat i lægeerklæringer, der kunne vise, at man ikke kunne
lære dansk, og så kunne man slippe for at lære dansk. Vi kan i hvert
fald ikke afvise, at det er blevet brugt på denne måde, fordi vi har
haft sager, hvor der var tegn på, at det blev forsøgt misbrugt.
Nu er der oprettet den her mekanisme med Styrelsen for Patie‐
ntklager, hvor det vil være umådelig vanskeligt at misbruge syste‐
met, og det er klart, at det synes vi er en virkelig, virkelig god idé,
og vi synes, det er en selvfølge, at man har sådan nogle systemer,
der gør det svært at misbruge systemet, for det har naturligvis en
præventiv effekt. Så derfor støtter vi selvfølgelig lovforslag L 59.
Tak for ordet.
Kl. 11:40

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og det er først fra hr. Peder Hvelplund, Enhedslisten. Værsgo.
Kl. 11:40

Peder Hvelplund (EL):
Tak for det. Og tak til ordføreren for talen. Jeg skal sådan set bare
høre, om ordføreren betragter det her lovforslag som noget, vi vedta‐
ger af sundhedsfaglige årsager, eller om det her alene skal ses som
en form for stramning af udlændingelovgivningen, nemlig ved at
gøre det sværere at få dansk statsborgerskab.
Kl. 11:41

Første næstformand (Karen Ellemann):
Ordføreren.
Kl. 11:41

Marie Krarup (DF):
Vi mener, det er et lovforslag, der drejer sig om at sørge for, at der
ikke er en genvej til at få statsborgerskab, altså at systemet ikke
kan misbruges. Så vi mener, at det først og fremmest drejer sig om
statsborgerskabsområdet og ikke så meget om sundhedsområdet.

Kl. 11:38

Første næstformand (Karen Ellemann):
Tak til ordføreren. Der er ikke flere korte bemærkninger til ordføre‐
ren. Den næste ordfører kommer fra Dansk Folkeparti, og det er fru
Marie Krarup. Velkommen.
Kl. 11:38

(Ordfører)
Marie Krarup (DF):
Tak for ordet. I Dansk Folkeparti går vi ind for en meget restriktiv
tilgang til tildeling af indfødsret, dvs. statsborgerskab. Statsborger‐
skabet er nemlig den danske nations inderste forsvarsring, og hvis vi
ønsker, at den danske nation skal overleve, skal vi gøre den forsvars‐
ring meget stærk. Og i Dansk Folkeparti ønsker vi, at den danske
nation skal overleve. Vi er derfor glade for de mange stramninger,
der er kommet på indfødsretsområdet, og vi ser gerne langt flere
stramninger. Det foreslår vi gang på gang.
Men der kom en stramning efter en aftale på indfødsretsområdet
i 2018, og det drejede sig om, at der skal være mere kontrol med
de lægeerklæringer, som kan give folk, som ikke har lært dansk,
lettere adgang til indfødsret. Faktisk er vi i Dansk Folkeparti imod,
at man rutinemæssigt giver adgang til dispensation til folk, som ikke
kan lære dansk. Men der er andre politikere og politiske partier, der
ønsker, at denne mulighed eksisterer, og det vil sige, at hvis man
kan komme med en lægeerklæring, der viser, at man ikke kan lære
dansk, kan man få sin sag op i Indfødsretsudvalget, hvor der indtil
for nylig var meget, meget stor sandsynlighed for, at man så også
automatisk ville få et statsborgerskab. Det har så heldigvis ændret
sig på det seneste. Men det betød, at det var meget attraktivt for

Kl. 11:41

Første næstformand (Karen Ellemann):
Hr. Peder Hvelplund.
Kl. 11:41

Peder Hvelplund (EL):
Men nu har der jo været flere sager, hvor der er faldet dom, i forhold
til at vi bryder handicapkonventionen. Det er jo netop sådan, at hvis
man skal have en dispensation, der er begrundet i, at der ligger en
lægefaglig vurdering, i forhold til at man f.eks. har ptsd og derfor
ikke kan gennemføre en indfødsretsprøve eller en danskprøve 3, så
vil det være i strid med handicapkonventionen, at man ikke får en
dispensation. Så derfor er det jo i forvejen en temmelig stram lovgiv‐
ning, hvor man kan sige, at vi faktisk bevæger os på den anden side
af konventionerne.
Så igen vil jeg spørge: Handler det her alene om, at vi nu skal
gøre det endnu strammere og dermed kunne bringe os endnu mere
på kant med konventionerne eller i decideret modstrid med konven‐
tionerne?
Kl. 11:42

Første næstformand (Karen Ellemann):
Ordføreren.
Kl. 11:42

Marie Krarup (DF):
Jamen jeg er jo dybt uenig i, at konventioner skal bestemme, hvem
der skal have statsborgerskab i Danmark. Det er fuldstændig vanvit‐
tigt de steder, hvor det er sådan, og dem skal vi ud af så hurtigt som
muligt. For selvfølgelig skal det ikke være en handicapkonvention

Fredag den 23. oktober 2020 (L 59)

eller en statsløsekonvention eller andre verdensfjerne konventioner,
der bestemmer, hvem der skal have statsborgerskab i Danmark. Det
er Folketinget, der bestemmer det; det står der i grundloven. Så
selvfølgelig skal det ikke være sådan, og jeg har ingen sympati for,
at man automatisk skal få statsborgerskab i Danmark, fordi man har
et handicap. Det hører ingen steder hjemme.
Kl. 11:42

Første næstformand (Karen Ellemann):
Den næste korte bemærkning er fra fru Kirsten Normann Andersen,
SF. Værsgo.
Kl. 11:43

Kirsten Normann Andersen (SF):
Tak for det. Jeg vil bare gerne høre ordføreren, om det her lovforslag
vil give anledning til, at Dansk Folkeparti generelt vil bede om at få
lægeerklæringer genvurderet i det her nye system?
Kl. 11:43

Første næstformand (Karen Ellemann):
Ordføreren.
Kl. 11:43

Marie Krarup (DF):
Nej, ikke mig bekendt, men nu er jeg jo ikke sundhedsordfører. Det
her er en idé, der er opstået på indfødsretsområdet, for at stoppe det
hul eller den risiko, der eksisterer på det her område, fordi der er
partier, der insisterer på, at man skal have adgang til dispensation,
hvis man kan få en lægeerklæring på, at man ikke kan dansk. Jeg er
ikke bekendt med, at der skulle være nogen i mit parti, der ønsker
at udvide det til andre områder. Men hvis der er det, må vi tage
diskussionen på det tidspunkt.
Kl. 11:43

Første næstformand (Karen Ellemann):
Fru Kirsten Normann Andersen.
Kl. 11:43

Kirsten Normann Andersen (SF):
Jeg tror, ordføreren misforstod mit spørgsmål så, for mit spørgsmål
gik netop på Indfødsretsudvalget, hvor de her sager hører til, og
hvorvidt Dansk Folkeparti forestiller sig, at man generelt vil have
mistillid til de saglige og faglige og objektive vurderinger, som
læger har lavet, og dermed sende samtlige dispensationsansøgninger
til en genvurdering, når det er sådan, at der foreligger en lægeer‐
klæring. Vil samtlige indfødsretsansøgere med en lægeerklæring i
fremtiden blive sendt i det her system for at få genvurderet deres
helbredsattester?
Kl. 11:44

Første næstformand (Karen Ellemann):
Ordføreren.
Kl. 11:44

Marie Krarup (DF):
For det første skal der jo være et flertal i Indfødsretsudvalget, der
ønsker det, før man kan gøre det. For det andet kan jeg ikke se,
at der skulle være nogen grund til at sende alle af sted. Det er vel
selvfølgelig kun, når der opstår en mistanke om, at der kan være
noget lorent her. F.eks. opstod der mistanke på et tidspunkt, hvor der
var tale om nærmest enslydende lægeerklæringer om en lang række
forskellige personer, fordi de kom fra den samme læge. Der synes
jeg der er grund til, at man får set på den slags erklæringer igen. Men
jeg ser ikke nogen grund til at sende alle dispensationsansøgninger
med lægeerklæring til gennemsyn. Det kan jeg ikke se at der skulle
være behov for.

17

Kl. 11:45

Første næstformand (Karen Ellemann):
Tak til ordføreren. Der er ikke flere korte bemærkninger til ordføre‐
ren. Den næste ordfører er fra Det Radikale Venstre, og det er hr.
Stinus Lindgreen.
Kl. 11:45

(Ordfører)
Stinus Lindgreen (RV):
Tak for det. Det er godt at se ministeren til stede i salen igen. Det
var jo ærgerligt, at han ikke var her, da vi diskuterede tobak forleden
dag.
Tak for ordet. Jeg er ked af at måtte ødelægge den gode stemning
hos de foregående talere. Jeg er rigtig glad for, at det her lovforslag
blev udskilt fra det andet, gode lovforslag, som vi skal diskutere her
lige om lidt, for det her kan vi i Radikale Venstre måske ikke så
overraskende på ingen måde støtte op om. På overfladen kan det jo
lyde meget tilforladeligt med en second opinion, som bl.a. Venstres
ordfører var inde på, i forhold til lægeerklæringer. Men hensigten
bliver jo tydelig, når man kradser lidt i overfladen her.
Jeg har før sagt, at jeg syntes, sundhedsområdet er alt for vigtigt
til, at man skal lave symbolpolitiske tiltag på udlændingeområdet, og
det gælder i særdeleshed her. Det er klart, at der på indfødsretsområ‐
det naturligvis er krav til de personer, der søger om statsborgerskab.
Der er klare og objektive lovkrav, man skal leve op til, før man kan
få tildelt statsborgerskab. Det er fint, det er godt, det er sådan, det
skal være.
Men hvis en ansøger af gode grunde ikke kan opfylde disse
krav, f.eks. på grund af et handicap, kan vedkommende søge om
dispensation. Det er i forvejen utrolig svært at få dispensation fra
de krav, der er stillet, og det kan i sig selv være rimeligt nok. Men
man kan jo se på tallene over årene her, at andelen af handicappede,
der har søgt og fået dispensationen, er faldet dramatisk. Under den
nuværende regering ligger den nede på omkring 1 pct. Så det peger
jo ikke ligefrem på, at vi har et meget stort problem med læger,
der laver mangelfulde lægeerklæringer for at få folk igennem på et
fejlagtigt grundlag.
Alligevel vælger man så her at lægge endnu et benspænd ind
for de mennesker, der lever op til de lovmæssige krav, og som
er kommet igennem nåleøjet og har fået tildelt dispensation. Hvis
medlemmerne af udvalget har en eller anden følelse af, at en ansøger
og dennes læge har snydt, skal processen kunne skydes til hjørne.
I mine øjne er det en helt urimelig mistænkeliggørelse både af ansø‐
gerne og ikke mindst af de læger, der udarbejder lægeerklæringerne.
Det er jo ikke en simpel proces, disse mennesker har været igennem,
og derfor støder det helt grundlæggende min retsfølelse, at mavefor‐
nemmelsen hos medlemmerne af Indfødsretsudvalget skal kunne få
denne effekt. Jeg mener, det er uanstændigt.
Problemerne med den foreslåede model er jo åbenlyse, når man
læser høringssvarene fra de i denne sammenhæng mest relevante
parter. Se på Lægeforeningens svar, se på Dansk Selskab for Almen
Medicins svar. Man beder dem om at agere sagsbehandlere og tage
stilling til spørgsmål, der ligger langt uden for deres lægefaglige om‐
råde. Jeg håber virkelig, at ministeren vil lytte til disse indvendinger.
At spænde de lægefaglige organisationer foran en politisk vogn
er i mine øjne helt utilstedeligt, og vi kommer i hvert fald ikke til at
stemme for. Men tak for ordet.
Kl. 11:48

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører kommer fra Socialistisk Folkeparti. Det er fru
Kirsten Normann Andersen.

18

Fredag den 23. oktober 2020 (L 59)

Kl. 11:48

Kl. 11:51

(Ordfører)
Kirsten Normann Andersen (SF):
Tak for det. Kan vi stole på lægers faglige og objektive vurderinger,
når læger skal udarbejde erklæringer om menneskers fysiske og
psykiske formåen? Ja, det kan vi altovervejende. Alligevel er læge‐
erklæringer ofte til debat. Det er de i forhold til arbejdsmarkedet, det
er de i forhold til forsikringer og altså også i forhold til indfødsret.
Vi ser jævnligt eksempler på, at der er brug for en ny vurdering. Det
anerkender vi. Det klares normalt bare ved en simpel genvurdering
hos en anden læge – altså det, der også hedder en second opinion,
som er en metode, som også har været anvendt i Indfødsretsudvalget
ved flere lejligheder.
Jeg er derfor også overrasket over det forslag, som vi skal be‐
handle i dag, ikke fordi jeg ikke deler opfattelsen af, at der kan være
brug for en ny vurdering, men på grund af konstruktionen. I SF har
vi derfor også en række forbehold og uafklarede spørgsmål i forhold
til lovforslaget, som jeg håber vi kan få afdækket i den kommende
udvalgsbehandling.
Men først vil jeg bemærke, at flere høringsparter i deres hørings‐
svar har kritiseret den korte høringsfrist. Lovforslaget, som vi be‐
handler nu, samt en række lovforslag, vi senere skal behandle, er
blevet sendt i høring samlet med en frist på 5 arbejdsdage. Det må
regeringen kunne gøre bedre, for de her lovforslag, bl.a. det her, er
opfølgning på en politisk aftale fra den tidligere regering, som man
sagtens kunne have sendt i høring på et tidligere tidspunkt.
I SF mener vi, at der allerede er en myndighed til at sikre, at
læger følger deres lægeløfter og dermed også udarbejder faglige
og valide lægeerklæringer efter god tro og orden. En oprettelse af
en enhed under Styrelsen for Patientklager til at vurdere lægernes
vurdering kan skabe grobund for øget afstand mellem faget og myn‐
dighederne. Vi bør i stedet for se på, hvordan vi kan understøtte
lægerne i deres komplicerede vurderinger. Og hvis man mener, at der
er læger, der ikke leverer fagligt valide lægeerklæringer, så må det
som hidtil kunne påklages i det nuværende system. Det ved jeg der
også er andre patienter der godt kunne tænke sig at vi blev tydeligere
om.
I SF er vi yderligere forbeholdne over for, at Styrelsen for Patie‐
ntklager fremadrettet i disse tilfælde kan afkræve enhver oplysning
af sundhedspersoner, som er nødvendig for styrelsens vurdering.
Det er altså oplysninger, som borgerne i øvrigt har givet videre
til sundhedspersonen i fortrolighed og i en forventning om dennes
tavshedspligt.
Derfor vil vi i udvalgsbehandlingen have svar på, hvilke kriterier
der skal opfyldes for, at en lægeerklæring skal revurderes, om det
er alle lægeerklæringer, og vi vil også gerne have svar på, hvor
meget en udtalelse fra den nyoprettede enhed vægter i den endelige
afgørelse, og endelig mener jeg faktisk også, der er brug for at se
på de forvaltningsretlige forhold i lige præcis den her konstruktion,
hvor man beder en styrelse, som normalt er beregnet til at tage sig
af patienternes ve og vel, til også at tage sig af myndighedens ve og
vel.
Med de ord vil jeg tage et stærkt forbehold for, at SF kommer til
at støtte forslaget.

(Ordfører)
Peder Hvelplund (EL):
Tak for det. Det er sjældent, at vi her i Folketingssalen behandler
lovforslag, som må karakteriseres som decideret tåbelige. Men jeg
må tilstå, at det gør vi efter min og Enhedslistens overbevisning
her i dag. Lovforslaget omhandler oprettelsen af en særlig enhed
under Styrelsen for Patientklager, der skal vurdere lægeerklæringer
på indfødsretsområdet.
I dag er der ekstremt stramme regler for at opnå statsborgerskab.
Der er krav om opholdslængde, om selvforsørgelse, om ingen kri‐
minalitet, om danskprøve og indfødsretsprøve. Hvis man ikke opfyl‐
der betingelserne, er der mulighed for at søge dispensation, og det
kan f.eks. være, hvis du som torturoffer har fået ptsd. Så skal du
selvfølgelig have en lægeerklæring, hvor en speciallæge med omhu
og uhildethed udfærdiger en lægeerklæring. Det har vi heldigvis
dygtige og kompetente læger til at gøre. Det paradoksale er, at selv
om borgerne får en lægeerklæring, der bekræfter, at de f.eks. lider
af ptsd, der dermed kan gøre det umuligt for dem at gennemføre
en danskprøve 3 eller en indfødsretsprøve, risikerer de alligevel, at
et flertal i Indfødsretsudvalget afviser at give dispensation, hvilket
er klart i strid med handicapkonventionen og gør, at FN's handicap‐
konvention systematisk overtrædes af Indfødsretsudvalget. Alligevel
fortsætter den praksis.
Nu har Venstre, Liberal Alliance, Konservative, Socialdemokra‐
tiet og Dansk Folkeparti så besluttet – og det er den beslutning,
der effektueres her i dag – at der skal oprettes en ny enhed under
Styrelsen for Patientklager, der kan vurdere lægeerklæringer, selv
om der ikke er nogen som helst grund til at så tvivl om lægens omhu
og uhildethed. Det beror så alene på, om en mavefornemmelse hos
medlemmer af Indfødsretsudvalget gør, at de synes, at der skulle
være noget galt. For læger er i forvejen underlagt et fagligt tilsyn.
Gennem Styrelsen for Patientsikkerhed og også Styrelsen for Patie‐
ntklager, som også gør Indfødsretsudvalget opmærksom på det, hvis
der er en verserende sag med en læge, kan man indhente en second
opinion. Det sker jo allerede i dag. Men det er ikke tilstrækkeligt for
det tidligere nævnte politiske flertal. Der skal oprettes en ny enhed.
Det er efter Enhedslistens mening med til at skabe mistillid til
lægerne. Det er en yderligere bureaukratisering af processen. Det er
spild af lægernes kostbare tid, evner og kompetencer, og det er et
brud på beskyttelsen af patienters oplysninger, og det er i det hele
taget en rigtig, rigtig dårlig idé, og det er derfor, jeg karakteriserer
lovforslaget som både unødvendigt og tåbeligt. Lægeforeningen har
tidligere gjort opmærksom på, at de ikke ønsker, at deres faglighed
skal intimideres og politiseres gennem de nye lægeattester til ansøg‐
ning om dansk indfødsret. Derfor er der ingen grund til at forstærke
den problemstilling, for hvordan vil det føles for en læge, der bli‐
ver gjort opmærksom på, at hendes faglighed bliver undersøgt af
en særlig enhed under Styrelsen for Patientklager, uden at der har
været nogen som helst anledning til at så tvivl om lægens omhu og
uhildethed – andet end selvfølgelig en fornemmelse hos et medlem
af Indfødsretsudvalget?
Jeg synes, det er en helt urimelig mistænkeliggørelse. Jeg kan
hverken se nogen saglig eller faglig begrundelse for det her forslag,
og derfor kan Enhedslisten naturligvis ikke stemme for forslaget.

Kl. 11:51

Første næstformand (Karen Ellemann):
Tak til ordføreren. Der er ingen korte bemærkninger. Den næste
ordfører kommer fra Enhedslisten, og det er hr. Peder Hvelplund.

Kl. 11:55

Første næstformand (Karen Ellemann):
Tak til ordføreren. Der er ønske om en kort bemærkning fra hr.
Martin Geertsen, Venstre. Værsgo.

Fredag den 23. oktober 2020 (L 59)

Kl. 11:55

Martin Geertsen (V):
Da hr. Peder Hvelplund, Enhedslistens ordfører, afsluttede sit ind‐
læg, tænkte jeg, at nu må det simpelt hen være nok, og at nogen
måtte udfordre hr. Peder Hvelplund. Jeg nævnte også i min egen
ordførertale, at tilbage i 2014 var der en ret omfattende sag om snyd
eller fejlagtige lægeerklæringer. Jeg citerer bare fra den her artikel
fra TV 2, hvori der står:
Justitsministeriet har lige opdaget, at en speciallæge har udarbej‐
det stort set identiske lægeerklæringer i et større antal sager om
udlændinges ansøgninger om dansk indfødsret, forklarer ministeren,
som netop har præsenteret mistanken for Folketingets Indfødsretsud‐
valg.
Så siger hr. Peder Hvelplund, at der ikke er noget grundlag for
mistænkeliggørelse. Men hvad siger sådan en sag som den her hr.
Peder Hvelplund?
Kl. 11:56

Første næstformand (Karen Ellemann):
Ordføreren.
Kl. 11:56

Peder Hvelplund (EL):
Jeg vil gerne takke for udfordringen. Det er altid rart at blive udford‐
ret, det er jo ligesom det, vi har en Folketingssal til. Jeg vil sige,
at det jo er det, vi har et system til, for det er jo ikke kun inden
for det her område, at der opstår fejl, og hvis der opstår fejl, har
vi jo et klagesystem, hvor den slags ting skal behandles. En læge,
der systematisk omgås sin faglige forpligtelse til at behandle sager
med omhu og uhildethed, skal selvfølgelig indklages til Styrelsen for
Patientsikkerhed, og så skal der køre en sag. Og hvis der kommer til
at køre en sag der, bliver Indfødsretsudvalget også gjort opmærksom
på det.
Der kan jo være en generel problemstilling med en læge, som
ikke opfylder sine faglige kvalifikationer, men hvorfor skal vi til
at opfinde en ny enhed, som alene skal forholde sig til sager i
Indfødsretsudvalget, og hvor den eneste anledning til at rejse en
sådan sag er, at her synes man, at der kan være noget mærkeligt.
Det har jo ikke nogen konsekvens for, hvad lægen i øvrigt måtte
gøre, og derfor bør det selvfølgelig være sådan, at vi skal bruge det
klagesystem, der er, det tilsyn, der i forvejen er der, for en sådan
læge skal selvfølgelig opfanges af det system. Men det er jo ikke
noget, der gør sig gældende særskilt for Indfødsretsudvalget, for det
er jo en generel problemstilling.
Kl. 11:57

Første næstformand (Karen Ellemann):
Hr. Martin Geertsen.
Kl. 11:57

Martin Geertsen (V):
Nu kender jeg Enhedslistens ordfører lige på det her område som en
mand, som går meget op i, at parlamentet og folkestyret har noget at
skulle have sagt. Og hvis man sidder i et Indfødsretsudvalg og har
en eller anden fornemmelse af, at der er nogen, der ligesom skærer
hjørner i forhold til noget så væsentligt som dansk indfødsret, som
dansk statsborgerskab, synes hr. Peder Hvelplund så ikke kun, det er
ret og rimeligt, at man får en mulighed for ligesom at sætte spot på
det?
Kl. 11:57

Første næstformand (Karen Ellemann):
Ordføreren.

19

Kl. 11:57

Peder Hvelplund (EL):
Jamen der har vi jo en forpligtelse til at handle i forhold til det
eksisterende system. Hvorfor skal vi opfinde en ny instans, som
alene forholder sig til den problemstilling, der kan være i forhold
til sager i Indfødsretsudvalget? Hvis vi som folkevalgte eller som
borgere i øvrigt har en fornemmelse af, at der her er noget galt i
forhold til en læge, hvis vi har en konkret mistanke, vi kan gå videre
med, så skal den selvfølgelig bringes for den rette instans. Det er jo
det, der ligger i begrebet retssikkerhed.
Men at opfinde en ny instans, hvor man, alene fordi man har en
fornemmelse, uden at man har en konkret begrundelse for at gøre
det, kan bede en instans om at lave en undersøgelse af en læge,
synes jeg er stærkt betænkeligt i forhold til retssikkerheden, også i
forhold til lægers retsstilling, og derfor synes jeg, at Venstre også
burde revurdere deres syn i den her sag.
Kl. 11:58

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører kommer fra Det Konservative
Folkeparti. Det er hr. Per Larsen.
Kl. 11:58

(Ordfører)
Per Larsen (KF):
Tak for det. Det lovforslag, vi behandler her, er jo aftalestof. Og
i Det Konservative Folkeparti er vi rigtig glade for, at det endelig
snart kan blive vedtaget og intentionerne kan træde i kraft. Indføds‐
ret, altså tildelingen af dansk statsborgerskab, er selvfølgelig ikke
nogen selvfølge. Der er en række kriterier, der skal være opfyldt.
Bl.a. skal man jo have tilegnet sig kundskaber i det danske sprog,
så man kan begå sig i Danmark, og så man bl.a. kan bestride et job.
Der er mulighed for at opnå dansk indfødsret uden at have erhvervet
tilstrækkelige kundskaber i dansk, hvis man er syg, eller hvis der
er en anden lægefaglig grund til, at man ikke kan erhverve sig
nævnte sprogkundskaber. Det har jo så igennem nogle sager vist sig
problematisk, at kvaliteten af lægeerklæringer kan være svingende.
Og det har jo så måske kunnet føre til en dispensation i forhold til
kravet – altså med en lægeerklæring, som der har været rejst tvivl
om.
Det forslag her er med andre ord et værn mod snyd, og det er
vi rigtig godt tilfredse med. Man skal jo ikke kunne snyde sig til et
dansk statsborgerskab. Tak for ordet.
Kl. 12:00

Første næstformand (Karen Ellemann):
Tak til den konservative ordfører. Der er ingen korte bemærkninger
til ordføreren. Den næste ordfører kommer fra Nye Borgerlige, og
det er fru Mette Thiesen.
Kl. 12:00

(Ordfører)
Mette Thiesen (NB):
Dansk statsborgerskab er den fineste gave, man kan få. Og den
gives ifølge grundlovens § 44 og Folketinget ved lov. Desværre
har politikerne igennem alt for mange år smidt om sig med danske
statsborgerskaber til udlændinge, der aldrig nogen sinde burde have
haft dem. Og i Nye Borgerlige siger vi: Stop. Vi ønsker ikke at
uddele statsborgerskaber til folk fra muslimske lande, som vi ved er
overrepræsenteret i kriminalitetsstatistikkerne. Vi ønsker at fratage
dømte kriminelle udlændinge deres tildelte danske statsborgerskaber
og udvise dem konsekvent og efter første dom. Vi ønsker ikke, at
dømte kriminelle skal have dansk indfødsret, og kort fortalt skal alle

20

Fredag den 23. oktober 2020 (L 59)

de, der ikke er til gavn for Danmark, ikke have dansk statsborger‐
skab. Det er ganske almindelig sund fornuft.
Men det her lovforslag handler om lægeerklæringer, og med den
nuværende aftale om indfødsretsmeddelelse fra 2018 skærpede den
daværende regering nemlig aftalen, så vi, der sidder i Indfødsretsud‐
valget, kan bede om en såkaldt second opinion, hvis der eksempelvis
er flere enslydende lægeerklæringer fra den samme læge. Man har
nemlig tidligere set visse læger, sikkert af såkaldt humanistiske årsa‐
ger, masseproducere lægeerklæringer, for at udlændinge kunne få
statsborgerskab. Det skal selvfølgelig stoppes, og det skal der slås
hårdt ned på.
Derfor kan vi også godt bakke op om det her lovforslag, der jo
netop er en skærpelse. Men i Nye Borgerlige mener vi, at dansk
statsborgerskab udelukkende skal tildeles dem, der vil gavne Dan‐
mark, og derfor vil min endelige vurdering i forhold til hver enkelt
sag, vi præsenteres for i Indfødsretsudvalget, også afhænge af, om
det er tilfældet . Og vi vil stadig stemme nej til den årlige massetil‐
deling af danske statsborgerskaber til udlændinge, for vi mener ikke,
at den fineste gave, vi kan give, skal kastes i grams, hvad politikerne
fra langt de fleste partier desværre har gjort i årtier. Tak.
Kl. 12:02

Første næstformand (Karen Ellemann):
Tak til ordføreren. Der er ikke nogen korte bemærkninger til ordføre‐
ren. Den næste ordfører kommer fra Liberal Alliance, og det er hr.
Henrik Dahl.
Kl. 12:02

(Ordfører)
Henrik Dahl (LA):
Tak for ordet. Jeg sad i Indfødsretsudvalget i nogle år op til valget
i 2019, og jeg kan bekræfte, hvad flere ordførere har været inde
på, at ved hvert møde i Indfødsretsudvalget skal man bruge en
del tid på at behandle dispensationsansøgninger, som kommer fra
nogle ganske bestemte læger – det er et fast punkt på programmet;
ansøgninger fra nogle utroværdige læger er sorteret ud i bunker.
Det er sådan en service, man får fra embedsmændene, og så sidder
man og behandler de her ansøgninger, hvor man ved, at der er
problemer med kvaliteten af de lægefaglige vurderinger. Men når
man sidder i Indfødsretsudvalget, opdager man jo også, at der er
en lang række psykiske lidelser, som mærkeligt nok kun rammer
mennesker fra Mellemøsten, og som gør, at de ikke kan lære dansk.
Og der er jo ikke nogen, der rigtig ved, hvorfor de kun rammer folk
fra Mellemøsten, og hvorfor de ikke rammer folk fra Sydamerika
eller Fjernøsten eller sådan noget. Det er meget, meget mærkeligt,
og derfor er der jo brug for en meget håndholdt indsats, når man
sidder og kigger på dispensationsansøgningerne.
Derfor er jeg glad for, at vi før valget fik lavet en ny aftale om
indfødsret, der kan hjælpe os i det meget, meget store arbejde, som
det er at behandle alle dispensationsansøgningerne. Det er jo sådan,
at man får en hel kasse med dispensationsansøgninger op til hvert
møde og en eller anden form for hjælp til at se på de her mærkelige
lidelser, der har den her mærkelige udbredelse. Det er altså rigtig rart
for Indfødsretsudvalget. Vi har selv været med til at indgå aftalen før
valget, og derfor bakker vi den selvfølgelig op nu, hvor den er blevet
genfremsat af den nuværende regering. Tak for ordet.
Kl. 12:04

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Dermed har alle partiernes ordførere haft ordet til behandlingen her,
og jeg kan nu byde velkommen til sundheds- og ældreministeren.

Kl. 12:04

Sundheds- og ældreministeren (Magnus Heunicke):
Tak for det, formand. Og tak for bemærkningerne. Jeg kan konstate‐
re, at de partier, der stod bag indfødsretsaftalen fra 2018, kan bakke
op om forslaget, og at et parti – plus et til – af de partier, der
dengang stod uden for aftalen, så er imod, og det er nok ikke helt så
overraskende, at det er sådan, det hænger sammen.
Jeg vil redegøre for lovforslagets indhold. Med lovforslaget fore‐
slås nogle tilpasninger af reglerne på sundhedsområdet som følge
af indfødsretsaftalen, og det var altså mellem den tidligere regering,
Socialdemokratiet og Dansk Folkeparti, at aftalen den 29. juni 2018
blev indgået. I aftalen blev det aftalt at styrke de lægefaglige diag‐
noser i forbindelse med behandlingen af ansøgninger om dansk
statsborgerskab, og efter den her aftale kan Folketingets Indfødsrets‐
udvalg til brug for udvalgets vurdering af, om der skal meddeles
en ansøger dispensation på grund af sygdom, få forelagt sager for
Styrelsen for Patientklager. Styrelsen skal herefter vurdere de læge‐
faglige oplysninger i sagen, før udvalget tager endelig stilling til, om
vedkommende ansøger skal optages på et lovforslag om meddelelse
af dansk statsborgerskab. Den ordning skal til for at sikre, at der
foreligger den tilstrækkelige og reelle dokumentation for et handi‐
cap, som kan give anledning til dispensation fra kravene til dansk
indfødsret.
I praksis vil det foregå på den måde, at Styrelsen for Patientkla‐
ger modtager sagens dokumenter fra Udlændinge- og Integrations‐
ministeriet, herunder den pågældende lægeerklæring, som styrelsen
skal vurdere, og Styrelsen for Patientklager kan også i nødvendigt
omfang indhente sagens øvrige oplysninger, f.eks. journalmateriale
og en udtalelse fra den læge, som har udarbejdet erklæringen. I ud‐
talelsen skal Styrelsen for Patientklager vurdere, hvorvidt styrelsen
er enig i lægens vurderinger og konklusioner i den lægeerklæring,
som danner baggrund for forelæggelsen for Indfødsretsudvalget, og
vi ved jo, at Styrelsen for Patientklager har erfaring med præcis
sagsbehandling, og dermed er jeg overbevist om, at de vil varetage
den her opgave tilfredsstillende og med stor objektivitet.
Med det her lovforslag foreslås det så også, at Styrelsen for
Patientklager kan videregive oplysninger om sin vurdering af læge‐
erklæringer til Styrelsen for Patientsikkerhed, og det er jo altså for at
sikre, at Styrelsen for Patientklagers udtalelse også kan anvendes til
brug for Styrelsen for Patientsikkerheds tilsyn med sundhedsperso‐
ner og behandlingssteder, og at oplysningerne kan indgå i grundlaget
for en tilsynsafgørelse i det omfang, det er relevant og udtryk for
lægens faglige virksomhed.
Jeg ser frem til, at lovforslaget skal igennem udvalget, og jeg
håber på en god udvalgsbehandling, og jeg svarer naturligvis på
spørgsmålene, både mundtlige her og skriftlige undervejs. Tak.
Kl. 12:07

Første næstformand (Karen Ellemann):
Tak til ministeren. Der er i hvert fald ønske om et kort bemærkning
fra hr. Peder Hvelplund, Enhedslisten. Værsgo.
Kl. 12:07

Peder Hvelplund (EL):
Tak for det, og tak til ministeren for talen. Nu har vi sådan kunnet
høre fra flere ordførere, at det her jo dybest set ikke handler om no‐
get sundhedsfagligt, men at det handler om en stramning af udlæn‐
dingelovgivningen. Jeg vil egentlig bare høre ministerens holdning
og overvejelse i forhold til det, at vi nu i både Sundhedsudvalget og
også i Sundhedsministeriet skal sidde og vedtage udlændingestram‐
ninger, altså at vi bruger sundhedspolitik til at lave en stramning
af udlændingelovgivningen, og om det ikke giver et misforhold, i
forhold til hvordan opgaverne er fordelt. Det er det ene spørgsmål.

Fredag den 23. oktober 2020 (L 59)

Det andet spørgsmål er, med hvilken baggrund man skulle begyn‐
de at så tvivl om lægers omhu og uhildethed og sige, at der nu er
et særligt nævn, som ligger ud over det tilsyn, der er der i forvejen.
Altså, hvad er baggrunden for det?
Kl. 12:08

Første næstformand (Karen Ellemann):
Ministeren.
Kl. 12:08

Sundheds- og ældreministeren (Magnus Heunicke):
Det er jo ikke nogen hemmelighed, at det her er en udmøntning af en
aftale om indfødsret; det er jo en udmøntning, som foregår. Det er jo
ikke så usædvanligt, at man laver en aftale, og at udmøntningen så
foregår i forskellige lovkomplekser, og her er det så i sundhedsloven,
at denne del af udmøntningen foregår. Vurderingen er jo – det var
der flere ordførere der var inde på – hvis man gennemgår medierne
i de senere år, at det af og til sker, at der dukker sager op, hvor der
i hvert fald er en stor diskussion om præcis de her lægeerklæringer,
og jeg mener ikke, at nogen kan være tjent med den form for usik‐
kerhed og diskussion, der er der.
Derfor mener jeg, at det er klogt og fornuftigt at få det hegnet
ordentligt ind, og hvis der ingen problemer er, så er indhegningen
jo lavet på den måde, at vi vil have en instans, der ser på det og
kan konkludere det, og hvis der er problemer, kan vi så få løst de
problemer, der er, og på den måde ser jeg ikke, at der sådan er den
store værdipolitik i det. Jeg ser det som et praktisk og fornuftigt
forslag.
Kl. 12:09

Første næstformand (Karen Ellemann):
Hr. Peder Hvelplund.
Kl. 12:09

Peder Hvelplund (EL):
Man kan sige, at hvis det nu handler om at sikre en god og ordent‐
lig behandling, så er det ikke nogen hemmelighed – nu nævner
ministeren selv nogle tidligere sager, der har været – at vi jo også
har haft sager med domme ved domstolen, hvor Danmark har brudt
handicapkonventionen, fordi man, selv om der ligger en lægeerklæ‐
ring, som er blevet vurderet til at være afgivet med omhu og uhildet‐
hed og dermed er en valid lægeerklæring, så alligevel trodser den
lægeerklæring og giver afslag, altså selv om det er i strid med en
handicapkonvention, som i hvert fald et flertal i Folketinget siger at
man vil overholde.
Skulle vi så ikke begynde at kigge den anden vej og så sikre, at
de lægeerklæringer, der bliver afgivet med omhu og uhildethed, også
bliver respekteret, også i Indfødsretsudvalget?
Kl. 12:10

Første næstformand (Karen Ellemann):
Ministeren.
Kl. 12:10

Sundheds- og ældreministeren (Magnus Heunicke):
Det spørgsmål vil jeg meget gerne dykke ned i, også skriftligt, i
udvalgsarbejdet i forhold til den del af det. Der er oprettet en enhed i
Styrelsen for Patientklager, og det, der foreslås her, er jo så, hvordan
den enhed skal arbejde med de her konkrete sager. De arbejder jo
med deres lægefaglighed, og de arbejder fuldstændig uafhængigt og
med høj integritet og høj tillid, og derfor mener jeg, det er fornuftigt
at have den mekanisme indført.

21

Kl. 12:11

Første næstformand (Karen Ellemann):
Den næste korte bemærkning er fra hr. Stinus Lindgreen, Radikale
Venstre. Værsgo.
Kl. 12:11

Stinus Lindgreen (RV):
Tak for det, og tak til ministeren. Nu nævner ministeren selv læge‐
faglighed og integritet, og det er jo selvfølgelig meget vigtigt. Så
jeg kunne godt tænke mig at høre, hvad ministeren siger til de
bekymringer, der kommer fra bl.a. Lægeforeningen, der frygter, at
de bliver spændt for en politisk vogn, altså at de føler et vist pres i
forhold til at skulle komme med et andet svar end i den oprindelige
lægeerklæring, og at de bliver gjort til en art sagsbehandlere, hvor de
skal tage stilling til spørgsmål, der ligger uden for deres lægefaglige
kompetencer – har ministeren en holdning til de bekymringer?
Kl. 12:11

Første næstformand (Karen Ellemann):
Ministeren.
Kl. 12:11

Sundheds- og ældreministeren (Magnus Heunicke):
Jamen jeg læser altid, hvad der kommer af input – også her fra
Lægeforeningen. Og det synes jeg vi må tage med. Jeg mener dog, at
hvis der bag det ligger noget, der minder om en mistillid til Styrelsen
for Patientklagers arbejde, jamen så er jeg ikke enig; jeg mener, det
er en vigtig styrelse, vi har her, og jeg har stor tillid til, at de arbejder
fuldkommen uhildet af politiske kommentarer og andet. Vi er jo alle
sammen enige om, at det er et vigtigt område, altså spørgsmålet
om indfødsret, statsborgerskab – det er vi alle enige om. Partierne
er selvfølgelig overhovedet ikke enige, i forhold til hvor mange og
hvordan vi skal tildele det. Men det er et vigtigt område, og der har
i medierne været masser af diskussioner og tvivl om præcis det her
element med lægeerklæringerne, og derfor må det være fornuftigt
at sige: Vi har en Styrelse for Patientklager, og lad os få dem til at
vurdere det i de tvivlssager, der så er.
Kl. 12:12

Første næstformand (Karen Ellemann):
Hr. Stinus Lindgreen.
Kl. 12:12

Stinus Lindgreen (RV):
Det er jeg enig i; det er en vigtig styrelse at have. Mit spørgsmål
går mere på den bekymring, som lægerne har rejst, i forhold til at
de nu bliver brugt til noget, som de ikke har lyst til at blive brugt
til, nemlig at man begynder at bruge dem til at sagsbehandle på
områder, som ikke er deres kompetenceområde, og hvor de kan føle
et pres til at skulle komme frem med et andet svar, end man gjorde
i det oprindelige svar. Medmindre man har en eller anden idé om, at
der er et generelt problem med, at der snydes med lægeerklæringer,
så har jeg svært ved at se argumentet for at indføre den her lov.
Kl. 12:13

Første næstformand (Karen Ellemann):
Ministeren.
Kl. 12:13

Sundheds- og ældreministeren (Magnus Heunicke):
Jamen der har jeg simpelt hen så stor tillid til Styrelsen for Patie‐
ntklager, i forhold til de ikke vil ligge under for nogen som helst
form for politisk pres. Man skal være opmærksom på, at det jo er en
styrelse, som faktisk ikke sjældent er inde i sager, som har en stor
offentlig bevågenhed, og de er vant til og har ekspertisen til og har

22

Fredag den 23. oktober 2020 (L 60)

integriteten til at agere med høj lægefaglighed – og det er jo helt
afgørende, at de skal kunne det. Men fra min side som minister vil
jeg da sige, at det er helt afgørende, at de fortsætter med at kunne
arbejde – også i spørgsmål, som har stor politisk bevågenhed – og
arbejde med den høje faglighed, som de lægger for dagen.
Kl. 12:14

Første næstformand (Karen Ellemann):
Den næste korte bemærkning er til fru Kirsten Normann Andersen,
SF. Værsgo.
Kl. 12:14

Kirsten Normann Andersen (SF):
Tak for det. Jeg er sådan set enig i, at indfødsret er et vigtigt område,
men når jeg alligevel stiller mig forbeholden over for forslaget,
handler det rigtig meget om konstruktionen. For konstruktionen er
bureaukratisk, synes jeg, men jeg synes måske også, der kunne være
nogle forvaltningsretlige forhold, man bliver nødt til at få kigget
nærmere på.
Hvorfor er det, man ikke har valgt en second opinion, altså
ligesom man gør det på alle mulige andre områder? Der har vel
hele tiden været mulighed for, at man kunne vælge at sige, at en
lægeerklæring ikke var fyldestgørende, og at der derfor var brug for,
at en anden læge skulle vurdere patienten endnu en gang, sådan som
man også gør det på andre områder. Hvorfor er det, man ikke har
valgt det, der sådan helt åbenlyst er normen, når det er sådan, at man
er i tvivl om, om man kan stole på de erklæringer, der ligger?
Kl. 12:14

Første næstformand (Karen Ellemann):
Ministeren.

der måske skulle tage sig af forsikringskunder, som er utilfredse med
lægeerklæringer, som de tænker er farvet lidt for meget af, hvad
forsikringsselskabet godt kunne tænke sig, eller hvordan tænker mi‐
nisteren det her nye system?
Kl. 12:16

Første næstformand (Karen Ellemann):
Ministeren.
Kl. 12:16

Sundheds- og ældreministeren (Magnus Heunicke):
Jeg tror, jeg vil være påpasselig med at brede mig langt ind i andre
sager her. Det, vi behandler i dag, er udelukkende en opgave, som
Styrelsen for Patientklager har fået. Der bliver sat nogle rammer
omkring det, og jeg har ingen som helst grund til at tro, at der skulle
være forvaltningsretlige problemer med dette. Men det er jo altid
sådan, at skulle der dukke det op undervejs i forbindelse med noget
som helst, vi laver, kigger vi selvfølgelig på det, men der er intet
som helst, der tyder på, at det her skulle være forvaltningsretligt
betænkeligt – tværtimod.
Kl. 12:17

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Sundheds- og Ældreudval‐
get. Hvis ingen gør indsigelse, betragter jeg det som vedtaget.
Det er vedtaget.

Kl. 12:15

Sundheds- og ældreministeren (Magnus Heunicke):
Jamen det valg, der så er blevet truffet, er et valg, hvor der er blevet
sagt: Hvad har vi af eksisterende styrelser, som vil kunne varetage
den her opgave? Og jeg erkender, at man da også kunne have valgt
andre, da man sad der. Det var jo ikke mig, der sad i det forhand‐
lingsrum, men man kan jo altid, når man sidder og forhandler –
det har vi jo prøvet alle sammen i Folketinget – finde ud af, hvad
for et instrument der vil være oplagt. Og der er flere forskellige
forslag. Det, man så har valgt, er, at det skal være Styrelsen for
Patientklager, og det står jeg fuldt ud på mål for. Jeg synes, det
er fornuftigt og klogt at vælge dem, for de har jo netop den store
ekspertise og erfaring med sagsbehandling og med det at gennemgå
journalmateriale, og det er præcis det, vi beder dem om.
Så jeg synes, det var et klogt valg, man traf der i 2018, og det
ser jeg frem til vi får indført, og dermed ser jeg også frem til, at
vi får elimineret den usikkerhed om de sager, der af og til kommer
op i pressen, hvor der er usikkerhed omkring, om der i forhold til
enkelte sager og til enkelte papirer i forskellige sager er noget, man
kan diskutere, for det bør der ikke være. Det er så afgørende, at det
skal der ikke være.
Kl. 12:16

Første næstformand (Karen Ellemann):
Fru Kirsten Normann Andersen.
Kl. 12:16

Kirsten Normann Andersen (SF):
Jeg tror, jeg hørte ministeren svare her, at hvis der er noget forvalt‐
ningsretligt, der ikke holder stik i det her forslag, er ministeren også
klar til at se på, om der skal laves en anden konstruktion. Og i til‐
fælde af at det rent faktisk også vurderes at være forvaltningsretligt
rimeligt, kan ministeren så se for sig, at det er det samme system,

Det næste punkt på dagsordenen er:
6) 1. behandling af lovforslag nr. L 60:
Forslag til lov om ændring af sundhedsloven, lov om klage- og
erstatningsadgang inden for sundhedsvæsenet, lov om autorisa‐
tion af sundhedspersoner og om sundhedsfaglig virksomhed og
lov om virksomhedsansvarlige læger og tandlæger. (Oprettelse af
Ankenævnet for Tilsynsafgørelser og Det Rådgivende Udvalg for
Tilsyn, lovfæstelse af Fagligt Forum for Patientsikkerhed, øget
beskyttelse af personer ved rapportering af utilsigtede hændel‐
ser, krav om instrukser, sprogkrav til sundhedspersoner, forenk‐
ling af reglerne om virksomhedsansvarlige læger og tandlæger,
dispensation fra fristen for indgivelse af ansøgning om autorisa‐
tion som kontaktlinseoptiker m.v.).
Af sundheds- og ældreministeren (Magnus Heunicke).
(Fremsættelse 08.10.2020).
Kl. 12:17

Forhandling
Første næstformand (Karen Ellemann):
Forhandlingen er åbnet, og her står Socialdemokratiets ordfører klar.
Velkommen til hr. Rasmus Horn Langhoff.
Kl. 12:18

(Ordfører)
Rasmus Horn Langhoff (S):
Tillid er en helt afgørende værdi i vores velfærdssamfund, og det
gælder ikke mindst i vores sundhedsvæsen – tillid til, at vi kan få en
god behandling, hvis vi bliver syge, tillid til, at patientsikkerheden

Fredag den 23. oktober 2020 (L 60)

er i top, og tillid til, at der føres kontrol med, at tingene foregår
efter reglerne. Men det gælder også, at der skal være tillid til, at
læger og andre sundhedspersoner kan udføre deres arbejde, og at den
kontrol, der nødvendigvis må være, sker på en hensigtsmæssig måde
og sikrer, at vi lærer af de fejl, der måtte være begået. Vi ønsker
ikke et sundhedssystem, hvor al tiden bruges på at dokumentere, at
man ikke begår fejl, og hvor ingen tager ansvar af frygt for at blive
straffet. Det gavner heller ikke patienterne.
Det er ingen hemmelighed, at der har været et anspændt forhold
mellem læger og Styrelsen for Patientsikkerhed de seneste år – ik‐
ke mindst efter Svendborgsagen, hvor læger delte budskabet om,
at »det kunne have været mig«. Der har været et ønske om, at
politianmeldelser erstattes med konstruktivt samarbejde, og et ønske
om at lære af fejl. Derfor har regeringen nu fremlagt en lovpakke
med en række konkrete tiltag – det er en genfremsættelse af forslag,
som blev præsenteret helt tilbage i 2018 – der skal sikre mere tillid
og bedre samarbejde og samtidig styrke retssikkerheden for læger,
samtidig med at vi opbygger ny viden i hele sundhedsvæsenet. Bl.a.
oprettes et ankenævn for tilsynsafgørelser, så læger kan anke meget
indgribende afgørelser; det kan f.eks. være afgørelser om midlertidig
fratagelse af autorisation, indskrænkning af, hvad læger må arbejde
med, arbejdsforbud eller suspension. Dermed styrkes retsstillingen
for sundhedspersoner, og det mener jeg er i alles interesse.
Et andet forslag handler om at oprette et rådgivende udvalg for
tilsyn, som skal rådgive Styrelsen for Patientsikkerhed om styrelsens
tilsynsmetoder og fremgangsmåder i forhold til lægerne. Rådet skal
bl.a. bestå af repræsentanter for patientforeninger og faglige organi‐
sationer på sundhedsområdet.
Jeg er også glad for at læse i høringssvarene, at de sundhedsfagli‐
ge organisationer generelt tager positivt imod lovforslaget her.
Tillid er også vigtigt andre steder i sundhedsvæsenet, f.eks. tillid
til, at man møder en læge, som kan tale et forståeligt dansk. I dag er
der desværre patienter, som har en dårlig oplevelse med læger, som
de ikke kan kommunikere ordentligt med. Det skal vi naturligvis
rette op på. Derfor slår vi også fast nu her, at det er et ansvar,
som arbejdsgiveren har, at sikre sig, at lægen taler et ordentligt
og forståeligt dansk, når vedkommende ansættes på eksempelvis et
sygehus, ligesom arbejdsgiveren også skal sikre, at en række andre
kompetencer er i orden, når man ansætter personale, uanset hvor i
verden man måtte komme fra. Og det er for mig at se helt naturligt
og fornuftigt.
Alt i alt er det en række gode tiltag, som Socialdemokratiet kan
støtte.
Kl. 12:21

Første næstformand (Karen Ellemann):
Tak til ordføreren. Der er ikke nogen korte bemærkninger til ord‐
føreren. Jo! Der er en kort bemærkning fra hr. Peder Hvelplund,
Enhedslisten. Værsgo.
Kl. 12:21

Peder Hvelplund (EL):
Jeg beklager, at jeg trykkede mig ind så sent. Men det var, fordi
ordføreren lige til sidst nævnte det her med sprogkrav. Og derfor vil
jeg bare høre ordføreren efter, om ordføreren ikke er enig i, hvad
nogle af høringsparterne også giver udtryk for, nemlig at det ville
være naturligt at stille de samme sprogkrav til læger, der kommer fra
EU-lande, som dem, vi stiller til læger uden for EU-lande. Og jeg
tænker sådan set både på det sproglige, men også på kvalifikations‐
krav.
Kl. 12:21

Første næstformand (Karen Ellemann):
Ordføreren.

23

Kl. 12:21

Rasmus Horn Langhoff (S):
Det er en diskussion, vi har haft en række gange nu her, både fordi
der er nogle regler, som vi skal leve op til på EU-niveau, og fordi
der er nogle krav i sundhedssystemet. Og det vigtigste må nu engang
være, at alle læger, særlig læger, som har et ansvar for at kommuni‐
kere med patienter, kan gøre sig forståelige; at patienter kan forstå,
hvad lægen siger, uanset hvor i verden lægen kommer fra – om det
er fra Danmark, et EU-land eller uden for EU.
Så det må være det afgørende, og jeg synes, det er godt, det
bliver slået fast her, at det er arbejdsgiveren, som har ansvaret for
at sørge for, at læge og patient kan kommunikere sammen på et
forståeligt niveau. Det synes jeg er fint bliver slået fast en gang for
alle.
Kl. 12:22

Første næstformand (Karen Ellemann):
Hr. Peder Hvelplund.
Kl. 12:22

Peder Hvelplund (EL):
Det er jeg helt enig i, og derfor kommer vi også til at støtte lov‐
forslaget her. Men altså, ud over det arbejdsgiveransvar, der ligger
i forhold til det, ligger der vel også en national forpligtelse til at
sikre, at de læger, der kommer ind, har tilstrækkelige kvalifikationer,
også i forhold til sprog. For ellers risikerer vi netop det, at der kan
være steder, hvor man er særlig presset. Og så kan det være, at der
opstår en udkantsproblematik, hvor man bare for at få en læge kan
komme til at slække på kvalifikationen, altså i forhold til sprogkrav.
Er ordføreren ikke enig i, at der kan være den problematik i forhold
til det?
Kl. 12:23

Første næstformand (Karen Ellemann):
Ordføreren.
Kl. 12:23

Rasmus Horn Langhoff (S):
Vi skal selvfølgelig være opmærksomme på, at der ikke er nogen
steder i landet – heller ikke dér, hvor man er allermest desperat for
at få læger – hvor der kan opstå situationer, hvor en patient ikke kan
kommunikere med sin læge. En læge kan have forskellige opgaver.
Der er nogle steder, hvor man har meget kontakt med patienter, og så
kan der være nogle steder, hvor man måske nærmest ingen kontakt
har med patienter. Og der må det være op til arbejdsgiveren at sikre,
at man kan udføre sit arbejde, altså at man både har de faglige
kvalifikationer, der skal til, men også at man til hver en tid kan gøre
sig forståelig over for både kolleger og patienter.
Kl. 12:23

Første næstformand (Karen Ellemann):
Mange tak til ordføreren fra Socialdemokratiet. Der er ikke flere
spørgsmål til den ordfører. Og hermed velkommen til Venstres ord‐
fører, hr. Martin Geertsen.
Kl. 12:23

(Ordfører)
Martin Geertsen (V):
Mange tak. Vi behandler jo i sagens natur kun vigtige sager i det her
høje Ting – ja. Men det foreliggende lovforslag er ikke bare vigtigt,
det er faktisk vanvittig vigtigt.
Hovedessensen i lovforslaget er nemlig en udløber af den tillids‐
pakke, som blev lanceret allerede under den tidligere regering og
sundhedsminister. Og formålet med lovforslaget er at styrke rets‐
sikkerheden for sundhedspersoner og genopbygge tilliden mellem

24

Fredag den 23. oktober 2020 (L 60)

sundhedspersonale og tilsynsmyndigheder. Baggrunden for lovfor‐
slaget er faktisk den meget triste, at ansatte i det danske sundheds‐
væsen i 2017 og 2018 oplevede, at deres retssikkerhed var udfordret.
Og hvis man skal være endnu mere konkret, så faldt der i 2018 dom
i det, der var og er kendt som Svendborgsagen. Her blev en yngre
læge, som i landsretten var blevet kendt skyldig i forsømmelse eller
skødesløshed i behandling af en patient, senere frifundet i Højeste‐
ret. Og sagen fik på daværende tidspunkt den danske lægestand til,
om jeg så må sige, at trække de retoriske sabler.
Protesterne mod lægers manglende retssikkerhed var markant,
kritikken haglede ned over Styrelsen for Patientsikkerheds tilsyns‐
metoder. For lægerne var det uforståeligt, at en enkelt medarbejder
skulle stå til ansvar for noget, som i virkeligheden i praksis burde
have ligget hos ledelsen. Og hovedformålet med dette lovforslag er
altså som sagt at rette op på retssikkerheden for sundhedspersonalet i
det danske sundhedsvæsen.
Helt konkret bliver der med denne lov etableret et ankenævn for
tilsynsafgørelser, hvor man som sundhedsperson kan anke en afgø‐
relse, hvis Styrelsen for Patientsikkerhed på forskellig vis frakender
sundhedspersonen mulighed for at udøve sit hverv. Et rådgivende
udvalg for tilsyn etableres som organet, der skal rådgive Styrelsen
for Patientsikkerhed i dens metoder og fremgangsmåder, og der tag‐
es også initiativ til en stadfæstelse af et fagligt forum for patientsik‐
kerhed, som bliver sådan en slags læringsrum.
Endelig slås det også med det her lovforslag fast, at det altså er
driftsherren ude i de enkelte organisationer, der skal sørge for, at der
er de nødvendige, faglige instrukser i forhold til kliniske procedurer
ude på, ja, de enkelte behandlingssteder.
De kraftige protester fra lægerne og andre sundhedspersoner i det
danske sundhedsvæsen gjorde og gør naturligvis et kæmpemæssigt
indtryk, og det har det også gjort i mit eget parti. Helt overordnet
er det vores opfattelse, at arbejdsvilkår jo forringes betydeligt med
dårligere behandlingsresultater til følge, hvis der hersker usikkerhed,
og hvis der hersker tvivl blandt medarbejderne, fordi de frygter at
blive retsforfulgt for noget, som i virkeligheden burde være en hel
organisations ansvar.
Ud over de retssikkerhedsmæssige initiativer indeholder lovfor‐
slaget også en række andre forhold. Bl.a. fastslås det – og det var
den forrige ordfører også inde på – at det er regionerne, kommuner‐
ne og privathospitalernes ansvar at sørge for, at de personer, man
har ansat, har de nødvendige sprogkompetencer. Og søreme så, om
der – sådan som jeg i hvert fald selv læser det – også lægges op
til lidt afbureaukratisering i den forstand, at det foreslås at forenkle
den såkaldte anmeldelsesordning for virksomhedsansvarlige læger
og tandlæger.
Alt i alt er det et rigtig, rigtig godt lovforslag, som Venstre kan
tilslutte sig.
Kl. 12:27

Første næstformand (Karen Ellemann):
Mange tak til ordføreren. Der er ingen korte bemærkninger til ordfø‐
reren. Den næste ordfører er fra Dansk Folkeparti. Det er fru Liselott
Blixt. Velkommen.
Kl. 12:27

(Ordfører)
Liselott Blixt (DF):
Mange tak. Det er et komplekst lovforslag, hvor der er rigtig mange
punkter, og jeg vil ikke remse alle syv punkter op.
Det, jeg gerne vil tale om, er, at det er rigtig vigtigt for Dansk
Folkeparti, at når man er patient i det danske sundhedsvæsen, så
bliver man behandlet af kompetente læger, der gør alt, hvad de
kan, med den faglighed, de nu engang har, for at hjælpe patienten.
Samtidig skal vi selvfølgelig også sikre, at de læger, som vi har, bli‐

ver beskyttet mod at blive beskyldt for ting som grov forsømmelse,
som der måske har været andre årsager til.
Der har jo netop været, som de forrige talere har nævnt, en sag,
der faktisk startede i 2013 i Svendborg, hvor en læge på grund af
travlhed giver en mundtlig besked til en sygeplejerske, som så ikke
bliver skrevet ned i journalen. Det er ting, som sker, men helst ikke
må ske, og som måske også har alt for store konsekvenser for den
enkelte. Det her har været en sag, vi har arbejdet med i rigtig mange
år i Sundhedsudvalget under de forskellige sundhedsministre, så det
er en sag, som er hoppet mellem mange ministre, vil jeg sige.
Vi har selvfølgelig, da sagen kom op i 2017, hvor der blev dømt
i sagen – det vil sige, at den har været gennem flere forskellige
retsinstanser og endte heldigvis med en frifindelse – diskuteret, hvor
stram en praksis der var på området. Vi var enige om, at det, man
kaldte strammerpakken, som trådte i kraft i 2017, måske havde
strammet lige lovlig meget. Vi var alle sammen enige om, at når der
er en læge, der opererer på et beskidt køkkenbord, udsætter børn og
voksne for fare, så skal der slås hårdt ned. Men vi skal heller ikke
have en lovgivning, der gør, at læger ikke tør gå på arbejde, at læger
ikke tør tage den risiko, der måske lige er det, der skal til for at redde
den enkelte patient.
Vi har faktisk læger, der har gjort noget ud over det sædvanlige.
Da vi havde en ulykke med en båd nede ved Faxe, var der faktisk
nogle, der sagde: Vi prøver at fryse ned. Hvad de gjorde, vil jeg ikke
komme ind på, men det var ikke noget, der stod nogen steder. Det
skal vi også have nogle læger der tør gøre, uden at de er bange for
at blive anklaget. Og selvfølgelig skal vi så også have et ankenævn,
som de kan komme til, så man kan få kigget på deres sag. For hvis
de bliver anklaget for grov forsømmelse, bliver de jo fritaget fra
arbejde, og der kan gå rigtig lang tid, og de har også svært ved at
fortælle, hvad grunden er til, at de ikke kan komme på arbejde, og
hvorfor: Hvad var årsagen?
Derfor er jeg rigtig glad for, at man er kommet så langt og har
sagt, at nu skal vi have et ankenævn. Jeg kunne så godt tænke mig,
at der var nogle sager, der fik en hastig proces, som også nogle
høringssvar siger. De siger, at 1 måned kunne være godt – specielt
når man tænker på læger, som vi står og mangler rundtomkring. Men
selvfølgelig skal det samtidig også være sikkert.
Der er rigtig mange tiltag i det her, der ligesom går ud på, at vi
skal være bedre til at lære af vores fejl. Derfor støtter vi også det
her med, at man kan indrapportere utilsigtede hændelser og samtidig
gøre, at andre ikke kan gå ind og se, hvilken person det er, sådan at
sagen ikke kan føres tilbage til den enkelte person. For så ender det
med, at der ikke er nogen, der indberetter en utilsigtet hændelse.
Det sidste, som jeg lige vil nå at bemærke, er selvfølgelig det her
med sprogkravet. Det her siger jo ikke så meget om lovgivningen,
som vi måske kunne ønske os i Dansk Folkeparti, men det siger i
hvert fald, hvem der har hovedansvaret. Det er slået fast med det
her lovforslag, og så må vi jo arbejde videre. Jeg kigger ned på
Enhedslisten, for vi lavede et forslag sammen om, at uanset hvor
man kommer fra som læge, så skal man kunne kommunikere med
patienterne, både forstå, hvad der bliver sagt, og den modsatte vej,
og det er ikke tilfældet i dag. Så der er altså nogle, vi skal tage fat i
ørerne på. Nu har vi i hvert fald et lovforslag, der siger, hvem der har
ansvaret, og på den måde vil vi også bedre kunne stille krav i forhold
til det, som vi ønsker.
Men alt i alt er det et forslag, som vi kan stemme ja til.
Kl. 12:32

Første næstformand (Karen Ellemann):
Tak til ordføreren for Dansk Folkeparti. Den næste ordfører kommer
fra Radikale Venstre. Det er hr. Stinus Lindgreen. Velkommen.

Fredag den 23. oktober 2020 (L 60)

Kl. 12:32

(Ordfører)
Stinus Lindgreen (RV):
Tak for det. Vi husker jo nok alle sammen Svendborgsagen, hvor en
patient med sukkersyge blev indlagt. En mundtlig ordination om en
blodsukkermåling blev glemt, og det ledte til en kæde af uheldige
og dybt tragiske fejl, der desværre mundede ud i, at patienten døde,
fordi ingen var opmærksomme på sukkersygen.
Det er jo den slags ulykkelige episoder, som vi skal lære af, så
de ikke gentager sig. Hvordan sikrer vi, at vigtige informationer ikke
går tabt på denne måde? Hvordan sørger vi for, at arbejdsgangene
ikke er så pressede, at vitale informationer kun overleveres mundt‐
ligt? I den bedste af alle verdener havde vi lært af denne tragiske
sag. I stedet gik det som bekendt anderledes. Den unge læge blev
tiltalt for overtrædelse af autorisationslovens § 75 for forsømmelse
og skødesløshed i sin behandling af patienten. Lægen kom igennem
både byret og landsret, inden lægen blevet frikendt i Højesteret i
marts 2018.
Det er ingen hemmelighed, som andre ordførere også har været
inde på, at sagen her var med til at udfordre forholdet imellem Læ‐
geforeningen og Styrelsen for Patientsikkerhed. For »det kunne have
været mig«, som tusindvis af læger meldte ud som følge af sagen.
Den fejl, der fik så tragisk et udfald, er nemlig udbredt praksis i
et sundhedsvæsen, hvor der ikke er tid nok. Flere læger har udtalt,
at mundtlige ordinationer er helt almindelige, fordi man ellers som
læge skal bruge tid på journalføring frem for behandling, og det vil
heller ikke være til gavn for patienten.
Men ansvaret ender naturligvis herinde på Christiansborg, hvor vi
vedtog strammerloven – og med god grund, for der er jo desværre
eksempler på sundhedspersoner, der ikke bør have patientkontakt.
De skal stoppes, og naturligvis skal fejlbehandling og forsømmelse
have konsekvenser, det er klart. Men hvis der er – og det er der –
andre utilsigtede konsekvenser af loven, skal det selvfølgelig rettes
til. Her kom så tillidspakken som et svar på den kritik, der blev
rejst i kølvandet på netop Svendborgsagen, og tak for det. For vi
skal have fokus på læring i stedet for straf. For det vigtigste er jo at
sikre sig, at fejlene ikke gentager sig. Deri ligger den reelle værdi for
patienterne. Det er noget, som vi i Radikale Venstre har talt varmt
for i lang tid.
Jeg vil også benytte lejligheden til at erindre om, at der stadig
mangler den lovede evaluering af strammerpakken, som jeg håber
snart bliver sat i gang.
I lovforslaget er der oprettelsen af et ankenævn for særlig indgri‐
bende tilsynsafgørelser, og det er en meget vigtig del af løsningen.
Jeg deler de meget positive kommentarer, man kan læse i hørings‐
svarene. Det er vigtigt, at vi beskytter sundhedspersoners retssikker‐
hed, samtidig med at myndighederne naturligvis skal kunne følge op
på forhold, der kan være til fare for patientsikkerheden. Det er alt
i alt en god løsning, der er fundet her, med et ankenævn, der kan
efterprøve de meget indgribende afgørelser. Men der er selvfølgelig
altid plads til forbedringer – eksempelvis om ankenævnet ikke skal
afspejle sundhedspersonens profession med det relevante speciale,
hvis sagen vedrører en læge. Man kan også se på, om typen af
afgørelser, der kan prøves i ankenævnet, skal udvides med tiden. Det
kunne jo være elementer, der kan indgå i en kommende evaluering af
loven.
Ud over dette primære element indeholder lovforslaget også et
andet meget vigtigt element fra tillidspakken, nemlig et forslag om
at indføre en pligt for behandlingssteder til at sikre, at der udarbejdes
faglige instrukser i form af ledelsesmæssige forskrifter for, hvordan
sundhedspersonalet rent fagligt skal forholde sig til de opgaver,
der håndteres på behandlingsstedet. Det er et andet meget vigtigt
element i at styrke sundhedspersoners retssikkerhed.

25

Herudover er der et par mindre, men stadig vigtige justeringer i
lovforslaget, som andre ordførere har været inde på. Det gøres klart,
at arbejdsgiveren har pligt til at sikre sig, at ansatte læger har de
nødvendige sproglige kompetencer på lige fod med andre relevante
kompetencer, og det er jo fornuftigt. Dernæst forenkles reglerne for
virksomhedsansvarlige læger og tandlæger, så de meget nemmere,
men stadig fuldt forsvarligt kan leve op til deres forpligtelser. Det er
også fornuftigt.
Endelig sikrer man sig, at en gruppe af autoriserede optikere, der
har videreuddannet sig til kontaktlinseoptikere, kan få deres autori‐
sation, selv om de af forskellige årsager ikke har ansøgt inden for
den givne tidsfrist. Det er jo til gavn for både patient og behandler.
Sådan kan man blive så klog af at læse et lovforslag igennem.
Så alt i alt er det et rigtig godt lovforslag med mange gode
elementer, som vi i Radikale Venstre kan bakke op om. Tak for
ordet.
Kl. 12:37

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører er fra Socialistisk Folkeparti, og det er fru Kir‐
sten Normann Andersen. Velkommen.
Kl. 12:37

(Ordfører)
Kirsten Normann Andersen (SF):
Tak for det. »Det kunne have været mig.« Sådan lød det fra sund‐
hedspersonale i hele landet, da en læge på Svendborg Sygehus blev
kendt skyldig i forsømmelse og skødesløshed af Styrelsen for Patie‐
ntsikkerhed – og vel at mærke uden mulighed for at anke afgørelsen.
Det er jo i virkeligheden essensen i det her lovforslag, at mu‐
ligheden for også at kunne påklage en afgørelse fra Styrelsen for
Patientsikkerhed er en vigtig retssikkerhed i forhold til retfærdighed
for personalet. For der vil ske fejl, der vil også ske fejl i fremtiden,
og det skal vi tilgodese i forhold til patienter, men vi skal også sørge
for den nødvendige retssikkerhed for det personale, som jo ikke går
på arbejde for at skade patienter, men som altid går på arbejde for at
gøre deres allerbedste.
Sagen havde dengang i den grad potentiale til, at sundhedsperso‐
nale i fremtiden skulle bruge uanede ressourcer på at dække egen
ryg ind med minutiøs dokumentation af det, som i hverdagen hører
under det daglige samarbejde, og det var bekymrende. Men sagen
var set med mine øjne også en bombe under det tværfaglige sam‐
arbejde, og ikke mindst kunne sagen også få som konsekvens, at
personalet mistede tilliden til registreringer af utilsigtede hændelser,
som er et redskab til at gøre alle ansatte skarpe på vigtigheden af
rutiner og behandlingsmetoder.
Jeg er derfor især glad for, at lovforslaget netop giver mulighed
for, at autoriseret sundhedspersonale i fremtiden kan anke visse
administrative tilsynssanktioner til et ankenævn. Jeg er også glad
for initiativerne, som skal forbedre samarbejdet og læringen mellem
tilsyn og ansatte, og jeg tror sådan set, at de allerede i dag mærker
i praksis, at det giver god mening, når det er sådan, at der er skabt
bedre plads for dialog. Det gælder også præciseringen af regionernes
og kommunalbestyrelsernes ansvar for at sikre instrukser, definere
kompetencer og sprogkrav m.v.
Derfor bakker SF også op om det samlede forslag.
Kl. 12:39

Første næstformand (Karen Ellemann):
Tak til SF's ordfører. Der er ingen korte bemærkninger til ordføreren.
Den næste ordfører er fra Enhedslisten. Velkommen til hr. Peder
Hvelplund. Værsgo.

26

Fredag den 23. oktober 2020 (L 60)

Kl. 12:39

Kl. 12:43

(Ordfører)
Peder Hvelplund (EL):
Tak for det, formand. Nu har flere andre ordførere jo redegjort
for historikken i forhold til det her. Det gælder både i forhold til
strammerpakken og den efterfølgende tillidspakke, hele bevægelsen
omkring »det kunne have været mig«, så det vil jeg ikke gå yderlige‐
re ind i, andet end at jeg selvfølgelig kan tilslutte mig, hvad også den
radikale ordfører, hr. Stinus Lindgreen, nævnte om, at vi ser frem
til at få evalueringen af strammerpakken, som vi jo efterhånden har
efterspurgt flere gange.
Ellers er det jo i dag L 60, som netop handler om at give sund‐
hedspersonale bedre ankemuligheder igennem et nyt ankenævn for
tilsynsafgørelser og sikre sundhedspersonalet en bedre beskyttelse i
sager om utilsigtede hændelser. Det forslag støtter vi i Enhedslisten,
fordi det er med til at sikre retssikkerheden for sundhedspersonale,
som Styrelsen for Patientsikkerhed træffer indgribende afgørelser
over for. Naturligvis skal vi have et skarpt tilsyn med vores sund‐
hedspersonale, så der ikke er nogen borgere, der udsættes for usikker
behandling eller på anden måde bringes i fare. Det er afgørende for
et trygt og sikkert sundhedssystem og et stærkt velfærdssamfund.
Men samtidig skal vi jo også sikre en ordentlig og retfærdig
proces for vores sundhedspersonale, så de reelt kan få efterprøvet
afgørelser, som er voldsomt indgribende i deres liv, og det er netop
det, L 60 her adresserer med ankenævnet. Men der er nogle enkelte
problemer i forhold til den konkrete model, som jeg lige vil nævne
her, og som vi i Enhedslisten vil forfølge i udvalgsarbejdet. Vi mener
på linje med bl.a. Lægeforeningen, at ankenævnet skal være skatte‐
betalt og ikke, som der lægges op til, finansieret ved at afkræve
den enkelte sundhedsprofessionelle, som ønsker at klage, et gebyr på
5.000 kr. Desuden er det vigtigt, som øvrige ordførere også har været
inde på, at ankenævnet skal være hurtigtarbejdende, hvilket der jo
også lægges op til. Men da karriereforløb i dag er hurtigere end
tidligere, lyder 3 måneder altså til at være lige i overkanten, så vi vil
i udvalgsbehandlingen forsøge at få forkortet sagsbehandlingstiden.
Vi mener selvfølgelig også, at nævnet bør basere deres afgørelser
på faglige specialister inden for det område, som sagen omhandler,
så vi sikrer en fagligt stærk afgørelse og høj legitimitet i systemet.
Samtidig vil vi også gerne give ankenævnet mulighed for at genop‐
tage sager, hvis der kommer afgørende, nye oplysninger på bordet.
Det vil være nogle af de ting, vi vil forfølge i udvalgsarbejdet. I
Enhedslisten støtter vi beskyttelsen af personer i rapporter om util‐
sigtede hændelser. Personer, som rapporterer utilsigtede hændelser,
beskyttes, så vi sikrer, at det ikke har konsekvenser at rapportere om
problemer i behandlingen, fejl eller lignende. Det er vigtigt for et
trygt sundhedssystem. Men i Enhedslisten er vi også glade for, at det
tydeliggøres, at personer, som fremgår af rapporterne om utilsigtede
hændelser, skal nyde den samme beskyttelse.
Det er vigtigt, at vi sikrer kvalitetskontrol, klage- og rapporte‐
ringsmuligheder og høj grad af retssikkerhed på samme tid i vores
sundhedssystem. Den balance kommer vi alt i alt tættere på med
L 60, selv om der er elementer, som vi kan forbedre, og som bør
adresseres.
Men Enhedslisten støtter lovforslaget.

(Ordfører)
Per Larsen (KF):
Tak for det. Det er bestemt et godt lovforslag med mange positive
elementer. Vi får styrket patientsikkerheden, lært af fejlene og styr‐
ket personalets retssikkerhed. Forslaget betyder opstramning på en
lang række områder. Der skal være klare instrukser, så personalet
ikke kommer ud i uhensigtsmæssige situationer; der stilles klare
sprogkrav til sundhedspersonalet, og det er bestemt også nødvendigt;
det bliver mere trygt at indberette uth'er, altså de der utilsigtede
hændelser, og det er også af enormt stor værdi – ingen skal undlade
at indberette noget, der er utilsigtet, for så kommer vi jo ikke videre,
og så risikeres det, at man bliver ved med at begå de samme fejl igen
og igen.
Man skal selvfølgelig også have mulighed for at anke vidtgående
afgørelser om permanent eller midlertidig fratagelse af autorisation,
og så skal sagerne selvfølgelig behandles hurtigt. Der er lagt op til,
at det faktisk godt kan trække noget ud, men det må kunne klares
hurtigere. Vi synes heller ikke, at ankesager skal være brugerbetalte;
det må man kunne klare at dække fra statens side. Og vi støtter også
muligheden for dispensation for de kontaktlinseoptikere, der ikke
har nået at få en dispensation.
Samlet set støtter vi lovforslaget og ser frem til udvalgsbehand‐
lingen.

Kl. 12:43

Første næstformand (Karen Ellemann):
Tak til Enhedslistens ordfører. Den næste ordfører kommer fra Det
Konservative Folkeparti, og det er hr. Per Larsen. Velkommen.

Kl. 12:44

Første næstformand (Karen Ellemann):
Tak til den konservative ordfører. Den næste ordfører er fra Nye
Borgerlige, og det er hr. Lars Boje Mathiesen. Velkommen.
Kl. 12:44

(Ordfører)
Lars Boje Mathiesen (NB):
Tak. Jeg ved ikke, om det er, på grund af at det er fredag, eller
om det bare er, fordi solen skinner derude, men jeg er både enig
med regeringen – det er et godt lovforslag – og også enig med
Enhedslisten, for jeg synes faktisk, det er nogle relevante og gode
fokuspunkter, som man rejser, f.eks. omkring brugerbetaling, som vi
også meget gerne vil kigge nærmere på under udvalgsbehandlingen.
Så jeg skynder mig at gå ned herfra, inden det løber helt af med mig
på sådan en fredag!
Kl. 12:45

Første næstformand (Karen Ellemann):
Tak til ordføreren for Nye Borgerlige. Den næste ordfører er fra
Liberal Alliance, og det er hr. Henrik Dahl. Velkommen til.
Kl. 12:45

(Ordfører)
Henrik Dahl (LA):
Tak for det. Vi har jo allerede hørt fra flere ordførere, hvordan arbej‐
det med at styrke sikkerhedskulturen i det danske sundhedsvæsen
har stået på i nogle år oven på Svendborgsagen i 2013. Og der har
man trukket i den ene retning med en strammerpakke og i den anden
retning med en tillidspakke, og nu har vi måske med L 60 her ramt
den rigtige balance, hvor der lægges op til en sikkerhedskultur i
sundhedsvæsenet, hvor sundhedspersonalet kan anke, og hvor den
første reaktion på sikkerhedsproblemer ikke er drakoniske sanktioner
– det ved man også fra andre organisationer, der arbejder med sik‐
kerhed, ikke er vejen frem.
Så det er et rigtig fornuftigt lovforslag, som vi støtter. Tak for
ordet.

Fredag den 23. oktober 2020 (L 60)

Kl. 12:46

Første næstformand (Karen Ellemann):
Tak til ordføreren fra Liberal Alliance. Hermed er det blevet sund‐
heds- og ældreministerens tur til at give lovforslaget et par ord med
på vejen. Velkommen til ministeren.
Kl. 12:46

Sundheds- og ældreministeren (Magnus Heunicke):
Tak for det. Tak for bemærkningerne, og tak for den meget brede op‐
bakning til det her lovforslag. Det er jo helt korrekt, at det har været
et stykke tid undervejs, det er faktisk tredje version, vi behandler. Så
det kunne være skønt, hvis vi kunne aftale, at nu skal vi også indføre
det, for der er virkelig behov for det. Jeg vil også være ærlig og sige,
at vi undervejs faktisk har skåret noget ud af lovforslaget, nemlig det
lovforslag, vi behandlede lige før, og derfor er det måske ikke den
store kunst at blive enige, altså når vi skærer det, vi er uenige om,
ud. Men det er nok lidt mere sådan lovforslagsnørderi.
Til indholdet af det her, for det er det vigtige: Det er et vigtigt
lovforslag, der både er vigtigt for sundhedspersoner, men også for
patientsikkerheden. Jeg mener, det er et stort skridt, vi tager. At
styrke sundhedspersoners retssikkerhed er der i den grad behov for,
og det er der også for at styrke et lærende dansk sundhedsvæsen
med høj patientsikkerhed – et lærende sundhedsvæsen. For ja, det er
vigtigt at have handlekraftige tilsynsmyndigheder, der hurtigt og ef‐
fektivt skrider ind over for sundhedspersoner og behandlingssteder,
som kan være til fare for patientsikkerheden. Det er der ingen som
helst der er uenige om, tror jeg. Jamen så er det også helt afgørende,
at vi viser tillid og skaber trygge og gode rammer for de mange dyg‐
tige og kompetente sundhedspersoner, vi har i vores sundhedsvæsen,
for det er jo de sundhedspersoner, som hver dag med deres store
faglighed yder en kæmpe indsats overalt i sundhedsvæsenet, og som
udgør fundamentet for, at der kan leveres sundhedsfaglig behandling
af høj kvalitet til glæde for os alle sammen.
For at styrke den enkelte sundhedspersons retssikkerhed foreslås
det her, at vi giver en mulighed for, at autoriserede sundhedspersoner
kan anke visse særligt indgribende tilsynsafgørelser til det her nye
ankenævn – det gælder navnlig afgørelser om midlertidig fratagel‐
se af autorisation og indskrænkelse af virksomhedsområde. Og det
her nye ankenævn, Ankenævnet for Tilsynsafgørelser, skal behandle
klager fra sundhedspersoner, hvor der er truffet tilsynsafgørelser
af en vis indgribende karakter. Det er helt afgørende for sundheds‐
personers retssikkerhed, at der nu gives den mulighed, da tilsyns‐
afgørelserne kan have vidtrækkende konsekvenser for den enkelte
sundhedsperson, der risikerer at miste arbejdet eller få begrænset
indtægtsgrundlaget.
Et andet afgørende formål med lovforslaget er at øge fokus på
læring. Sundhedsvæsenet skal lære af sine fejl. Der begås fejl alle
steder, selvfølgelig også i sundhedsvæsenet, og det vigtige er, at vi
lærer af dem frem for kun at fokusere på at sanktionere den, der
har begået fejlene, for det vil jo komme både sundhedspersoner og
patienter til gavn, at vi lærer af fejlene og dermed forebygger dem.
Vi foreslår derfor at etablere Det Rådgivende Udvalg for Tilsyn, der
skal rådgive Styrelsen for Patientsikkerhed om styrelsens tilsynsme‐
toder og fremgangsmåde. Det Rådgivende Udvalg skal også komme
med anbefalinger til styrelsens fremtidige tilsyn. Initiativet vil med‐
virke til, at Styrelsen for Patientsikkerhed i højere grad lærer af
tilsynssager og tilsynsbesøg. Vi vil ligeledes lovfæste Fagligt Forum
for Patientsikkerhed, som bistår Styrelsen for Patientsikkerhed med
faglig sparring om læringsaktiviteter.
Et tredje element i lovforslaget, der skal styrke læringsindsatsen,
går ud på at øge beskyttelsen mod sanktioner ved rapporteringer af
utilsigtede hændelser. I dag er det kun personer, som indrapporterer
en utilsigtet hændelse, der beskyttes mod sanktioner som følge af

27

rapporteringen. Vi foreslår, at beskyttelsen også skal gælde de sund‐
hedspersoner, der indgår i rapporteringen.
Endelig foreslår vi at lovfæste et krav om, at alle driftsherrer skal
sikre, at der på de enkelte behandlingssteder udarbejdes instrukser,
som understøtter patientsikkerheden. Dette initiativ udspringer af
anbefalingerne fra arbejdsgruppen om instrukser og ansvarsforhold i
patientbehandlingen, som den tidligere sundhedsminister jo nedsatte
på tværs af partierne, og derfor tak og ros fra mig til min forgænger i
den tidligere regering.
Det er regeringens holdning, at patienters mulighed for at forstå
og kommunikere med de sundhedspersoner, som de møder i det dan‐
ske sundhedsvæsen, er en grundlæggende forudsætning for at bevare
et højt niveau af patientsikkerhed, og derfor er der også indeholdt
her i lovforslaget, at sundhedspersoners sprogkompetencer sikres på
linje med andre kompetencer i forbindelse med ansættelse af sund‐
hedsfagligt personale. På den baggrund foreslår vi her at lovfæste
arbejdsgiverens og driftsherrens ansvar for at sikre de nødvendige
sproglige kompetencer hos personalet.
Jeg håber, at lovforslaget vil få en god udvalgsbehandling, og jeg
svarer naturligvis gerne på de spørgsmål, som udvalget måtte stille
til mig undervejs. Tak.
Kl. 12:51

Første næstformand (Karen Ellemann):
Tak til ministeren. Og der er indtil videre et enkelt spørgsmål her
i Folketingssalen, og det er fra hr. Peder Hvelplund, Enhedslisten.
Værsgo.
Kl. 12:51

Peder Hvelplund (EL):
Tak for det. Nogle gange kan udvalgsbehandlingen gå rigtig hurtigt –
nu var Venstres ordfører, hr. Martin Geertsen, så venlig at gøre mig
opmærksom på, at den kritik, jeg har rejst, i forhold til gebyret på de
5.000 kr., faktisk er en kritik, der allerede er blevet imødekommet i
forhold til de høringssvar, der er kommet ind. Så der sparede vi da i
hvert fald den tid i udvalgsarbejdet, og jeg vil selvfølgelig gerne lige
over for Venstres ordfører kvittere for at have nævnt det for mig.
Så jeg vil bare gerne bede ministeren om at bekræfte, at gebyret
på de 5.000 kr. er pillet ud af lovforslaget. Og nu har jeg været inde
at se i høringsnotatet, at det også fremgår der, så det tror jeg rolig
ministeren kan bekræfte. Det går jeg i hvert fald ud fra, og ellers
kommer der et opfølgende spørgsmål.
Kl. 12:52

Første næstformand (Karen Ellemann):
Ministeren.
Kl. 12:52

Sundheds- og ældreministeren (Magnus Heunicke):
Men det kan bekræftes. Jeg hørte, at der var to-tre partier, som var
inde på det her, og det er jo helt korrekt – og nu er det tredje gang, vi
behandler lovforslaget, og der har været forskellige høringsrunder –
at det var en del af det eksisterende lovforslag. Det er lykkedes os at
få det pillet ud og finde en finansiering, hvor vi finansierer det fælles
som samfund, og det er det mest fornuftige og det mest rigtige.
Derfor er det jo sådan set godt, at Folketinget har høringsperio‐
der, hvor høringssvarene kommer ind og vi kan tilrette, og det er det,
der er sket her. Så jeg er helt enig i, at det er klart det mest fornuftige
at have den brugerbetaling ude, og det er det, der er sket.
Kl. 12:52

Første næstformand (Karen Ellemann):
Således siger vi tak til ministeren. Der er ikke flere korte bemærk‐
ninger til ministeren.

28

Fredag den 23. oktober 2020 (L 63)

Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Sundheds- og Ældreudval‐
get. Og hvis ingen gør indsigelse, betragter jeg det som vedtaget.
Det er vedtaget.

Det sidste punkt på dagsordenen er:
7) 1. behandling af lovforslag nr. L 63:
Forslag til lov om ændring af sundhedsloven og lov om apoteks‐
virksomhed. (Digitalt supplement til sundhedskortet, opdatering
af Statens Serum Instituts formål og opgaver, autoriserede sund‐
hedspersoners mulighed for i forbindelse med aktuel patientbe‐
handling at anvende oplysninger, der opbevares i Nationalt Ge‐
nom Center til beslutningsstøtte, og videregivelse af lægemiddel‐
oplysninger til forsknings- og statistikformål m.v.).
Af sundheds- og ældreministeren (Magnus Heunicke).
(Fremsættelse 08.10.2020).
Kl. 12:53

Forhandling
Første næstformand (Karen Ellemann):
Forhandlingen er åbnet. Den socialdemokratiske ordfører, hr. Ras‐
mus Horn Langhoff. Værsgo.
Kl. 12:53

(Ordfører)
Rasmus Horn Langhoff (S):
Det gule sundhedskort er for mange af os indbegrebet af vores soli‐
dariske velfærdsmodel. Det er det kort, som viser, at vi er en del af et
fællesskab, hvor der er fri og lige adgang til sundhed; hvor det ikke
skal være pengepungen eller forsikringsselskabet, der afgør, om man
kan blive behandlet, når ulykken er ude – et sundhedsvæsen, man
misunder os ude i den store verden. Sådan skal det selvfølgelig også
være fremover, og for mange af os vil det her kort altså blive digitalt.
Digitale løsninger skal udvikles og bruges, når det giver mening for
borgerne; når det kan være med til at lette hverdagen; når det kan
give os et bedre overblik og sikre os bedre mod snyd og misbrug;
og når vi kan gøre det samme, som vi gør i dag, bare smartere,
nemmere og sikrere.
Forslaget om at sætte gang i udviklingen af et digitalt sundheds‐
kort er for mig at se digitalisering, når det er bedst. Jeg tror eksem‐
pelvis, at mange småbørnsforældre kan nikke genkendende til at stå
der med sit barn hos lægen og famle febrilsk efter barnets sundheds‐
kort for så at finde ud af, at det lå i den anden forælders taske, og
at den anden forælder er taget på arbejde. Med den nye lov bliver
det altså muligt at samle også børnenes sundhedskort i en digital
løsning.
Ud over at lette hverdagen for børnefamilier og alle andre vil et
digitalt sundhedskort også mindske risikoen for, at sundhedskortet
bliver ødelagt, bliver tabt eller bliver misbrugt, og at vi altså ikke
nødvendigvis behøver at få tilsendt et nyt fysisk kort, når man flytter
adresse eller skifter læge.
Er man af den ene eller den anden årsag tilhænger af det gode,
gamle fysiske sundhedskort, bliver der endda også mulighed for at
beholde det, og det bliver endda også muligt at få begge dele, både
i pose og i sæk, så man altså både kan have en digital løsning og
have det gode, gamle fysiske sundhedskort, hvis man har lyst til det.

Det er jo så fornemt. Der er med andre ord ikke særlig mange gode
grunde – i mine øjne – til ikke at bakke op om det her forslag.
Inden jeg slutter, vil jeg sige, at jeg som tidligere ligestillingsord‐
fører også lige må løfte fanen i forhold til et andet, mindre element
i det her lovforslag om forældre, hvis børn bliver indkaldt til vacci‐
nation mod hepatitis B, altså smitsom leverbetændelse. Fremadrettet
vil det ikke bare være børnenes mødre, som bliver orienteret om den
her indkaldelse, men vi er faktisk kommet så langt i 2020, at det og‐
så er børnenes fædre, som bliver orienteret om den her indkaldelse.
Det synes jeg er et ganske fornuftigt element og en, hvad kan man
sige, lille, men væsentlig ligestilling af forældreskabet, altså at ting,
som vedkommer ens børn og vaccinationsprogrammet for ens børn,
faktisk er relevant for begge forældre, og at det offentlige inddrager
begge forældre. Det var der mange andre steder og mange andre
områder som burde tage til efterretning.
Det var alt herfra. Socialdemokratiet bakker naturligvis op.
Kl. 12:56

Første næstformand (Karen Ellemann):
Tak til den socialdemokratiske ordfører. Den næste ordfører er fra
Venstre, og det er hr. Martin Geertsen.
Kl. 12:56

(Ordfører)
Martin Geertsen (V):
Tak for det. Nu er det jo sådan, at hverken bryllupper eller bunke‐
bryllupper er på listen over de anerkendelsesværdige formål, som
giver borgere fra de orange områder på verdenskortet adgang til
Danmark lige for tiden, men det skal jo ikke afholde os fra at afholde
sådan et bunkebryllup her i dag, og det er det her L 63 vel i virkelig‐
heden en illustration af, altså en masse forslag samlet under én hat.
Jeg skal ikke gentage alle lyksalighederne ved det digitale gule
sundhedskort, som den socialdemokratiske ordfører har været inde
på, for det er jeg sådan set helt enig i. Og vi er også i Venstre
tilhængere af digitaliseringens mange, mange muligheder, og derfor
er et supplerende sundhedskort jo en god idé, men med streg under,
at det er supplerende i forhold til det fysiske gule sundhedskort, og
det fysiske sundhedskort skal selvfølgelig ikke afskaffes. Det ligger
der også nogle betragtninger om, ikke mindst fra Ældre Sagen og
Institut for Menneskerettigheder, i høringssvarene.
Lovforslaget præciserer og opdaterer også Statens Serum Insti‐
tuts opgaver, og det giver sådan set meget god mening, al den stund
at Statens Serum Institut, selv om de jo fylder meget for tiden,
rent faktisk er blevet en mindre institution, al den stund at man
har frasolgt instituttets vaccineproduktion. Det er godt, at hr. Peder
Hvelplund er gået nu, for ellers kunne vi have indledt en meget lang
diskussion om det. Men det er i hvert fald sådan, det er.
Lovforslaget foreslår også hjemmel til, at påmindelser om hepa‐
titis B-vaccinationer til børn af mødre, som har kronisk hepatitis
B, i alle tilfælde kan blive sendt til både moren og den anden
forældremyndighedsindehaver. Jeg er meget enig med den socialde‐
mokratiske ordfører i, at det er et ligestillingsmæssigt kvantespring,
vi nærmest er ude i her, og så må vi se, om vi fædre får læst det, vi
får tilsendt.
Så til de to sidste elementer i lovforslaget: Det ene handler om,
og det vil jeg gøre opmærksom på her, at lovforslaget lægger op til
at ændre reglerne for videregivelse af oplysninger fra Lægemiddel‐
statistikregisteret, så det afgørende for at få adgang til oplysninger
bliver formålet, dvs. at udføre forskning eller udarbejde statistik af
væsentlig samfundsmæssig betydning. Jeg er sådan set enig i, at man
ligesom giver mulighed for, at man kan søge i Lægemiddelstatistik‐
registeret på lige fod med andre nationale registre.
Afslutningsvis vil jeg sige, at jeg tror, vi bliver nødt til lige at
have en snak og en diskussion om Nationalt Genom Center. Vi er
principielt enige i, at man jo skal have mulighed for at kunne hente

Fredag den 23. oktober 2020 (L 63)

al den beslutningsstøtte i alle de registre, man nærmest overhovedet
kan komme i nærheden af, som man vil, altså det forhold, at man
i behandling af en patient, om jeg så må sige, står på skuldrene af
andre patienter, af andre behandlingsforløb. Men man skal også pas‐
se på, at man ikke hele tiden flytter hegnspælene og målstolperne,
og jeg ved jo, at der også i den forrige regerings tid var en lang
diskussion om, hvad det retssikkerhedsmæssige er, hvad det digitali‐
seringssikkerhedsmæssige aspekt af det med genomcenteret er. Der
tror jeg man skal passe på, at man ikke flytter målstolperne, og jeg
kan også se, at der er bekymring over det i nogle af høringssvarene.
Så jeg tror, vi bliver nødt til at have en snak om det i udvalgsbehand‐
lingen, altså at der er datamæssig sikkerhed og retssikkerhedsmæssig
sikkerhed.
Kl. 13:00

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører er fra Dansk Folkeparti, fru Liselott Blixt.
Kl. 13:00

(Ordfører)
Liselott Blixt (DF):
Jamen der var nogle, der mente, at der var sådan en fantastisk god
stemning og solen skinnede udenfor – og så kommer jeg her og
ødelægger den, for hvor er jeg dog bekymret. Jeg er trist, jeg bliver
gal, når jeg ser, at man med et lovforslag prøver at lirke noget
ind under det, som vi har kæmpet så meget imod, da vi lavede et
genomcenter. Det her er lige præcis det, der gør, at borgerne mister
tilliden til politikerne, nemlig det her med, at man får lavet en lov
på et tidspunkt efter rigtig mange høringer, samråd, ekspertmøder
osv., fordi der er borgere, der ikke ønsker, at deres dna skal bruges
af hvem som helst. Og jeg ved godt, at det her forslag ikke lægger
op til hvem som helst, men vi brugte utrolig meget tid for halvandet
år siden på at få sat de her hegnspæle for at sikre, at hvis man bliver
genomsekventeret – at ens dna bliver skåret op, og man kan finde
alt om ens person i en database – så skal man først og fremmest kun
gøre det frivilligt, og man skal selvfølgelig kunne framelde sig hos
Vævsanvendelsesregisteret. Vi var blevet enige om det efter rigtig
hårdt arbejde. Det her er, som der er en der siger i høringssvaret, en
glidebaneeffekt. Og det hører vi tit herinde, altså at når der er en, der
siger det, så siger folk: Åh, hold nu op med det med glidebaneeffekt!
Det er jo præcis det samme, som vi har været ude for i forbindelse
med andre lovgivninger, hvor vi gør noget, fordi vi tror på, at det
er det rigtige – og så lirker man lige pludselig andre ting ind under
det, for vi har jo givet lov; vi har jo startet det op. Så da jeg læste
det her forslag, var jeg fuldstændig enig i de høringssvar, der siger,
at det her ikke er godt nok. Så selvfølgelig vil Dansk Folkeparti fore‐
spørge, om vi kan dele det her forslag op og få det her anliggende
om genomcenteret taget ud, så det bliver et lovforslag for sig selv.
For ellers kan vi ikke stemme for lovforslaget, som det ligger.
Vi har brug for, at borgerne føler sig trygge i Danmark. Det skal
vi selvfølgelig også sikre, når vi som et af de andre punkter laver
en app til en telefon, som sikrer, at man kan have sine oplysninger
på sig. Men der må jeg også sige, at der altså er noget mistillid,
og den skal vi også sørge for ikke bliver større, hvis man pludselig
med en app kan gå ind at bruge oplysninger på en anden måde, fordi
man får det samlet. Hvis vi skal lave en løsning, skal vi først og
fremmest sikre, at alle kan bruge den, uanset hvilken smartphone de
har, så den ikke kun kan bruges på de nyeste telefoner, som vi så det
i forbindelse med den app, man har lavet til smitteopsporing. Vi skal
sikre, at det ikke er et netværk, som man blot kan hacke sig ind på
for at få de oplysninger – et netværk, hvor der ligger de mest vigtige
af ens egne oplysninger.
Det gode ved forslaget er selvfølgelig, at det er frivilligt. Men
altså, hvis man begynder at have den her mistillid til politikere og

29

tænker, at nu er det frivilligt, og når vi så alle sammen er kommet
over på den app, gør man det lige pludselig til tvang, så er det jo
det, der påvirker folk – specielt også i øjeblikket – og derfor bliver vi
nødt til at have den tillid, når vi gør noget herinde. Så jeg beder til,
at vi får tygget det her godt og grundigt igennem, får delt forslaget
op og får sikret os, at det fortsat er sådan, at når man melder sig til
Vævsanvendelsesregisteret, så kan ens genomdata ikke bruges andre
steder – heller ikke, selv om det er i Danmarks og i sundhedens
interesse, i forhold til at man kan hjælpe andre syge mennesker. Det
lyder rigtig godt, men det er ens eget dna, som man selv bestemmer
over. Det er en af de vigtige ting, så jeg vil ikke gå mere ind i de
andre.
Vi kan tilslutte os meget af det andet, men vi har den her obs i
forhold til appen i stedet for sundhedskortet, og så har vi bestemt det
her med genomcenteret. Tak.
Kl. 13:05

Formanden (Henrik Dam Kristensen):
Tak til ordføreren. Der er ikke nogen korte bemærkninger, så vi går
videre til hr. Stinus Lindgreen, Radikale Venstre.
Kl. 13:05

(Ordfører)
Stinus Lindgreen (RV):
Tak for det. Det er altid svært at følge efter fru Liselott Blixt, men
det må jeg jo vende mig til. Og tak til ministeren for at fremsætte
et lovforslag, der indeholder nogle – synes jeg – ganske glimrende
tiltag, men som ordføreren fra Venstre også sagde, i lidt forskellig
retning, og det kan vi jo også se fra de i hvert fald generelt meget
positive høringssvar, der er indkommet.
For det første vil man gøre det muligt at tilvælge et digitalt
supplement til det fysiske sundhedskort, som vi jo alle sammen er
indehavere af, og det er, synes jeg, en rigtig god idé, også fordi
der er tale om et frivilligt tilvalg for dem, der ønsker det. Man
kan altså stadig væk holde fast i det fysiske plastikkort, hvis det er
det, man har lyst til. Men muligheden for et digitalt sundhedskort
løser en række lavpraktiske problemer, ligesom det gør en almen
tilgængelighed bedre. Det vil eksempelvis være en fordel, når man
kan tilføje information om forældremyndighed og have en kopi af
børnenes sundhedskort på sin mobiltelefon. For jeg gætter på, at jeg
ikke er den eneste forælder i kongeriget, der har stået hos lægen med
mine børn, mens sundhedskortet har ligget i min kones pung, og det
her er jo en praktisk løsning på dette og mange andre problemer.
For det andet vil man tilpasse opgavebeskrivelsen for Statens
Serum Institut, så sundhedsloven reelt afspejler de nye opgaver,
som SSI har påtaget sig. For der er jo sket en del ændringer over
årene. Man har frasolgt vaccineproduktionen, man har overtaget en
række opgaver på det veterinære område, og man har i dag en noget
bredere portefølje inden for forskningsaktiviteter.
For det tredje vil man sikre de børn bedre, der er født af en
mor med kronisk hepatitis B. I dag er det kun moren, der bliver
informeret om muligheden for vaccination af barnet, men med lov‐
forslaget vil man gøre det muligt at kontakte begge indehavere
af forældremyndigheden, hvilket alt andet lige vil være en fordel
for barnet. Herved øges sandsynligheden for, at barnet modtager
denne essentielle behandling. Der anføres i høringssvarene, at man
naturligvis må veje omsorgen for barnet op imod den følsomme
information om morens helbred, der jo her gives videre til en anden
part. Det er jo fuldstændig korrekt, men jeg er fuldstændig enig i, at
her må omsorgen for barnet veje tungest, og denne information er
helt oplagt relevant for begge forældre og ikke mindst for barnet.
For det fjerde vil man rette op på, hvad jeg synes er lidt en
besynderlighed i forhold til netop Nationalt Genom Center. Jeg kan
høre, at der er lidt delte holdninger til det her spørgsmål, og jeg
ser frem til, at vi skal diskutere det i udvalget. Jeg vil dog sige, at

30

Fredag den 23. oktober 2020 (L 63)

der, sådan som jeg læser lovforslaget her, ikke lægges op til, at der
skal lægges nye informationer ind i Nationalt Genom Center; der
lægges op til, at det i dag er sådan, at hvis en læge skal behandle en
patient og der allerede foreligger genetisk information på patienten
i regionalt regi, så kan lægen få adgang til denne data og bruge den
i behandlingen, men at hvis der derimod foreligger data i Nationalt
Genom Center, kan lægen ikke få adgang til denne data. Det vil sige,
at patienten står i en dårligere situation, og det er jo lidt besynderligt.
For i mine øjne må det afgørende jo være, hvilken type af informa‐
tion der er tale om, og hvad formålet er, og ikke, i hvilken database
informationen tilfældigvis ligger. Det er også vigtigt at understrege,
at der her ikke er tale om at dele information med andre. Det er
alene den behandlingsgivende læge, der får adgang til information,
der er relevant for behandlingen af den patient, som lægen har. Så
jeg synes, det er ganske fornuftigt, men jeg tager gerne en drøftelse
af det her relativt komplicerede spørgsmål i udvalget. Det synes jeg
jo generelt altid er spændende.
Endelig vil vi for det femte lave en tiltrængt ændring i forhold
til adgangen til data fra det meget velkendte Lægemiddelstatistikre‐
gister. I dag har man på grund af en lidt uheldig indsnævring af
den personkreds, der er nævnt i apotekerloven, afskåret en kreds
af meget relevante forskere fra at få adgang til data fra netop
Lægemiddelstatistikregisteret. Denne indsnævring ophæves nu med
dette lovforslag. Der skal naturligvis stadig være tale om relevante
forskningsprojekter, og de skal naturligvis leve op til GDPR-regler
osv., men det var da også den her ændring, der blev anbefalet i den
evaluering, der netop var sidste år. Så jeg synes, det er en ganske
fornuftig del at få med i dette lovforslag.
Så alt i alt synes jeg, det er fem ganske fornuftige tiltag, som vi
fra Radikale Venstres side bakker op om, og jeg ser frem til endnu
en gang at skulle diskutere Nationalt Genom Center og genetik i
Sundhedsudvalget. Tak for det.
Kl. 13:09

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
kan vi gå videre til næste ordfører, som er fru Kirsten Normann
Andersen, SF.
Kl. 13:09

(Ordfører)
Kirsten Normann Andersen (SF):
Tak for det. Lovforslaget, som vi skal behandle her, indeholder som
allerede nævnt flere elementer. Det indeholder bl.a. et forslag om et
digitalt sundhedskort. Og i disse digitale tider tror jeg, der er rigtig
mange, der efterspørger et digitalt sundhedskort. Den del af forslaget
bakker SF op om, dog med en præcisering af, at det skal være
frivilligt, og at der stadig væk skal være adgang til det fysiske kort.
Og for god ordens skyld skal digitale sundhedskort ikke aktiveres
med fingeraftryk eller lignende. Det giver også fin mening med for‐
målsbestemmelserne for Statens Serum Institut og med påmindelser
til begge forældre om tid til vacciner og den slags.
Derfor går jeg direkte til noget af det, som jeg til gengæld har
en del spørgsmål til. Jeg mener, at der er brug for at arbejde videre
med forslagene om autoriserede sundhedspersoners adgang til at
indhente genetiske oplysninger, der opbevares i Nationalt Genom
Center. Jeg er som udgangspunkt bekymret over, at man udvider
adgangen til det nationale genomcenter. Da man lavede centeret var
det jo netop med henblik på en skarp indhegning på grund af diverse
etiske overvejelser, og som DSAM skriver, går den udvidelse mod
finalitéprincippet.
Derudover kan man frabede sig videregivelse af oplysninger, som
jeg forstår det, hvilket understreger det kritiske, som både DSAM og
Forbrugerrådet Tænk skriver. Der virker, jævnfør høringssvarene, til
at være uenighed, i forhold til om pseudonymiseringen enten forhin‐

drer formålet eller ikke giver god nok databeskyttelse. Hvis formålet
er databeskyttelse, er jeg betænkelig ved, om pseudonymiseringen
er god nok. Ud over alt det ovennævnte er jeg bekymret over at
lave en bemyndigelsesbestemmelse, hvor ministeren selv sidder og
giver adgang. Hvis der skal gives adgang, bør Folketinget vel tage
stilling fra gang til gang. I forhold til videregivelse af lægemiddel‐
oplysninger til forsknings- og statistikformål er der, som DSAM
og Lægeforeningen også skriver, en relevant bekymring i forhold
til databeskyttelse og sikkerhed, og jeg kan godt være bekymret
for, om pseudonymiseringen er tilstrækkelig. Begge udtrykker også
bekymring i forhold til manglende gennemsigtighed – både i forhold
til forskningsprojekter , og hvorvidt data tilgår udlandet.
Derudover er jeg igen enig med DSAM om, at man som borger
burde have mulighed for at fravælge eller endnu bedre tilvælge mu‐
ligheden for videregivelse af data, allerhelst skal man kunne vælge,
hvad man vil videregive data til. Derfor mener jeg faktisk også, at
det her lovforslag giver anledning til, at nogle af de her forbehold
skal drøftes i udvalget. Det er, som tidligere ordførere også allerede
har nævnt, forhold, som vi har drøftet ganske mange gange og me‐
get, meget indgående, i forbindelse med at vi oprettede det nationale
genomcenter. Jeg var selv med til at argumentere for, at det nationale
genomcenter netop skulle sikre, at vi i fremtiden havde en væsentlig
mere sikker databehandling af patienters dna i forhold til det, som
regionerne hidtil har formået, hvor de har haft hver deres system,
og det synes jeg stadig væk er et godt argument for det nationale
genomcenter. Men så meget desto mere skal vi selvfølgelig også
holde fast i, at det nationale genomcenter så faktisk kan det, som
vi efterspurgte, og som vi besluttede, da vi nedsatte det nationale
genomcenter. Så jeg ser frem til den videre drøftelse i udvalget.
Kl. 13:13

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
går vi videre til hr. Peder Hvelplund, Enhedslisten.
Kl. 13:13

(Ordfører)
Peder Hvelplund (EL):
Tak for det, formand. Nu stod jeg lige og kiggede ud ad vinduet,
og jeg kan konstatere, at solen er holdt op med at skinne, og at det
er blevet regnvejr. Det tror jeg nu ikke alene kan begrundes i den
tilgang, vi har til det herinde i Folketingssalen, men det kan godt
være, at jeg kommer til at bidrage lidt til regnvejrsstemningen.
Vi behandler jo i dag L 63, som vil indføre et frivilligt digitalt
supplement til det fysiske sundhedskort, og som også samtidig vil
lette adgangen til de genetiske oplysninger, som er opbevaret i Na‐
tionalt Genom Center. Jeg kan lige så godt sige med det samme,
at Enhedslisten ligesom Dansk Folkeparti ønsker lovforslaget delt
op, så vi stemmer separat om bestemmelserne vedrørende Nationalt
Genom Center. Det gør vi, dels fordi vi kan støtte resten af L 63,
men ikke åbning af adgang til borgernes genetiske oplysninger i
centeret, dels fordi der jo ikke er nogen logisk sammenhæng mellem
det og resten af lovforslaget.
Først til den positive del: I forhold til det digitale supplement til
det gule sundhedskort støtter vi det varmt. I Enhedslisten mener vi,
at vi skal udnytte de digitale muligheder, som teknologien tilbyder
os, til også at gøre livet lettere for borgerne, når vi kan. Mange vil
se det frivillige digitale supplement til sundhedskortet som en lille
ting, der gør hverdagen lettere. Vi lægger også stor vægt på, at det
netop både er frivilligt og derfor også et supplement, og at man
stadig væk vil kunne bruge sit gamle fysiske sundhedskort. Der er
mange i vores samfund, som ikke er hjemmevante i den nye digitale
virkelighed. 200.000 ældre er ikke på nettet, mange på samfundets
bund har ikke ressourcer og penge til at holde sig digitalt opdateret,
købe og vedligeholde en smartphone eller sætte sig ind i de nye

Fredag den 23. oktober 2020 (L 63)

digitale retningslinjer. Det kan også gælde for folk med forskellige
grader af funktionsnedsættelse. De mennesker er også nogle, der
ligger os meget på sinde i Enhedslisten. Nogle gange glemmer vi
dem lidt i vores debatter herinde i Folketingssalen, så selv om vi
varmt støtter forslaget, vil vi i udvalgsbehandlingen holde fokus på,
at regeringens målsætning om – citat – på sigt at mindske antallet
af udstedte sundhedskort ikke i længden og i realiteten kommer til
at ramme de svageste i samfundet. Samtidig vil vi have opmærksom‐
hed på, at sundhedskortet også bruges af mange til andre formål end
dokumentation for rettigheder til ydelse efter sundhedsloven, og at
de også bliver husket og tænkt ind i lovgivningen.
Så med de forbehold er det noget, vi vil arbejde videre med
i udvalgsbehandlingen, så det også bliver tænkt ind i lovforslaget,
for det er fuldstændig afgørende, at det bliver set netop som et
supplement, og at det ikke bliver mere besværligt at skulle bruge det
fysiske sundhedskort.
I forhold til bestemmelserne om Nationalt Genom Center støtter
Enhedslisten ikke, at vi letter adgangen til borgernes genetiske data
i centeret. I Enhedslisten har vi fra begyndelsen stemt imod oprettel‐
sen af national samling af borgernes genetiske data, fordi det netop
kan risikere at blive misbrugt og få uoverskuelige konsekvenser.
Dengang var argumentet, som fik andre partier til at stemme for,
i hvert fald efter min opfattelse, og som jeg også synes jeg kan
høre i debatten i dag, at centeret netop kun skulle bruges til helt
specifikke og afgrænsede formål. Nu begynder vi så skridt for skridt
at lette adgangen til borgernes data, og mange gange er det jo med
et ærværdigt formål, som sagtens kan forklares i det enkelte tilfæl‐
de, men kursen bliver problematisk, fordi det har vidtrækkende og
uoverskuelige konsekvenser, som flere organisationer også advarer
om.
Når Nationalt Genom Center blev vedtaget af et flertal i Folketin‐
get, var det jo med den klare forudsætning, at der var et klart og
afgrænset formål med den indsamling af data, og problemstillingen
bliver, at hvis vi gradvis begynder at udhule det og med en salami‐
metode skiver enkelte dele af, mister det ligesom den legitimitet,
det havde fra starten. Det var bl.a. den bekymring, vi i Enhedslisten
havde, og det var derfor, vi stemte imod, men jeg synes, at det i den
grad er værd at overveje for det flertal i Folketinget, som har støttet
Nationalt Genom Center, at det her ikke bliver den sti, vi begynder at
bevæge os ned ad. For det er principielt set helt afgørende, og det er
meget afgørende, at de data, som ligger i Nationalt Genom Center, er
nogle, som nyder en stor beskyttelse i forhold til den enkelte borger.
Afslutningsvis kan jeg sige, at Enhedslisten støtter forslaget, und‐
tagen den del, der handler om Nationalt Genom Center, og derfor vil
jeg gerne bede om, at vi får delt lovforslaget op, så vi kan stemme
for den del, vi anser for at være positiv, og at vi kan stemme imod
den del, der omhandler Nationalt Genom Center.
Kl. 13:18

Formanden (Henrik Dam Kristensen):
Der er en kort bemærkning til fru Kirsten Normann Andersen. Værs‐
go.
Kl. 13:18

Kirsten Normann Andersen (SF):
Tak for det. Det var nok mest bare på grund af ordførerens forklaring
på, hvad genomcenteret i virkeligheden var beregnet til. Altså, jeg
tænker det jo stadig væk som en forbedring af det, man har haft
tidligere. Gensekventering er jo foregået i regionerne, og regionerne
har selv haft deres egne systemer til opbevaring af de her meget
følsomme data, og der var det jo tanken, at genomcenteret faktisk
skulle forsikre patienterne om, at der blev passet godt på data.
Så jeg vil bare høre ordføreren, om ikke ordføreren kunne være
enig i, at det trods alt er bedre, at vi har nationale planer for, hvordan

31

man passer godt på borgernes dna, end at man har tilfældige opbeva‐
ringssystemer i regionerne – bare for god ordens skyld.
Kl. 13:19

Formanden (Henrik Dam Kristensen):
Ordføreren.
Kl. 13:19

Peder Hvelplund (EL):
Jo, men nu kan man sige, at vi ligesom har haft debatten om geno‐
mcenteret, både de fordele og de ulemper, der var i forhold til det,
og der endte vi jo med en forskellig stillingtagen, selv om vi er
enige i forhold til de dilemmaer, der ligger i det. Jeg synes, at det,
der er afgørende i forhold til L 63 her, netop er det, at når det
dengang blev vedtaget af et flertal i Folketinget, var det ligesom
under forudsætning af, at der var et klart afgrænset formål, og at vi
skulle beskytte borgernes data.
Den bekymring, jeg synes der ligger i forhold til det konkrete
forslag her, er, at vi risikerer, at vi langsomt begynder at udhule det,
ligesom vi f.eks. har set det i forhold til kriminalitet, og om det,
hvis det kan bruges i forhold til terrorefterforskning, så kan bruges
i forhold til mordefterforskning, og hvor grænsen så ligger henne i
forhold til det. Det er den bekymring, jeg gerne vil rejse i forhold til
det her.
Kl. 13:20

Formanden (Henrik Dam Kristensen):
Der er ikke flere korte bemærkninger, så vi siger tak til ordføreren.
Og vi går videre i ordførerrækken til hr. Per Larsen, Det Konservati‐
ve Folkeparti
Kl. 13:20

(Ordfører)
Per Larsen (KF):
Tak for det. Som flere ordførere har været inde på, er det en lidt
blandet buket, vi her har med at gøre, men jo et lovforslag, som
indeholder en række fornuftige forslag. Det er helt naturligt at give
borgerne mulighed for at vælge et digitalt sundhedskort, men her
skal man så huske, at sygesikringsbeviset, som det jo stadig væk
hedder i daglig tale – i hvert fald nogle steder – også bruges som
legitimation, og vi har faktisk haft et ønske om, at man skulle have
mulighed for billedlegitimation på sundhedskortet, sådan at man
også var helt sikker på, at det var den person, der gav sig ud for
at være ejer af sundhedskortet, som man var i kontakt med. Så den
problemstilling synes jeg er lidt interessant.
Statens Serum Instituts opgaver har ændret sig, og derfor bør
opgaverne jo også præciseres og opdateres i lovgivningen. Vaccina‐
tion mod hepatitis B af de børn, som er født af mødre med kronisk
hepatitis B, er jo vigtigt, og derfor bør informationen selvfølgelig
også tilgå begge forældremyndighedsindehaverne.
Vedrørende autoriserede sundhedspersoners indhentning af gene‐
tiske oplysninger er det oplagt, at det er de samme regler, der gælder
for indhentning af oplysninger i de regionale registre og i Nationalt
Genom Center.
Ændringen i adgangen til Lægemiddelstatistikregisteret, som
fremadrettet foreslås sidestillet med adgangen til Sundhedsdatasty‐
relsens øvrige nationale sundhedsregistre, er jo ganske fornuftig, så
vigtig forskning kan foregå ubesværet. Men sikkerheden omkring
borgernes genomer må selvfølgelig aldrig nogen sinde kunne drages
i tvivl.
Samlet set støtter vi forslaget.

32

Fredag den 23. oktober 2020 (L 63)

Kl. 13:22

Formanden (Henrik Dam Kristensen):
Tak til ordføreren. Der er ikke nogen korte bemærkninger, og vi kan
gå videre til hr. Lars Boje Mathiesen, Nye Borgerlige.
Kl. 13:22

(Ordfører)
Lars Boje Mathiesen (NB):
Tak. Da jeg stod dernede og ventede på, at jeg skulle på talerstolen,
kunne jeg ikke lade være med at kigge op på de unge mennesker
deroppe på tilhørerpladserne. De må simpelt hen tænke: Wauw, det
var godt nok den mest spændende debat, vi er kommet ind til på
en fredag eftermiddag her i Folketingssalen. Men det er nu engang
sådan, det parlamentariske arbejde nogle gange er. Der er også nogle
gange, der ikke er en vanvittig hård debat herinde, men hvor emnet
er af lidt mere teknisk karakter. Så jeg beklager, at vi ikke kan lave
den helt store debat for dem, der er kommet her i dag.
Jeg kan høre, at der er nogle, der har lidt forskellige holdninger
til, hvad indholdet er i det her forslag, så det synes jeg er meget
fornuftigt at vi får kigget på i udvalgsarbejdet. Så er der et ønske
om at dele forslaget op. Der har vi det princip i Nye Borgerlige, at
når der er nogle partier, der ønsker det, så støtter vi altid det – også
selv om andre partier ikke gør det, når Nye Borgerlige ønsker, at vi
skal dele dem op. Men der er vi nu lidt anderledes. Så med det: God
weekend – også til dem, der er kommet her som tilhørere – og lad os
kigge på det i udvalget.
Kl. 13:23

Formanden (Henrik Dam Kristensen):
Tak til ordføreren. Det er rigtigt, at det er en lidt teknisk debat, vi har
i dag, det må man sige. Men sådan er det jo også en gang imellem.
Så er det hr. Henrik Dahl, Liberal Alliance.
Kl. 13:23

(Ordfører)
Henrik Dahl (LA):
Tak for ordet. Ja, jeg opfatter sådan set også det her lovforslag som
først og fremmest et teknisk lovforslag, som gør, at den sunde for‐
nuft vil blive en lille smule mere udbredt, end den er, før lovforslaget
bliver vedtaget.
Derfor bakker vi L 63 op. Tak for ordet.
Kl. 13:24

Formanden (Henrik Dam Kristensen):
Tak til ordføreren. Der er ingen korte bemærkninger. Så er det sund‐
heds- og ældreministeren. Værsgo.
Kl. 13:24

Sundheds- og ældreministeren (Magnus Heunicke):
Mange tak for det. Først tak for opbakningen til lovforslaget. Det
er helt rigtigt, at der er en lang række delforslag, og jeg anerkender
kritikken af de elementer, som jeg hørte der var kritik af, og dem
vender jeg tilbage til lidt senere i min tale her. Men det er jo en bred
vifte af lovforslag, og det er rigtigt, at det en gang imellem er sådan,
at vi lovgiver noget teknik, men der ligger nogle gode elementer i
teknikken. Jeg mener, at de alle sammen er gode, men jeg vil lige
gennemgå nogle af dem, og så vil jeg vende tilbage til det, som der
har skabt kritik i førstebehandlingen her.
Det første element, digitalt supplement til sundhedskortet, gør
det muligt at anvende et digitalt supplement til det gule fysiske
sundhedskort, vi kender, og er et frivilligt tilbud – og det er vigtigt
at understrege det. Man kan vel sammenligne det lidt med f.eks.
NemID, vi tidligere havde på sådan et stykke lamineret papir, og
nu bruger mange af os det på vores telefon, og det er en ret stor

gevinst for os. Jeg er sikker på, at mange vil synes, at det er en
lettelse, og det tror jeg da min egen familie synes i forbindelse med
at finde vores ungers sundhedskort osv. Jeg glæder mig meget til at
få det her indført hos os. Så skal jeg sige, at der i min tale, som
dygtige embedsmænd har skrevet, står, at et digitalt supplement til
sundhedskortet samtidig er et konkret eksempel på, at det offentlige
følger med tiden og tilpasser de behov, som borgerne har. Det er
supergodt skrevet af embedsmændene, der sidder i logen. Jeg er ikke
helt sikker på, at alle borgere nødvendigvis synes, at det hele tiden
forholder sig sådan, men når det gør det, skal man markere det. Så
tak for, at vi får markeret, at der altså sker fremskridt, også når det
offentlige har ansvaret. De ord gør jeg så dermed også til mine.
Lovforslaget foreslår som det andet også at præcisere og opdatere
Statens Serum Instituts aktiviteter, så de ændringer, som instituttet
har gennemgået i de seneste år, lever op til det her i forhold til
opgaver og formål. Der er jo bl.a. sket det, at man har frasolgt
instituttets vaccineproduktion, overtaget det veterinære beredskab i
samarbejde med Københavns Universitet, og formålet er, at loven
afspejler Statens Serum Instituts aktiviteter, og at formålsbestemmel‐
sen beskriver præcis de opgaver, som instituttet rent faktisk udfører.
Meget, meget fornuftigt og klogt at få det klaret.
For det tredje indeholder lovforslaget et forslag om at udvide
muligheden for sende påmindelser til forældrene om anbefalede
børnevaccinationer for at sikre en så høj som mulig vaccinationstil‐
slutning. Vi kan se, at i de senere år er tilslutningen til børnevaccina‐
tionsprogrammet blevet bedre, og det er godt, bl.a. fordi der sendes
breve ud til forældrene, der påminder dem om vaccinationerne, og
det her forslag gør det så muligt for Seruminstituttet at sende påmin‐
delse før tidspunktet for en anbefalet børnevaccination, og det skulle
gerne forbedre tilslutningen. Det ser vi også frem til.
Det fjerde element foreslår, at genetiske oplysninger, der opbeva‐
res i Nationalt Genom Center, også skal kunne indhentes til brug for
beslutningsstøtte i forbindelse med et konkret patientbehandling og
dermed styrke den diagnostiske proces til gavn for patienterne – og
vi er nu i gang med de elementer, som jeg har hørt der er skepsis
over for og måske endda ligefrem modstand imod.
Som reglerne er i dag, er det afgørende ikke, hvilken type oplys‐
ning der er tale om, men blot, hvor oplysningen bevares. Den selv
samme genetiske oplysning vil være omfattet af bemyndigelsesbe‐
stemmelsen om beslutningsstøtte, hvis den opbevares i et regionalt
elektronisk system, men ikke, hvis den opbevares i et nationalt geno‐
mcenters landsdækkende informationsstruktur. Formålet med beslut‐
ningsstøtte er jo at støtte sundhedspersonen i at træffe den bedst
mulige sundhedsfaglige beslutning i en konkret behandlingssituation
og dermed støtte sundhedspersonen i at stille en korrekt diagnose.
Det vil jo bidrage til, at patienter med sjældne sygdomme kan få
de bedste muligheder for at få stillet den konkrete diagnose hurtigst
muligt og få tilbudt den bedste mulighed for behandling.
Lovforslagets femte og sidste element er et forslag om at give fle‐
re forskere mulighed for at få adgang til oplysninger fra Lægemid‐
delstatistikregisteret, som kan henføres til patienter. Der gælder i dag
en begrænsning i adgangen til patienthenførbare data fra Lægemid‐
delstatistikregisteret, som ikke gælder i forhold til de andre nationale
sundhedshedsregistre, og med forslaget afskaffes den begrænsning,
så forskeradgangen til Lægemiddelstatistikregisteret bliver sidestillet
med forskeradgangen til de øvrige nationale sundhedsregistre. Det
vil sikre, at forskerne kan opnå større viden om lægemidlers virk‐
ninger, både tilsigtede og utilsigtede, uden at udsætte patienter for
kliniske forsøg, og det er for os at se også en klar fordel.
Kl. 13:29

Så står der sidst i min tale: Jeg håber, at lovforslaget vil få en
god udvalgsbehandling, og at jeg stiller op til spørgsmål, man måtte
have. Men før jeg siger tak til formanden for ordet, vil jeg da sige,
som jeg har annonceret, at jeg selvfølgelig har hørt de kritiske røster

Fredag den 23. oktober 2020 (L 63)

om de bekymringer, der er, og dem mener jeg vi bør tage meget,
meget alvorligt. For jeg er fuldstændig enig i, at vi ikke er tjent med,
at der er skepsis og bekymring over, hvordan vores sundhedsdata
bliver opbevaret, og hvordan de bliver brugt. Samtidig må vi også
som Folketing have en kæmpe interesse i, at de oplysninger, vi så
har, faktisk også bliver taget i brug på en sikker og tryg og ordentlig
måde til gavn for de patienter, som jo ofte står i en livstruende
situation og har sjældne diagnoser, folk, der virkelig har familier,
som er fuldstændig ødelagte, og hvor vi har oplysningerne, men
fordi de står i et register og ikke i et andet, må man ikke gøre brug af
dem. Det mener jeg er vanskeligt at forsvare i den situation. Men det
skal selvfølgelig ske på en fuldkommen ordentlig måde, hvor der er
tryghed og sikkerhed om det.
Hvis der kommer et ændringforslag fra udvalget om at adskille
forslaget, der siger, at vi skiller det ud her, så vi adskiller de her
enkeltelementer i to forskellige lovforslag, jamen så vil jeg bede
mine embedsfolk om at lave det således, at vi kan få taget en særskilt
drøftelse og vi kan få udboret og forhåbentlig også afmonteret noget
af den nervøsitet omkring kritikpunkter, der kunne have været, og få
en god og grundig drøftelse af det element. Dermed er det svaret på
det, jeg startede med at sige, nemlig at jeg altså har lyttet mig til,
at det element, som der var uenighed om og kritik af, foreslår vi at
adressere på den måde.
Dermed tak for ordet, formand.
Kl. 13:31

Formanden (Henrik Dam Kristensen):
Der er lige en kort bemærkning til Liselott Blixt. Værsgo.

33

som kan komme andre til gavn, uden at man selv bliver afsløret,
eller uden at nogen får viden om, hvilken person det handler om, så
det kan misbruges.
Det er jo det, som vi skal sikre at det ikke bliver, altså at de her
oplysninger ikke bliver misbrugt. Men stadig væk er det her jo sær‐
lig i forhold til de sjældne diagnoser, som jeg jo ved at Folketingets
Sundhedsudvalg med god ret er meget, meget optaget af, fordi men‐
nesker med sjældne diagnoser har særlig vanskelige udfordringer
mange gange og meget alvorlige sygdomsforløb. Og det er særlig
her, at det kan være relevant at få noget erfaring fra andre patienter i
lignende situationer.
Kl. 13:33

Formanden (Henrik Dam Kristensen):
Liselott Blixt, værsgo.
Kl. 13:33

Liselott Blixt (DF):
Den her gang starter jeg med at stille spørgsmålene. Jeg er enig
med Konservative i, at vi burde have både billede og fingeraftryk
på vores sundhedskort. Er det noget, man vil overveje i forhold til
fremtiden? For man bruger det mange steder. Det kan også hjælpe
nogle af dem, der hverken har pas eller kørekort til at legitimere sig.
En anden ting, jeg har spekuleret over, er, i forhold til når jeg
som bedstemor tager mit barnebarn med til lægen. Hvordan gør man
det, hvis begge forældre har det på telefonen? Jeg kan jo ikke tage
deres telefon med.
Kl. 13:34

Kl. 13:31

Liselott Blixt (DF):
Tak. Jeg syntes lige, jeg ville bore lidt ud i forhold til det her. For
hvis der nu sidder nogen og lytter med og synes, det er en interessant
debat, vil jeg sige, at det godt kunne lyde, som om det, når man får
lavet den her genomsekventering, kun er for at hjælpe en selv; det er
det jo også i første omgang. Men det, som ministeren siger, at man
kan komme og hjælpe med, er, i forhold til hvis der er nogen, der har
brug for data fra en person til at helbrede en anden person. Og det
er jo der, hvor vi siger: Jamen det må og skal jo være den enkelte
persons samtykke, der afgør, om man kan gøre det.
Det er det, der er problematisk, for hvem er det, der ejer de her
data? Og jeg ved jo, at ministeren er undskyldt, fordi ministeren
ikke var med i den her sag om genomcenteret, dengang vi havde
debatten. Så det kan også godt være nogle embedsfolk, det handler
om – og så kigger jeg derover – altså som puttede det ind i det
her lovforslag. Derfor bliver vi nødt til at have debatten igen, for
selvfølgelig skal vi have et center, som man har tillid til – det er bare
for at gøre det klart.
Kl. 13:32

Formanden (Henrik Dam Kristensen):
Ministeren, værsgo.
Kl. 13:34

Sundheds- og ældreministeren (Magnus Heunicke):
Til det første spørgsmål: Der er ikke nogen forslag heri om at ændre
selve det fysiske sundhedskort. Jeg må sige, at jeg synes, at vi
allerede nu har alt for mange kort. Vi har også det blå, og vi har
det gule, og min egen personlige holdning og min politiske holdning
er: Jo mere enkelt for borgeren, jo bedre. Og det mener jeg er en
selvstændig debat værd, som ikke kun handler om sundhedsområdet,
men som er en selvstændig debat. Man kan jo næsten fylde sin
pung med forskellige plastikkort fra det offentlige. Det synes jeg er
voldsomt, altså det, vi har i øjeblikket. Men hvis man kommer som
pårørende, som bedsteforældre, altså ikke forældrene, så må man jo
fra børnenes side have det fysiske kort med – de kan jo stadig væk
have kortet.
Kl. 13:34

Formanden (Henrik Dam Kristensen):
Martin Geertsen.
Kl. 13:34

Formanden (Henrik Dam Kristensen):
Ministeren, værsgo.
Kl. 13:32

Sundheds- og ældreministeren (Magnus Heunicke):
Tak for kommentaren. Jeg synes, vi gør det, at vi simpelt hen – for
det skal ikke hedde sig på nogen måde, at man prøver at putte noget
ind under noget andet – tager det helt ud og siger, at det element
adresserer vi så selvstændigt, i et selvstændigt forløb, og det ser jeg
meget, meget frem til at gøre. Og det er helt korrekt, at det jo ikke
kun er for den enkelte – altså i forhold til data. Det gælder også, hvis
man bliver behandlet af en læge. Den læge opnår jo en vis viden
fra den behandling, som man så har foretaget, og lægen bruger den
erfaring videre i patientforløb med andre patienter. For mig at se er
det noget af det samme, der sker her, i forhold til hvis der er noget,

Martin Geertsen (V):
I forhold til det der med kortene synes jeg jo, at man kunne lave et
eller andet step to, der handlede om at samle alle de offentlige kort
i ét kort, herunder måske også udstyre dem med billedlegitimation,
billeder på kortet, osv., og som jeg forstår på en tidligere sundheds‐
minister, jeg kender ret godt, har der også været lidt økonomiske
udfordringer i det her.
Kunne ministeren forestille sig, at vi lavede en teknisk gennem‐
gang omkring det med genomcenteret? For det her handler jo ikke
kun om, hvem det er, man deler data med, men det handler også
om, hvad det er for en form data antager, når man deler dem med
hinanden. Så ud over, at vi så får det delt op – det synes jeg er
en super idé – kunne man også lave en teknisk gennemgang eller

34

Fredag den 23. oktober 2020 (L 63)

en anden form for brush up, når det kommer til spørgsmålet om,
hvordan det egentlig var med det der genomcenter, og hvad det var
for en type af data, man kunne forestille sig at man kunne dele og
med hvem.
Kl. 13:35

Formanden (Henrik Dam Kristensen):
Ministeren.
Kl. 13:35

Sundheds- og ældreministeren (Magnus Heunicke):
Til det første, om jeg ellers deler kommentaren om, at der også er
noget økonomi: Ja, det gør jeg. Jeg var selv medlem af Folketinget,
men ikke medlem af Sundhedsudvalget, da man besluttede at have to
sundhedskort indført, både det gule og det blå, og der var åbenbart
noget med økonomi, og det tror jeg også giver god mening, når
man sidder på Slotsholmen og i Folketinget og i nogle ministerier.
Jeg må bare sige med hensyn til den almindelige dansker og med
hensyn til den økonomi, der bruges i samfundet på, at man skal ud
at have begge kort, at jeg altså ikke nødvendigvis tror, det er klogere
at pålægge danskerne at have endnu flere forskellige kort. Så jeg
vil meget, meget gerne have, hvis vi kan gøre noget i step to, og
jeg tror ikke kun, at det er på vores sundhedsområde, men det er
formentlig også på andre områder, hvor man kan sige: Lad os prøve
at se på, hvor meget man egentlig skal pålægge folk. Nu går vi så i
den rigtige retning med at gøre noget af det digitalt, og det kan være
en del af løsningen.
I forhold til det andet spørgsmål: Meget, meget gerne, jeg synes,
det er en fremragende idé, hvis vi adskiller det. Det er jo selvfølgelig
op til udvalget at lave det forslag, og så gør vi det, og hvis det
kommer til et forslag, følges der op med en teknisk gennemgang.
Det synes jeg er et godt forslag.
Kl. 13:36

Formanden (Henrik Dam Kristensen):
Så er det hr. Peder Hvelplund.
Kl. 13:36

Peder Hvelplund (EL):
Jamen det er jo en interessant debat, vi er ved at få her fredag efter‐
middag, og jeg kan godt forsikre ministeren om, at det ændringsfor‐
slag kommer. Jeg tror, at både Dansk Folkeparti og Enhedslisten
kommer til at stille forslag om det. Så det synes jeg lyder rigtig
fornuftigt. Og i forhold til sundhedskortet synes jeg også, det vil
være rigtig fint, hvis det var sådan, at vi kunne få set på, om vi
kunne få samlet det.
Men nu kom hr. Martin Geertsen mig lidt i forkøbet i forhold
til det. Jeg synes, det ville være en god idé at få lavet en teknisk
gennemgang, for jeg synes jo, at den diskussion i forhold til sund‐
hedsdata og også beslutningsstøtte er en ret principiel diskussion at
have. For det er jo ikke det samme, som at det er en faglig viden,
man får som læge; for man går jo decideret ind og henter sundheds‐
data fra en anden person, og hvis man som person har afgivet sine
data, må man jo også have en ret til at kunne sige, til hvilket formål
de skal benyttes, og det er jo hele den diskussion, der ligger i forhold
til diskussionen om data. For beslutningsstøtte kan være en rigtig
god ting, men vi skal bare sikre os, at vi får det hegnet tilstrækkeligt
ind, og derfor synes jeg, det kunne være en god idé med en teknisk
gennemgang i forhold til det.
Kl. 13:37

Formanden (Henrik Dam Kristensen):
Ministeren.

Kl. 13:37

Sundheds- og ældreministeren (Magnus Heunicke):
Lad os så gøre det. I forhold til det første, altså vores nu fælles ambi‐
tion om at få det gjort mere enkelt og mere strømlinet og enstrenget i
forhold til id-kort, sundhedskort og andet, tror jeg også, vi skal være
helt ærlige over for hinanden og over for dem, der måtte se med, og
sige, at det jo ikke er noget, som vi lige står og finder på sådan en
fredag eftermiddag. Jeg tror også, at mange før os har haft det ønske,
men at de alligevel er endt i det her med så mange forskellige kort,
fordi der både er en økonomi, en EU-praksis og alt muligt andet, der
skal tages hånd om, i forhold til at det blå kort jo er et EU-kort. Så
alt det skal vi selvfølgelig få med ind, og det vil jeg meget gerne
være med til at arbejde videre med.
Med hensyn til selve spørgsmålet var der jo sådan set fuld op‐
bakning til, at det er klogt at få en teknisk gennemgang, hvor vi
dykker ned i det. For i teknikken her ligger der jo også etik, og
der ligger også politik, men det er jo også teknik, det handler om.
Så jeg mener, at vi bør dykke ned i det sammen. Det vil være en
fremragende idé.
Kl. 13:38

Formanden (Henrik Dam Kristensen):
Stinus Lindgreen, værsgo.
Kl. 13:38

Stinus Lindgreen (RV):
Tak for det. Fuld opbakning til en teknisk gennemgang. Det vil jeg
glæde mig til, for jeg kan høre, at der med rette er en del bekymring,
for det her er et kompliceret område, og der er følsomme data, og
der skal være fuld opbakning fra de partier, der står bag. Det er også
vigtigt, at der ude i befolkningen er tillid til, at det, vi laver herinde,
faktisk er til alles bedste.
Jeg tror, at noget af det, der er rigtig vigtigt her, er, at vi jo ikke
snakker om at kigge på enkeltpersoners data, men på aggregerede
data på risikoscore baseret på, hvad vi ved om andre patienter osv.
Det er jo det, der er det relevante her. Den enkelte er i den her
sammenhæng irrelevant. Det er den samlede mængde af information,
der er vigtig, og derfor er det i mine øjne helt afgørende, at hvis
Nationalt Genom Center skal have en værdi, er det netop til sådan
noget som det her, altså netop til understøttelse af behandling, hvor
man kan samle rigtig meget information, aggregere det og holde det
op imod den enkelte patient, så den enkelte patient får så meget
værdi ud af det som overhovedet muligt. Men jeg vil se frem til den
videre diskussion i udvalget. Tak.
Kl. 13:39

Formanden (Henrik Dam Kristensen):
Ministeren.
Kl. 13:39

Sundheds- og ældreministeren (Magnus Heunicke):
Jeg kan erklære mig fuldstændig enig i, at det er vigtigt at få adres‐
seret, at det her er en stor, alvorlig og vigtig problemstilling. Helt
enig! Og det er vigtigt, at der er tryghed og tillid, ikke kun i Folke‐
tinget her, men også i befolkningen. Det sker jo ofte i Folketingets
Sundhedsudvalg, at alle partier selvfølgelig stiller sig på patientens
side og siger, at her er patienter, som virkelig kunne have gavn af
den her behandling. Vi møder dem jo tit, for de kommer også tit i
deputationer, og det er jo altid hjerteskærende, og det er virkelig no‐
get, vi arbejder for, altså at den bedste teknologi, den bedste viden,
alt skal tages i anvendelse, hvis det kan være til gavn og hjælpe de
familier, som er så hårdt ramt af alvorlig sygdom.

Fredag den 23. oktober 2020 (FM )

Det er jo præcis det, som er grunden til, at vi har Nationalt Ge‐
nom Center, og derfor skal man sikre, at de oplysninger kan bruges
på en tryg, forsvarlig og sikker måde.
Kl. 13:40

Formanden (Henrik Dam Kristensen):
Jeg oplever ikke, at der er flere spørgsmål, så vi siger tak til ministe‐
ren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Sundheds- og Ældreudval‐
get. Hvis ingen gør indsigelse, betragter jeg det som vedtaget.
Det er vedtaget.

Kl. 13:40

Meddelelser fra formanden
Formanden (Henrik Dam Kristensen):
Der er ikke mere at foretage i dette møde.
Folketingets næste møde afholdes fredag den 30. oktober 2020 kl.
10.00.
Jeg henviser til den dagsorden, der vil fremgå af Folketingets
hjemmeside. Jeg skal også henvise til den ugeplan, der også vil
fremgå af Folketingets hjemmeside.
Mødet er hævet. (Kl. 13:41).

35

