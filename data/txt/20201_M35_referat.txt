Fredag den 11. december 2020 (D)

1

Kl. 10:00

35. møde
Fredag den 11. december 2020 kl. 10.00
Dagsorden
1) Spørgsmål om fremme af forespørgsel nr. F 28:
Forespørgsel til justitsministeren om minimumsstraffe.
Af Peter Skaarup (DF) og Karina Adsbøl (DF).
(Anmeldelse 09.12.2020).
2) 1. behandling af beslutningsforslag nr. B 63:
Forslag til folketingsbeslutning om et indirekte objektivt ansvar for
arbejdsgivere i chikanesager.
Af Pernille Skipper (EL) m.fl.
(Fremsættelse 30.10.2020).
3) 1. behandling af lovforslag nr. L 86:
Forslag til lov om ændring af lov om ændring af lov om politiets
virksomhed. (Ophævelse af udløbsklausul for udvidet bemyndigelse
til at fastsætte regler om zoneforbud).
Af justitsministeren (Nick Hækkerup).
(Fremsættelse 11.11.2020).
4) 1. behandling af lovforslag nr. L 110:
Forslag til lov om ændring af lov om ændring af straffeloven, rets‐
plejeloven og udlændingeloven. (Ophævelse af revisionsbestemmel‐
se).
Af justitsministeren (Nick Hækkerup).
(Fremsættelse 25.11.2020).
5) 1. behandling af lovforslag nr. L 111:
Forslag til lov om ændring af lov om våben og eksplosivstoffer m.v.
(Tilbagerulning af pebersprayordningen, udenlandske civile stats‐
myndigheders adgang til at bære, ind- og udføre visse våben og fast‐
sættelse af supplerende bestemmelser til forordning nr. 2019/1148 af
20. juni 2019 om markedsføring og anvendelse af udgangsstoffer til
eksplosivstoffer m.v.).
Af justitsministeren (Nick Hækkerup).
(Fremsættelse 25.11.2020).
6) 1. behandling af beslutningsforslag nr. B 88:
Forslag til folketingsbeslutning om Folketingets Ombudsmands be‐
retning for 2019.
(Forslag som fremsat (i betænkning) 05.11.2020. Anmeldelse (i sa‐
len) 17.11.2020).

Meddelelser fra formanden
Tredje næstformand (Jens Rohde):
Order! God formiddag.
Sundheds- og Ældreudvalget har afgivet:
Beretning om sundheds- og ældreministerens manglende orientering
af Folketinget vedrørende sundhedsrisikoen fra coronavirusmutatio‐
ner i minkbesætninger, der kunne medfører nedsat følsomhed over
for fremtidig vaccine.
(Beretning nr. 2).
Beretningen vil fremgå af www.folketingstidende.dk.

Det første punkt på dagsordenen er:
1) Spørgsmål om fremme af forespørgsel nr. F 28:
Forespørgsel til justitsministeren om minimumsstraffe.
Af Peter Skaarup (DF) og Karina Adsbøl (DF).
(Anmeldelse 09.12.2020).
Kl. 10:00

Tredje næstformand (Jens Rohde):
Hvis ingen gør indsigelse mod fremme af denne forespørgsel, be‐
tragter jeg Tingets samtykke som givet.
Det er givet.

Det næste punkt på dagsordenen er:
2) 1. behandling af beslutningsforslag nr. B 63:
Forslag til folketingsbeslutning om et indirekte objektivt ansvar
for arbejdsgivere i chikanesager.
Af Pernille Skipper (EL) m.fl.
(Fremsættelse 30.10.2020).
Kl. 10:01

Forhandling
Tredje næstformand (Jens Rohde):
Forhandlingen er åbnet. Beskæftigelsesministeren.

2

Fredag den 11. december 2020 (B 63)

Kl. 10:01

Kl. 10:05

Beskæftigelsesministeren (Peter Hummelgaard):
Tak for ordet, og også tak til Enhedslisten for at rejse den her debat
igen i dag, foranlediges jeg næsten til at sige. Vi havde en længere
drøftelse og god debat, synes jeg, i fredags i forbindelse med fore‐
spørgselsdebatten, og der må ikke herske tvivl om, at regeringen
tager problemet med seksuel chikane meget alvorligt. Det er også
derfor, at vi for 2 uger siden fremlagde et udspil med 14 initiativer til
at styrke forebyggelse af og bedre muligheder for at opdage seksuel
chikane.
Som jeg redegjorde for i fredags under forespørgselsdebatten,
sætter regeringen med udspillet fokus på problemet, både i forhold
til lønmodtagere på danske arbejdspladser og i forhold til de unge,
der enten skal have en læreplads eller en praktikplads. Det allerfør‐
ste, jeg vil gøre, er at mødes med arbejdsmarkedets parter, forvente‐
ligt inden jul. Her vil jeg sætte gang i de trepartsdrøftelser, som jeg
mener er afgørende for at opnå en reel forandring i kulturen ude på
arbejdspladserne. Arbejdsgiverne bærer ansvaret for, at arbejdsmiljø‐
et er i orden, men vi kan desværre konstatere, at der er behov for
et større politisk fokus, for vi er jo ikke kommet problemet til livs.
Der skal gribes ind, både når der opstår sager, og allerhelst inden de
opstår. Det forventer jeg at parterne er enige med mig i.
Derfor ser jeg også frem til at høre deres bidrag til, hvordan ikke
mindst arbejdsgiverne vil sætte sig i spidsen for det arbejde, der skal
gøres. Det er også derfor, regeringen ikke kan støtte beslutningsfor‐
slaget, ikke fordi vi ikke deler forslagsstillernes krav om forandring
og forebyggelse – for der er behov for at se på, om de gældende
regler og de ansættelsesretlige sanktioner som f.eks. advarsel, bort‐
visning eller afskedigelse kan anvendes mere konsekvent, end de
bliver i dag – men fordi vi gerne vil finde svarene sammen med
arbejdsmarkedets parter. Som jeg også sagde, da jeg præsenterede
udspillet: Vi afviser ikke tanken om, at der kan være behov for at
stramme op på lovgivningen. Det er blot en dialog, jeg gerne vil
starte op med parterne, og den dialog vil jeg naturligvis også holde
Folketinget løbende orienteret om.
På den baggrund indstiller regeringen beslutningsforslaget til for‐
kastelse.

Beskæftigelsesministeren (Peter Hummelgaard):
Altså, det står allerede i dag udtrykkeligt i vores arbejdsmiljølovgiv‐
ning, at det er arbejdsgiverens ansvar at sikre et sundt og forsvarligt
arbejdsmiljø. Og så er jeg jo enig med hr. Ole Birk Olesen i, og det
er faktisk derfor, vi gerne vil have den her drøftelse med arbejdsmar‐
kedets parter, at der er nogle snitflader og nogle gråzonediskussioner
i det her, forstået på den måde, at arbejdsgiveren selvfølgelig har
ansvaret for, hvis det eksempelvis gælder en servitrice, at han eller
hun ikke konsekvent som en del af vedkommendes arbejdsopgaver
og arbejdsliv bliver udsat for chikane fra kunder. Men selvfølgelig
er den chikane, der finder sted, ikke arbejdsgiverens ansvar, særlig
ikke hvis den er straffelovsovertrædende. Men det er arbejdsgiverens
ansvar at tage vare på, at den ansatte, man har, i videst muligt
omfang ikke udsættes for den chikane.

Kl. 10:04

Tredje næstformand (Jens Rohde):
Så er det fru Pernille Skipper.
Kl. 10:06

Pernille Skipper (EL):
Tak for det, og i øvrigt tak for indledningen og den positive tilkende‐
givelse af den her diskussion. Det er vigtigt, at vi bliver ved med at
have den, og det er også vigtigt, at den bliver taget i treparten, så tak
for det.
Når vi alligevel har forslaget på, er det jo også, fordi vi, som vi
allerede nu kan se med ordudvekslingen med hr. Ole Birk Olesen,
jo skal finde hinanden, i forhold til hvor langt det her ansvar så
udstrækker sig for arbejdsgiveren. Der er jo ikke nogen, tror jeg,
der er uenige i, at der er noget, som en arbejdsgiver ikke på nogen
måde kunne have undgået eller gjort for, altså nogle af de situationer,
som hr. Ole Birk Olesen nævner her – det kan man ikke stille en
arbejdsgiver til ansvar for. Men der er også nogle situationer, som
måske kunne have været undgået, hvis arbejdsgiveren rent faktisk
havde involveret sig mere i arbejdsmiljøet på arbejdspladsen, og det
er intentionen her. Så hvad tænker ministeren om det ansvar, som
arbejdsgiverne har i dag: Kunne man udvide det til også at gælde
situationer, som kunne have været undgået fra arbejdsgiverens side?
Kl. 10:07

Tredje næstformand (Jens Rohde):
Tak for det. Hr. Ole Birk Olesen.
Kl. 10:04

Ole Birk Olesen (LA):
Beskæftigelsesministeren brugte udtrykket arbejdsgiveren har ansva‐
ret for arbejdsmiljøet. Og arbejdsgiveren har i hvert fald et ansvar
for det og også et medansvar, men hvis en arbejdsgiver har gjort alt
det rigtige for at sikre de rette procedurer, der kan forebygge f.eks.
seksuel chikane på arbejdspladsen, og der alligevel er en kunde, som
man ikke kunne vide noget som helst om ville være sådan, som gør
det, så er det ikke arbejdsgiveren, der har ansvaret – altså ansvaret
– for det. Det er jo kunden, der gør det der, der har ansvaret for det.
Ligesom hvis en kunde kommer ind i en butik og hamrer en ansat en
på kassen, så er det heller ikke arbejdsgiveren, der har ansvaret for
det. Så det er nogle procedurer, som arbejdsgiveren skal sikre, nogle
klageveje, altså, at den ansatte kan henvende sig bestemte steder,
forebyggelse osv., men der kan alligevel opstå situationer, og så har
arbejdsgiveren ikke ansvaret.
Kl. 10:05

Tredje næstformand (Jens Rohde):
Ministeren.

Kl. 10:06

Tredje næstformand (Jens Rohde):
Ministeren.
Kl. 10:07

Beskæftigelsesministeren (Peter Hummelgaard):
Først og fremmest synes jeg ikke, det er en dårlig ting, at Enheds‐
listen har fremsat det her beslutningsforslag og på den baggrund
også fremmer debatten. Regeringen afviser beslutningsforslaget, i
særdeleshed jo fordi vi synes, der er behov for i højere grad, og det
gælder jo i særlig grad dem, der repræsenterer lønmodtagerne, og
dem, der repræsenterer arbejdsgiverne, at få snakket sig til rette –
ligesom vi jo også skal i Folketinget på tværs af partierne – med
hensyn til hvordan man så finder de rette balancer i forhold til det
her ansvar. Og regeringen er ikke blankt afvisende over for at gøre
det mere tydeligt, hvad arbejdsgiverens ansvar så rent faktisk er, for
der vil være eksempler, som jeg tror er dem fru Pernille Skipper
refererer til, hvor det er, at arbejdsgiveren har forsømt at opstille
nogle procedurer, som kunne have undgået, at ansatte blev udsat
for eksempelvis chikanerier fra kunder, selv om det faktisk ikke er
arbejdsgiveren selv, der udøver den chikane.

Fredag den 11. december 2020 (B 63)

Kl. 10:08

Tredje næstformand (Jens Rohde):
Fru Pernille Skipper.
Kl. 10:08

Pernille Skipper (EL):
Det er lige præcis det, jeg refererer til. Altså, der er jo også situatio‐
ner, og vi ser det især i hotel- og restaurationsbranchen, hvor unge
kvinder, som ofte også er ufaglærte og lavtlønnede, i særlig grad
bliver udsat for seksuel chikane, også fra kunder. Og det er jo ikke
sådan, at fordi det er kunder, har arbejdsgiverne nul ansvar – at så
kan de bare kigge den anden vej. Jeg hører f.eks. ofte fra kvinder, at
på deres arbejdsplads er kulturen sådan, at hvis man endelig går til
chefen med sådan noget, er man ikke sikker på, at chefen vil bakke
en op. Så vil man måske nærmere blive mødt med: Arh, var det
nu så slemt? Den reaktion, altså hvordan man reagerer på kunders
seksuelle chikane, er jo arbejdsgiverens ansvar, og det tror jeg ikke
er tydeligt nok i dag. Kunne ministeren ikke være enig i, at det er et
eksempel på noget, hvor arbejdsgivernes ansvar skal tydeliggøres?
Kl. 10:09

Tredje næstformand (Jens Rohde):
Ministeren.
Kl. 10:09

Beskæftigelsesministeren (Peter Hummelgaard):
Jeg synes i hvert fald helt klart, at der er et grundlag for at diskutere,
om ikke der er behov for at tydeliggøre det. Og det synes jeg i
lyset af den markante overrepræsentation, der er af de tilfælde, hvor
lønmodtagere oplever, at de er udsat for seksuel chikane som en del
af deres arbejde, i lige præcis lavtlønsgrupperne, og der er hotel- og
restaurationsbranchen en af dem, men det er også andre brancher.
Det i sig selv synes jeg giver grundlag for at diskutere at tydeliggøre
ansvaret, og hvad vi kan gøre for også at forebygge det.
Kl. 10:09

Tredje næstformand (Jens Rohde):
Tak siger vi til ministeren. Så er det videre i ordførerrækken. Hr.
Lennart Damsbo-Andersen.
Kl. 10:10

(Ordfører)
Lennart Damsbo-Andersen (S):
Tak for det, formand. Og tak til forslagsstillerne for at bringe debat‐
ten om et godt fysisk og psykisk arbejdsmiljø ind i Folketinget igen.
Vi har over nogle år haft en lang og god proces omkring aftalen om
en ny arbejdsmiljølov med inddragelse af arbejdsmarkedets parter,
herunder Dansk Arbejdsgiverforening og FH – jeg tror nok, at de
dengang hed LO og FTF, men det er i hvert fald det, der danner FH
i dag – samt en lang række andre eksperter. Et af de svage punkter
i de forhandlinger, der var omkring arbejdsmiljøloven, har så været
det omkring det psykiske arbejdsmiljø. Og vi har nu faktisk for
første gang i danmarkshistorien fået en selvstændig bekendtgørelse
om psykisk arbejdsmiljø, der i afsnittet om krænkende handlinger,
herunder mobning og seksuel chikane, som er det, der hedder § 22,
siger – og jeg citerer helt nøjagtigt:
»Arbejdet skal i alle led planlægges, tilrettelægges og udføres,
således at det er sikkerhedsmæssigt og sundhedsmæssigt fuldt for‐
svarligt på kort og på lang sigt i forhold til krænkende handlinger.«
Herunder er det underforstået: seksuel chikane.
I afsnittet om straf, og det er § 36, står der – og jeg citerer igen:
»Medmindre højere straf er forskyldt efter lov om arbejdsmiljø eller
anden lovgivning straffes med bøde eller fængsel i indtil 2 år den«,
der overtræder bl.a. § 22, som jeg netop har citeret.

3

I Socialdemokratiet er vi enige om, at det her jo godt kan efter‐
lade et rum for en debat og en diskussion om metoder og ansvar
i forbindelse med forebyggelse og håndtering af mobning og kræn‐
kende handlinger, herunder chikane og overgreb på arbejdspladsen.
Og i forhold til det rejste spørgsmål om indirekte objektivt ansvar
i forbindelse med seksuel chikane har vi med tilfredshed noteret,
at ministeren nu har indbudt arbejdsmarkedets parter til at deltage i
drøftelser allerede inden jul. Det er vigtigt og godt, at vi diskuterer
her i salen og også laver lovgivning, men det er jo ude på arbejds‐
pladserne, at tingene skal fungere i et samarbejde mellem arbejdsgi‐
vere og arbejdstagere og kolleger. Derfor ser vi frem til resultatet
af de forhandlinger, der kommer til at foregå. Vi vil naturligvis
forholde os til det resultat, der kommer ud af de drøftelser.
På det grundlag kan vi ikke støtte det fremsatte forslag.
Kl. 10:12

Tredje næstformand (Jens Rohde):
Tak til hr. Lennart Damsbo-Andersen. Så er det fru Anne Honoré
Østergaard fra Venstre.
Kl. 10:13

(Ordfører)
Anne Honoré Østergaard (V):
I dag skal vi behandle et beslutningsforslag, som er fremsat af En‐
hedslisten. Enhedslisten foreslår, at der indføres et indirekte objek‐
tivt ansvar, så arbejdsgiveren kan holdes ansvarlig for chikane, der
udøves af kolleger, ledere, kunder, klienter eller andre, som kunne
have været undgået med passende forholdsregler. Ifølge forslaget
henviser det indirekte objektive ansvar til, at arbejdsgiveren kun kan
holdes ansvarsfri, hvis vedkommende kan godtgøre, at chikanen ikke
kunne have været undgået ved passende forholdsregler. Debatten om
seksuel chikane er ekstremt vigtig, og der skal være nultolerance i
forhold til seksuel chikane på arbejdsmarkedet. Alle i Danmark skal
trygt kunne gå på arbejde uden at skulle frygte seksuelle krænkelser.
Det er jo efterhånden ret klart, at vi alle har en kultur på en række
områder i samfundet, som vi skal have ændret på. I det arbejde er
det vigtigt, at virksomhederne bruger alle de redskaber, der er til
rådighed, både forebyggelsesarbejdet, og når de skal håndtere sager
om seksuel chikane. Arbejdsgiverne har allerede i dag et udvidet
ansvarsgrundlag for at sikre, at sexisme og seksuel chikane ikke
finder sted på arbejdspladsen. Nu er det jo kun en uge siden, at vi
drøftede seksuel chikane i Folketingssalen. Og der fremsatte Venst‐
re sammen med andre gode partier et forslag til vedtagelse, der
pålægger regeringen at indkalde arbejdsmarkedets parter til treparts‐
forhandlinger med henblik på at finde fælles løsninger til, hvordan
kulturen på arbejdsmarkedet kan ændres. Vi synes, det er fornuftigt,
at arbejdsmarkedets parter skal drøfte, om de har de nødvendige
redskaber til at skabe en kulturændring. Og vi ser frem til at følge
arbejdet og høre om resultatet af drøftelserne. Derfor kan man sige,
at dette beslutningsforslag foregriber begivenhedernes gang.
Når det er sagt, mener Venstre ikke umiddelbart, at det her be‐
slutningsforslag er den rigtige vej at gå. Forslaget vil udvide arbejds‐
giverens ansvar for krænkelser og vil betyde, at arbejdsgiveren skal
bevise, at chikane skal kunne være undgået. Dette tenderer omvendt
bevisbyrde. Det bliver meget svært for en arbejdsgiver at løfte den
bevisbyrde, da man altid vil kunne påpege, at der skulle være gjort
mere eller andet, bl.a. med henblik på at forebygge chikane. Spørgs‐
målet er derudover, hvornår kravet om passende forholdsregler er
opfyldt. Dette vil være overladt til domstolene og blive vurderet fra
sag til sag. Derudover kan der være store variationer i, hvad der
inden for enkelte brancher kan blive anset for passende forholdsreg‐
ler. Desuden skal man også være opmærksom på, at skærper man
arbejdsgiveransvaret, kan det fundamentalt ændre den måde, som vi
indretter arbejdspladser på, og der er stor risiko for, at skærpelsen
medfører en overvågningskultur og rigide regler på arbejdspladsen.

4

Fredag den 11. december 2020 (B 63)

Det kan betyde, at en mand og en kvinde ikke længere kan holde
møde med lukket dør, eller at der skal være overvågningskamera på
kontorerne.
Med disse ord kan Venstre ikke støtte beslutningsforslaget.
Kl. 10:16

Tredje næstformand (Jens Rohde):
Fru Pernille Skipper.
Kl. 10:16

Pernille Skipper (EL):
Tak for det. Jeg tror lige, vi skal have to små ting på plads omkring
juraen. Det er jo sådan, at når man laver en lovgivning og den skal
udmøntes korrekt nok af domstolene, så gør de det på baggrund af
den lovgivning, som vi laver herinde, inklusive bemærkningerne, og
de er så i øvrigt også forpligtet til at følge praksis fra domstolenes
side. Så når det siges, at der, når man laver lovgivning, kan forekom‐
me store variationer i skøn, vil jeg sige, at det jo rent faktisk er
domstolenes primære og fornemste opgave at sikre, at det ikke er
tilfældet. Så det synes jeg måske er en lidt søgt indvending. Det er jo
sådan med lovgivningen, at den skal udmøntes af bl.a. domstolene,
og deri ligger der noget skøn. Man kan heller ikke altid med hensyn
til et indirekte objektivt ansvar sige, at der kunne have været gjort
mere. For det er jo lige præcis det, som er domstolenes opgave, altså
at skønne, hvornår der ikke kunne have været gjort mere. Så det kan
man ikke altid bare sige, og det er bare lige for at få på plads, hvad
forslaget egentlig handler om.
Det, som jeg godt kunne tænke mig at høre, er, om Venstre
synes, at arbejdsgiverne i tilstrækkelig grad i dag lever op til deres
moralske ansvar. Eller er der ingen tilfælde, hvor Venstre tænker, at
der altså er nogle arbejdsgivere, som svigter?
Kl. 10:17

Tredje næstformand (Jens Rohde):
Ordføreren.
Kl. 10:17

Anne Honoré Østergaard (V):
Nu håber jeg, at ordføreren hørte mig sige, at det her sådan set også
er noget, vi tager ret alvorligt. I sidste uge var vi med til at pålægge
regeringen, at de skulle indkalde til trepartsforhandlinger, og jeg ved,
at beskæftigelsesministeren vil gøre det inden jul, for vi vil jo sådan
set gerne have, at vi skal have ændret kulturen. Så derfor er jeg lidt
ked af det, hvis det, ordføreren hørte mig sige, var, at der ikke er
plads til forbedring. For jo, der er plads til forbedring. Vi tror bare
ikke på, at det er med det her forslag.
Kl. 10:18

Tredje næstformand (Jens Rohde):
Fru Pernille Skipper.
Kl. 10:18

Pernille Skipper (EL):
Det synes jeg er rigtig godt. For jeg hørte, at hvis man giver arbejds‐
giverne mere ansvar, så bliver det rigidt, og så må mænd og kvinder
aldrig holde møde sammen mere, og det synes jeg er en fuldstændig
forvridning af den her diskussion. Så Venstre mener også, at der i
dag er en række arbejdsgivere, som svigter deres ansvar? Er det kor‐
rekt forstået, at Venstre er enig i, at der er for mange arbejdsgivere,
der svigter deres ansvar, og at resultatet af trepartsforhandlingerne,
uagtet om det så bliver det her konkrete forslag, der kommer ud af
det, skal være, at arbejdsgiverne skal tage mere ansvar i forhold til
seksuel chikane og særligt forebyggelse?

Kl. 10:18

Tredje næstformand (Jens Rohde):
Ordføreren.
Kl. 10:18

Anne Honoré Østergaard (V):
Nu har seksuel chikane jo fyldt rigtig meget det sidste halve års tid,
og det har det jo, fordi der især er rigtig mange modige kvinder,
og også mænd, der har stillet sig frem og fortalt om handlinger,
der simpelt hen har været uacceptable. Heldigvis er der en masse
arbejdsgivere, der på foranledning af Lederne har tilsluttet sig, at det
her vi vi ikke se. Så vi er jo rigtig mange, der ønsker en kulturæn‐
dring. Det er jo også derfor, at jeg står her og siger, at vi også ønsker
en kulturændring, og at vi i sidste uge sagde det samme.
Kl. 10:19

Tredje næstformand (Jens Rohde):
Tak siger vi til fru Anne Honoré Østergaard, og vi skal videre i
ordførerrækken. Hr. Bent Bøgsted fra Dansk Folkeparti.
Kl. 10:19

(Ordfører)
Bent Bøgsted (DF):
Det her er et forslag om indirekte objektivt ansvar, som henviser
til, at arbejdsgiveren kun kan holdes ansvarsfri, hvis vedkommende
kan godtgøre, at chikanen ikke kunne være undgået ved passende
forholdsregler. Det betyder altså, at arbejdsgiveren kan pålægges at
betale erstatning, hvis der kunne være gjort noget for at stoppe eller
forhindre chikanen.
Nu er jeg fuldstændig klar over, at der er stor forskel på, hvilken
arbejdsplads det er. Der er stor forskel på, hvordan arbejdsforholdene
er ude på arbejdspladserne – om det er en produktionsvirksomhed,
om det er en håndværkervirksomhed, om det er et hotel eller det er
HK, et kontorlandskab – der er stor forskel på, hvordan det foregår,
men jeg skal da lige love for, at det på en fiskefabrik, hvor der er
mange kvinder, ikke altid har været skønt at være en mand, men det
er da bare den jargon, der er på fabrikken, og jeg skal lige sige, at
Dansk Folkeparti ikke kan støtte forslaget.
Det, der er mit problem i det her, er jo, hvis man skal ud i, at
man, hvis der er det mindste med, at der er en, der føler sig truffet,
så kan sige, at der er seksuel chikane, når man tænker på, at omkring
halvdelen af de danske par møder hinanden på arbejdspladserne,
og hvis ikke man må komme med nogle tilkendegivelser om, at en
mand eller en kvinde ser godt ud, og om de vil være interesseret,
skal man så tilbage til det her med at skrive en seddel og spørge,
om de vil være kærester eller sådan noget? Man skal passe på, hvad
det er, man lægger ned over det her med seksuel chikane. Dansk
Folkeparti er jo imod, at man skal udsættes for seksuel chikane –
man skal sådan i grove træk ikke gå og tage på hinanden – men at
lægge en hånd på skulderen af en mand eller en kvinde og sige, at
du ser godt ud i dag, mener jeg ikke er seksuel chikane. Man skal
ligesom have chancen for at komme i kontakt med vedkommende,
hvis det er, at man skal danne par. Jeg har selv nogle børn, hvor de
har mødt hinanden på arbejdspladsen, og de ville være ilde stedt,
hvis ikke de måtte komme med nogle komplimenter. Jeg håber ikke,
det er det, som ordføreren også vil have forbudt i den forstand.
Nu er jeg så også i den alder, hvor jeg kan huske, hvordan det
foregik i kvindefrigørelsens tid i 1960'erne og 1970'erne, og jeg skal
da lige love for, at man, hvis der var et eller andet, fik en lussing,
og jeg har fået min del, det vil jeg ærligt indrømme. Man fik så en
lussing, og hold nallerne væk. Okay, så er det det, og så er den potte
ude. Hvad angår det her med hotellerne og restauranterne, kendte
jeg en tjener, og hun havde den tendens, at hun, hvis der var nogen,
der generede hende, altid kom til at vælte et glas vin ned i skødet af

Fredag den 11. december 2020 (B 63)

manden. Så var det også ovre, men det må man heller ikke i dag, for
så kan man også blive straffet for vold og sådan noget.
Men når det så er sagt, synes jeg, at det oplæg, som ministeren
er kommet med, med de punkter, hvor man skal tale med parterne
om, hvordan man hindrer eller i hvert fald begrænser det så meget
som muligt og helst hindrer det helt, at der er nogen, der bliver udsat
for seksuel chikane, er et godt oplæg, hvor vi selvfølgelig afventer at
høre fra ministeren, hvad det er, parterne her er blevet enige om, og
jeg mener ikke, at vi skal begynde at lovgive om at lave et indirekte
objektivt ansvar, der egentlig går ud og straffer arbejdsgiverne for
noget, som de måske ikke rigtig har mulighed for at kontrollere. Det
synes jeg er lidt op ad bakke i den forbindelse.
Der er som sagt ingen tvivl om, at vi i Dansk Folkeparti ikke
synes, at det er i orden at gramse på kvinden, og det er heller ikke
i orden at gramse på en mand, men det er noget, som man selv
skal acceptere, hvis man synes, det er i orden. Men man skal også
skelne imellem, hvad det er at flirte med en og måske prøve at danne
par ude på en arbejdsplads og så direkte grov seksuel chikane. Der
skal skelnes, og vi er jo selvfølgelig imod den her grove seksuelle
chikane, det er klart, der er ikke noget der, men vi håber og tror
på, at ministeren kan komme med noget fra parterne, hvor vi så i
arbejdsmiljøforligskredsen kan tage det op og få talt det igennem.
Men vi kan ikke støtte det her forslag.

5

Kl. 10:26

Tredje næstformand (Jens Rohde):
Fru Pernille Skipper.
Kl. 10:26

Kl. 10:24

Pernille Skipper (EL):
Det vil jeg først meget gerne komme med en indvending imod. Jeg
har som ung kvinde været bartender, arbejdet i restaurationsbranch‐
en, siddet bag kassen og alt mulig andet, og jeg har mødt min del af
de tilfælde, som vi taler om her i dag.
Når det er sagt, vil jeg sige, at nej, jeg siger ikke, at man skal hol‐
de sig 2 m fra hinanden, og jeg siger ikke, at man ikke må flirte, men
jeg siger, at vi har et problem på rigtig mange arbejdspladser, hvor
ansatte – ofte unge, ofte lavtlønnede, ofte kvinder, men også mænd
– bliver udsat for seksuel chikane, altså uønskede tilnærmelser, som
ikke stopper, og som er over grænsen, og som ikke er flirt. Jeg er
med på, at der er en definitionsdiskussion i det, hr. Bent Bøgsted –
det er jeg – men det er jo ikke det, vi taler om her i dag.
Så vil Dansk Folkeparti måske anerkende, at vi rent faktisk har et
problem, som også kræver politisk handling, hvis vi skal gøre noget
for de mennesker, som ikke udsættes for flirt, men som udsættes for
egentlige krænkelser? Ser Dansk Folkeparti det som et problem, som
vi som politikere måske skulle tage alvorligt?

Kl. 10:24

Tredje næstformand (Jens Rohde):
Ordføreren.

Tredje næstformand (Jens Rohde):
Fru Pernille Skipper.
Pernille Skipper (EL):
Jeg synes, at det er et grundlæggende problem, at den her diskussion
kan affærdiges med jokes og grin – det synes jeg virkelig det er. Og
jeg synes, det er et problem, at der er så mange ansvarlige politikere,
der får lov til at slippe af sted med at misse alvoren i det, som rigtig
mange kvinder og mænd bliver udsat for i forbindelse med deres
arbejde, ved at lade, som om at man nu heller ikke må flirte mere.
Der er ingen, der har sagt, at man ikke må flirte. Det er der ingen der
har sagt.
Vi står med et seriøst problem, hvor tusindvis af især kvinder,
men også mænd, især i lavtlønsjob, bliver udsat for seksuelle kræn‐
kelser nærmest på daglig basis, og hvor deres arbejdsgivere ofte
heller ikke tager det alvorligt eller slår det hen. Og så står ordføreren
for Dansk Folkeparti her og siger, at man er bekymret for, om vi nu
ikke må flirte mere.
Jeg har ikke engang et spørgsmål. Jeg håber, I skammer jer.

Kl. 10:27

Kl. 10:27

Bent Bøgsted (DF):
Det er sjovt nok, for det syntes jeg faktisk jeg sagde her fra taler‐
stolen. Jeg synes faktisk, jeg sagde, at vi i Dansk Folkeparti er
imod seksuel chikane. Jeg synes også, jeg sagde, at vi støtter den
trepartsforhandling, som ministeren vil invitere til. Så kom jeg med
nogle eksempler fra virkelighedens verden, fra da jeg selv var ung,
på, hvordan det foregik på arbejdspladserne.
Vi har fuld forståelse for, at der er nogle, der bliver chikaneret på
arbejdspladserne – det har jeg aldrig nogen sinde påstået at vi ikke
har. Men fru Pernille Skipper hører kun det, hun selv vil høre. Hun
hører ikke det, der ligger til baggrund for det hele.
Dansk Folkeparti er imod, at man bliver seksuelt krænket på
arbejdspladsen. Dansk Folkeparti støtter op om, at ministeren tager
et møde med parterne, og så ser vi frem til at se, hvad der kommer
ud af det.
Kl. 10:28

Kl. 10:25

Tredje næstformand (Jens Rohde):
Fru Astrid Carøe.

Tredje næstformand (Jens Rohde):
Ordføreren.

Kl. 10:28

Kl. 10:25

Bent Bøgsted (DF):
Tak for det, formand. Jeg skal da love for, at fru Pernille Skipper
er blevet lidt sur her, men jeg kan garantere for, at det, jeg har sagt
heroppe, ikke er en joke. Jeg har hørt, hvad der er sket i debatterne
rundtomkring, hvor man er begyndt at snakke om, hvorvidt det er
sexisme og seksuel chikane, hvis man siger til en kvinde, at hun
ser godt ud. Det har jeg hørt i tidligere debatter, og jeg har også
set, at det er blevet skrevet i pressen. Men fru Pernille Skipper er
jo åbenbart af den overbevisning, at man skal holde sig 2 m fra
hinanden på arbejdspladserne og ikke komme til at røre hinanden på
nogen som helst måde.
Det, jeg har sagt heroppe, har ikke noget med en joke gøre – det
er beretninger fra virkelighedens verden, men den har fru Pernille
Skipper aldrig været i, hun har aldrig været på en arbejdsplads.

Astrid Carøe (SF):
Tak for det. Jeg kan forstå, at hr. Bent Bøgsted og flere andre politi‐
kere i salen synes, at det er enormt morsom, at kvinder tidligere har
måttet give lussinger eller slå fra sig, hvis de blev udsat for seksuel
chikane. Jeg skal bare høre, om Bent Bøgsted også mener, at det
er det, der skal være løsningen i dag, altså at man bliver nødt til
at ty til vold for at undgå at blive udsat for seksuel chikane på sin
arbejdsplads.
Kl. 10:29

Tredje næstformand (Jens Rohde):
Ordføreren.

6

Fredag den 11. december 2020 (B 63)

Kl. 10:29

Bent Bøgsted (DF):
Jeg tror ikke, at jeg på noget tidspunkt har sagt, at det var morsomt.
Jeg er overbevist om, at jeg sagde, at det var sådan, det foregik
i mine unge dage. Hvis der var en mand, der kom fra tæt på en
kvinde, som ikke ville finde sig i det, så gav hun ham en lussing.
Det synes jeg ikke var morsomt. Jeg har også selv fået en lussing,
og det synes jeg heller ikke var morsomt dengang. Det var i mine
unge dage, da jeg var single og lige var startet på arbejdsmarkedet i
70'erne. Det var dengang, kvindefrigørelsen stadig væk eksisterede,
som den ikke gør i dag. Jeg synes ikke, det var morsomt, men det
var en realitet – det var sådan, det foregik.
Kl. 10:29

Tredje næstformand (Jens Rohde):
Fru Astrid Carøe.

I Radikale Venstre har vi af flere omgange sagt i offentligheden,
at vi gerne vil have skærpet arbejdsgivernes ansvar, som jo er det,
beslutningsforslaget her handler om. Vi mener det på den måde,
at arbejdsgiver også skal have et ansvar for at forebygge seksuel
chikane på arbejdspladsen. I dag er det nemlig sådan, at arbejdsgiver
kan blive gjort ansvarlig, hvis arbejdsgiver har undladt at handle på
viden om sexchikane. Det er vi fuldstændig enige med Enhedslisten
i.
Når vi alligevel ikke kan stemme for beslutningsforslaget, hvis
det kommer til afstemning, er det, fordi regeringen heldigvis ikke
længere sidder på hænderne, man faktisk har taget initiativ til tre‐
partsdrøftelser, og fordi vi i forbindelse med drøftelserne i salen i
sidste uge havde flertal for en vedtagelsestekst, hvor vi netop også
adresserer det her styrkede objektive arbejdsgiveransvar. Men jeg vil
godt sige tusind tak for at have bragt debatten op igen.
Kl. 10:33

Kl. 10:29

Astrid Carøe (SF):
Jeg beklager, hvis ordføreren ikke synes, det var morsomt – det var
der andre i salen der gjorde. Men synes ordføreren, at det var det, der
var en god løsning? Hvis det dengang var kvindefrigørelse, og hvis
det, som kvinder kæmper for i dag, altså ikke at skulle finde sig i
det her på arbejdspladsen, ikke er kvindefrigørelse, mener ordføreren
så, at det var godt dengang, da man bare skulle slå fra sig, og at
det, at man i dag kæmper for, at man ikke behøver at slå fra sig,
men faktisk har nogle rettigheder på sin arbejdsplads, der gør, at
man trygt kan gå på arbejde, ikke er kvindefrigørelse? Var det bedre
dengang, man bare skulle slå fra sig?
Kl. 10:30

Tredje næstformand (Jens Rohde):
Ordføreren.
Kl. 10:30

Bent Bøgsted (DF):
Det vil jeg ikke sige det var, men det var effektivt. Selvfølgelig skal
kvinder ikke udsættes for seksuel chikane. Jeg har heller ikke stået
på talerstolen og sagt, at de skal finde sig i alt. Det mener jeg absolut
ikke jeg har, men det kan man gå tilbage og se i min ordførertale.
Kl. 10:30

Tredje næstformand (Jens Rohde):
Vi siger tak til ordføreren. Så er det fru Samira Nawa.
Kl. 10:30

(Ordfører)
Samira Nawa (RV):
Tak. Jeg vil godt starte med at sige tak til Enhedslisten for at sætte
problemet med sexisme og sexchikane til debat endnu en gang. Vi
kan ikke have den her debat nok, og det tyder det også på med den
måde, vi tager debatten på her i Folketingssalen. Alene det vidner
om, at vi skal have den her debat igen og igen. De seneste måneders
debat med udgangspunkt i Sophie Lindes opråb vidner jo også om,
hvor vigtigt det er, at vi fortsætter debatten, men også om, at vi får
handlet, og det er jo det, vi kan som politikere – vi kan handle, og vi
kan lovgive.
Apropos beretninger fra den virkelige verden var der en ung
kvinde, der forleden ringede til mig og fortalte, at hendes chef på ar‐
bejdspladsen på et større møde havde informeret sine ansatte om, at
der var anmeldt nogle sager omkring sexchikane. I samme åndedrag
fik han også sagt, at kvinderne på arbejdspladsen lige skulle vide,
at man jo også kunne være for sippet. Og det gør jo det, at man
på sådan en arbejdsplads jo ikke tør gå til sin chef, hvis man bliver
udsat for noget eller har en udfordring.

Tredje næstformand (Jens Rohde):
Vi siger tak til den radikale ordfører. Der er ingen, der har bedt om
kommentarer eller spørgsmål. Jeg skal i øvrigt sige til fru Pernille
Skipper, at man jævnfør forretningsordenen ikke behøver at stille
spørgsmål. Man kan give en kommentar til taleren. Hermed er det
videregivet til alle. Så man har altså ingen pligt til at stille spørgs‐
mål. Man må gerne bare kommentere.
Så er det fru Astrid Carøe. Værsgo.
Kl. 10:33

(Ordfører)
Astrid Carøe (SF):
Tak for det, og tak til Enhedslisten for at fremsætte det her beslut‐
ningsforslag og for igen at få os i salen for at snakke om det her
enormt vigtige emne. Der kan ikke længere være nogen tvivl om,
at der er behov for en indsats i forhold til bekæmpelse af seksuel
chikane på det danske arbejdsmarked. Det her efterår vil jeg i hvert
fald tydeligt huske som det tidspunkt, hvor vi alle blev klar over,
at vi simpelt hen ikke har løst det her problem. Der har været om‐
fattende underskriftindsamlinger og opråb, og vidnesbyrd på tværs
af brancher har dokumenteret, at seksuel chikane og sexisme er et
udbredt og alvorligt problem.
I sidste uge havde jeg selv indkaldt til forespørgselsdebat om
emnet, og jeg har selv bedt om handling fra ministerens side. Jeg
anser forslaget om indirekte objektivt arbejdsgiveransvar for at være
et centralt greb til at give arbejdsgiveren ansvar for at forebygge, at
sexisme og seksuel chikane finder sted. Vi skal skærpe arbejdsgive‐
rens ansvar for at gøre en forpligtende indsats for at skabe en sund
og tillidsfuld kultur, og så skal vi fjerne skylden fra især de unge,
løstansatte og lavtlønnede kvinder, der er i særlig risiko for at blive
udsat for chikane. Vi skal placere ansvaret hos arbejdsgiveren. Hele
samfundet vinder ved et godt arbejdsmiljø uden grænseoverskriden‐
de sprog og upassende berøringer.
Jeg har stået her på talerstolen og sagt det samme før: Objektivt
arbejdsgiveransvar er et vigtigt middel og en rigtig god idé. Det er
mit indtryk, at ministeren er blevet opmærksom på, at flere af Folke‐
tingets partier bakker op om det. Og efter forespørgslen i mandags
var vi et flertal, der blev enige om en formulering om indirekte
objektivt arbejdsgiveransvar i vedtagelsesteksten, og den vil jeg
egentlig gerne lige læse op, så vi ved, hvad det var, vi besluttede
tidligere på ugen:
»Folketinget noterer sig, at regeringen planlægger en række initi‐
ativer, der skal bekæmpe seksuel chikane, herunder indkaldelse til
trepartsdrøftelser, hvor der bl.a. skal drøftes såkaldt indirekte objek‐
tivt ansvar, så arbejdsgivere kan holdes ansvarlige for chikane, der
kunne være undgået med passende forholdsregler«.
Af respekt for de kommende trepartsdrøftelser, og efter vi i sidste
uge fik den her garanti for, at indirekte objektivt arbejdsgiveransvar

Fredag den 11. december 2020 (B 63)

skal drøftes i forhandlingerne, stemmer SF gult til det her forslag.
Jeg tror, det er rigtig godt for forebyggelsen af seksuel chikane,
at arbejdsmarkedets parter bliver inddraget og sammen skal drøfte,
hvad man kan gøre. At vi har sikret, at den her drøftelse nu skal
indeholde indirekte objektivt arbejdsgiveransvar, er rigtig godt. Min
indstilling er dog stadig, at der skal handling til for at bekæmpe
seksuel chikane, men det forventer jeg også, at der kommer med de
her trepartsdrøftelser.
Kl. 10:36

Tredje næstformand (Jens Rohde):
Hr. Lars Boje Mathiesen.
Kl. 10:36

Lars Boje Mathiesen (NB):
Tak. SF sagde i sidste uge, at man gerne ville tredoble erstatningerne
til folk ved seksuel chikane. Så kunne jeg godt tænke mig at spørge:
Vil SF stemme for et forslag fra f.eks. Nye Borgerlige om at tredoble
erstatningerne for voldsofre også?
Kl. 10:36

Tredje næstformand (Jens Rohde):
Ordføreren.
Kl. 10:36

Astrid Carøe (SF):
Tak for det. Ordføreren stillede det samme spørgsmål i sidste uge, og
jeg vil opfordre ordføreren til at hive fat i enten vores beskæftigel‐
sesordfører, hvis det er på arbejdsmarkedet, eller vores retsordfører,
hvis det er uden for arbejdsmarkedet. Jeg ved ikke præcis, hvor SF
stiller sig i den her sag. Men hvis erstatningen er lige så lav, så
man ikke kan komme videre efter en retssag, som det er ved seksuel
chikane, så skal vi da have kigget på det.
Kl. 10:37

Tredje næstformand (Jens Rohde):
Hr. Lars Boje Mathiesen.

7

Kl. 10:37

Tredje næstformand (Jens Rohde):
Så siger vi tak til ordføreren. Så er det hr. Naser Khader.
Kl. 10:38

(Ordfører)
Naser Khader (KF):
Tak, formand. Jeg vil starte med at slå helt fast, at chikane selvfølge‐
lig ikke hører hjemme nogen steder. Den seneste tid har vist os, at
diskussionen og debatten er aktuel. Derfor vil jeg også gerne kvittere
Enhedslisten for dette beslutningsforslag, hvori det bliver foreslået,
at der indføres et indirekte objektivt ansvar for arbejdsgivere i chika‐
nesager.
Chikane på arbejdspladsen kan være forfærdelig og ødelæggende
for den person, det går ud over. Det kan der ikke være to meninger
om. Derfor skal vi selvfølgelig tage emnet alvorligt. Men samtidig
skal vi også tænke os om, inden vi drager forhastede konklusioner
og beslutninger. Det skylder vi sådan set også de ofre, der er, for
chikane.
Fra Konservative Folkepartis side mener vi ikke, at det her er
den rette måde at løse problemet på. For ved at indføre et indirek‐
te objektivt ansvar vil arbejdsgiveren kun kunne holdes ansvarsfri,
hvis det kan bevises, at chikanen kunne være undgået ved passende
forholdsregler. Det mener vi er en uhensigtsmæssig retsstilling for
arbejdsgiverne.
Ligestillingsministeren har desuden for nylig præsenteret 14 ini‐
tiativer med henblik på at forebygge seksuel chikane, herunder et
initiativ til en alliance om seksuel chikane, som skal kunne dele
viden og anbefalinger til at støtte kulturændring. Netop videndeling
er ekstremt vigtig på et område som dette, hvor vi i fællesskab må
bidrage til en kulturændring de steder, hvor det måtte være nødven‐
digt.
Det Konservative Folkeparti kan derfor ikke støtte beslutnings‐
forslaget.
Kl. 10:39

Kl. 10:37

Lars Boje Mathiesen (NB):
Det er jeg glad for. Det var bare et spørgsmål om, om man vægter
folk, som er ofre for seksuel chikane, højere end folk, som er ofre
for voldtægt eller noget andet. Men det kan jeg høre at man ikke har
taget stilling til endnu, og det er fair nok, hvis man ikke har nået at
tage stilling til det.
Så vil jeg bare gerne have mig frabedt, at ordføreren tager på
sig at definere, hvorfor vi andre griner af en historie, vi synes bliver
fortalt på en sjov måde. Det er klassisk socialisme – og det er ikke et
spørgsmål, det er en kommentar.
Kl. 10:37

Tredje næstformand (Jens Rohde):
Ordføreren.
Kl. 10:37

Astrid Carøe (SF):
Okay, det er klassisk socialisme at undre sig over, hvorfor man gri‐
ner af en historie om en kvinde, der blev nødt til at ty til vold, fordi
hun blev udsat for seksuel chikane. Det kan godt være, at ordføreren
synes det. Det mener jeg ikke.
I forhold til om der skal være en ordentlig godtgørelse for vold‐
tægtsofre: Selvfølgelig skal der være det. Det skal der ikke være
nogen tvivl om.

Tredje næstformand (Jens Rohde):
Tak siger vi til hr. Naser Khader. Så er det hr. Lars Boje Mathiesen.
Kl. 10:39

(Ordfører)
Lars Boje Mathiesen (NB):
Indirekte objektivt ansvar: Det vil være en yderligere, meget, meget
kraftig skærpelse af arbejdsgivernes ansvar. Jeg kom til at tænke på
det, da jeg hørte det, og jeg tænkte, at det godt nok er for langt ude,
at man på den måde nu skal sige, hvad man kunne have forebygget.
Jeg kom til at tænke på, om det så også betyder, at der ikke kan
afholdes en julefrokost. For burde arbejdsgiveren have forudset, at
der kunne komme flirt til en julefrokost? Burde arbejdsgiveren hav‐
de forudset, at når folk drikker alkohol, så kunne der ske ting, som
folk måske ikke var så glade for – at folk nærmede sig, og hvad man
nu gør, når der kommer alkohol ind osv.? Kan man så blive holdt
ansvarlig for at afholde de julefrokoster? Jeg synes, der er nogle
ting, der blæser lidt i vinden.
På den anden side synes jeg, at det er et interessant begreb,
indirekte objektivt ansvar. For der ligger faktisk nogle meget, meget
interessante betragtninger i det. For hvis vi skal til at indføre det,
er det vel ikke kun på det her område. Så er det vel også på andre
områder. Hvis man kunne have forudset, at der var noget, der ville
ske ved ens beslutninger, så mener Folketinget eller forslagsstillerne
her, at man skal kunne holdes ansvarlig for det.
Så tænker jeg bare: Hvis vi kigger på kriminaliteten, er det et fak‐
tum, at mandlige ikkevestlige efterkommere begår dobbelt så meget
kriminalitet som danskere. Det er et faktum. Det ved vi. Vi ved så

8

Fredag den 11. december 2020 (B 63)

også, at hvis vi tillader, at der kommer flere fra ikkevestlige lande
hertil, så vil de begå mere kriminalitet. Kan de ofre for den vold og
de voldtægter og den kriminalitet begået af ikkevestlige efterkom‐
mere nu holde politikerne herinde ansvarlige? Burde politikerne ikke
vide, at hvis man tillader en øget indvandring af ikkevestlige, så vil
der ske en øget kriminalitet? Det siger statistikkerne, og så kan man
ikke træffe en beslutning om at tillade, at der kommer flere ind, uden
at pådrage sig et ansvar for det.
Så jeg vil håbe, at SF og Enhedslisten tænker sig rigtig godt om.
For hvis vi skal indføre et indirekte objektivt ansvar over for de selv‐
stændigt erhvervsdrivende, burde vi også, hvis ikke det skal være
rent hykleri, indføre det over for de politikere, som sidder herinde i
Folketinget og træffer beslutninger, og så kan de danske, som bliver
ofre for vold, holde politikerne herindefra personligt ansvarlige for
de ting, som foregår der. Tak.
Kl. 10:43

Tredje næstformand (Jens Rohde):
Tak siger vi til hr. Lars Boje Mathiesen. Hr. Ole Birk Olesen, værs‐
go.
Kl. 10:43

(Ordfører)
Ole Birk Olesen (LA):
Tak for det. Vi synes normalt, at Enhedslistens beslutningsforslag
er rigtig dårlige, men det her synes vi er mere interessant; det rum‐
mer nogle rigtige ting, nogle rigtige tanker. Det er et stort problem
mest i bestemte brancher: blandt serveringspersonale, i nattelivet, og
jeg har også hørt, at kasseassistenter udsættes for sexchikanerende
bemærkninger i et omfang, som vi ikke behøver at finde os i. Vi
er enige med Enhedslisten i, at arbejdsgiveren har et ansvar for
at forebygge, at den slags ting opstår. Vi er også enige i, at hvis
arbejdsgiveren ikke har gjort nok for at forebygge, at den slags
opstår, så bør der kunne placeres et ansvar hos arbejdsgiveren.
Så bruges der den her formulering, et indirekte objektivt ansvar,
og det forklares på den måde, at hvis arbejdsgiveren ikke kan bevise
at have gjort nok, så kan arbejdsgiveren straffes. Der er vi lidt mere
skeptiske. Hvis der havde stået, at hvis den domstol, der har med det
at gøre, kan bevise, at arbejdsgiveren ikke har gjort nok, så kan gøres
et ansvar gældende – altså hvis man kan bevise, at arbejdsgiveren er
skyldig i ikke at have gjort nok, så kan der gøres et ansvar gældende
– tror jeg at vi havde stemt for beslutningsforslaget. Men det, der
står her, er, at arbejdsgiveren skal bevise sin uskyld, og det er et
princip, som vi aldrig nogen sinde, tror jeg, har støttet, altså at
den anklagede skal bevise sin uskyld. Vi mener, at det altid er den
anklagende, der skal bevise den anklagedes skyld, før der kan gøres
et eller andet ansvar gældende eller pålægges en eller anden straf.
Men jeg tror, at beslutningsforslaget og de tanker, der er bag, er
udtryk for den rigtige tænkning, altså at der bør gøres noget for at
gøre et ansvar gældende over for arbejdsgivere, der ikke har gjort
nok for at forhindre sexchikane på arbejdspladsen, ligesom der også
kan gøres et ansvar gældende, hvis arbejdsgiveren ikke har gjort nok
for at forhindre fysiske arbejdsskader.
I den ånd vil vi kigge nærmere på forslaget og gøre vores stilling
endeligt op senere.
Kl. 10:46

Tredje næstformand (Jens Rohde):
Fru Pernille Skipper.
Kl. 10:46

Pernille Skipper (EL):
Jeg vil bare sige tusind tak for den imødekommelse og særlig for
den lille sviner til at starte med – det er altid hyggeligt. Nej, tak til

Liberal Alliance for at kigge konstruktivt på det; det synes jeg giver
debatten ære, og det mener jeg virkelig.
Der er jo mange steder, hvor vi egentlig bruger et helt objektivt
ansvar, og hvor vi så at sige vender bevisbyrden om, særlig når
vi kommer uden for strafferetten. Det skal ikke ske i strafferetten,
men der, hvor det handler om en ansvarspålæggelse i en mere sådan
erstatningsretlig forstand, findes det jo i flere forskellige former. Og
det er også det, vi synes man skal gå i gang med at arbejde med
i forbindelse med det her – for at være meget, meget klare, med
hensyn til arbejdsgiverne jo ikke kun har et ansvar for det, de selv
ser; det, de hører; og det, de er vidende om, men også har et ansvar
for at sikre, at der er en kultur, hvor der løbende bliver taget de
forholdsregler – om det så er over for kunder eller over for andre
medarbejdere – for at sikre, at man altså kan forhindre det i videst
muligt omfang.
Men jeg vil også bare gerne understrege, at vi selvfølgelig ikke
synes, at der, hvor man har gjort det, man kunne, og det, som er in‐
den for helt almindeligt bonus pater-arbejdsgiveransvar, så kan man
jo som arbejdsgiver heller ikke gøre mere, end hvad menneskeligt
er; det er klart.
Kl. 10:47

Tredje næstformand (Jens Rohde):
Hr. Ole Birk Olesen.
Kl. 10:47

Ole Birk Olesen (LA):
Ja, og det er vi så enige om: at der, hvor arbejdsgiveren har gjort
det, som man kan forvente af en arbejdsgiver for at forhindre en
ansat i det i en branche, hvor der er den slags jævnlige tilfælde
af sexchikane, skal arbejdsgiveren ikke kunne straffes. Så er spørgs‐
målet bare: Hvem skal bevise, at arbejdsgiveren har gjort nok? Er
det arbejdsgiveren, der skal bevise, at arbejdsgiveren har gjort nok?
Eller er det domstolen, der skal bevise, at arbejdsgiveren ikke har
gjort nok, således at der kan gøres et ansvar gældende?
Fru Pernille Skipper har helt ret i, at der er dele af retssystemet
i forhold til erstatninger, hvor der gælder nogle mildere regler for,
hvornår man kan pålægge erstatning, end hvis man har med straf at
gøre. Og det er så sådan noget, som vi skal dykke ned i for at finde
ud af, hvordan vi står i forhold til det her beslutningsforslag.
Kl. 10:48

Tredje næstformand (Jens Rohde):
Fru Pernille Skipper.
Kl. 10:48

Pernille Skipper (EL):
Det er jeg rigtig glad for. Altså, man kan sige, at hvis der i det her
tilfælde, hvor man taler om en arbejdsgiver i forhold til en ansat,
som er blevet udsat for krænkende adfærd eller måske decideret
overgreb, ligesom opstår en erstatningssag eller en arbejdsmiljøsag,
så er der jo ikke en anklagemyndighed, der tager over; så er det jo
enten arbejdstageren, altså den ansatte, eller vedkommendes repræ‐
sentant, der skal bevise, at der ikke er gjort nok, eller også er det
arbejdsgiveren, der skal bevise, at der er gjort nok.
Det stiller os jo i hvert fald et sted, hvor vi siger, at det er et
indirekte objektivt ansvar, for man kan ikke sige, at arbejdsgiveren
har ansvaret for alt, uanset hvad de så har gjort og ikke gjort, men de
skal dog have så meget styr på arbejdsmiljøet, at de også kan sige:
Vi har gjort det, der skulle til, for at undgå det her i videst muligt
omfang.
Men jeg glæder mig til at diskutere det mere med Liberal Allian‐
ce.

Fredag den 11. december 2020 (B 63)

Kl. 10:49

Tredje næstformand (Jens Rohde):
Ordføreren.
Kl. 10:49

Ole Birk Olesen (LA):
Jamen jeg tror ikke, at vi er særlig meget uenige. Og jeg håber heller
ikke, at vi er uenige, når jeg nu siger, at hvis man er arbejdsgiver i
en branche, som stort set aldrig har oplevet sexchikane – hvis man
f.eks. har julemænd ansat til at underholde børn og aldrig i den
branche har oplevet, at der var sexchikane – og der så pludselig en
dag opstår et eller andet i forbindelse med en kvindelig pædagog,
som man ikke kunne forvente, så kan den arbejdsgiver vel ikke
stilles til ansvar for, at vedkommende ikke har lavet de nødvendige
foranstaltninger for at hindre det, for man har aldrig oplevet proble‐
met før. Men hvis man er i restaurationsbranchen, i nattemiljøet eller
lignende, kender arbejdsgiveren til de her problemer og bør kende til
dem.
Kl. 10:50

Tredje næstformand (Jens Rohde):
Hr. Lars Boje Mathiesen.
Kl. 10:50

Lars Boje Mathiesen (NB):
Det er bare, om ordføreren kan bekræfte, at der allerede i den nuvæ‐
rende og gældende lovgivning pålægger arbejdsgiverne et ansvar for
at sikre et sundt arbejdsmiljø, og at det også gælder mod seksuel
chikane, og at hvis de ikke gør det, kan de faktisk allerede på
nuværende tidspunkt blive straffet for det?
Kl. 10:50

Tredje næstformand (Jens Rohde):
Ordføreren.
Kl. 10:50

Ole Birk Olesen (LA):
Jeg forstår på bemærkningerne til lovforslaget, som bevæger sig
inden for et område, jeg ikke har beskæftiget mig særlig meget med
tidligere, at der er en forskel på, om der er et psykisk dårligt arbejds‐
miljø i forhold til at gøre et ansvar gældende over for arbejdsgiver,
eller om det er et fysisk dårligt arbejdsmiljø. Det synes jeg at have
læst ud af bemærkningerne, og det henholder jeg mig til. Men hvis
hr. Lars Boje Mathiesen kan fortælle noget andet, må jeg jo læse
yderligere på lektien.
Kl. 10:51

Tredje næstformand (Jens Rohde):
Hr. Lars Boje Mathiesen.
Kl. 10:51

Lars Boje Mathiesen (NB):
Jamen det kan vi sagtens tage en drøftelse om, men altså, jeg skulle
lige til at sige, at når man snakker om seksuel chikane, kan en
seksuel chikane jo både være psykisk og fysisk, så det er jo stadig
væk dækket ind under de samme områder. Og hvis der er problemer
derude, er det forhåbentlig noget, der optager nogle brancheforenin‐
ger og nogle trepartsforhandlinger. Altså, mener Liberal Alliance, at
det rigtige er, at man kan lovgive sig til et godt arbejdsmiljø derude,
hvor de her ting så ikke vil foregå?
Kl. 10:51

Tredje næstformand (Jens Rohde):
Hr. Ole Birk Olesen.

9

Kl. 10:51

Ole Birk Olesen (LA):
Jeg mener, at lønmodtagere og arbejdsgivere indgår aftaler med en
lovramme omkring, og hvis der ikke er den lovramme, bliver de
nødt til at lave aftalerne selv. I dag er det bare sådan, at der er nogle
love, og så er der nogle aftaler, der er lavet under hensyntagen til, at
vi har de love. Hvis vi ikke havde lovene, ville aftalerne være mere
omfattende. Det er den praktiske virkelighed, vi er i, og det er den
virkelighed, jeg forholder mig til.
Kl. 10:52

Tredje næstformand (Jens Rohde):
Så siger vi tak til hr. Ole Birk Olesen. Så er det ordføreren for
forslagsstillerne, fru Pernille Skipper.
Kl. 10:52

(Ordfører for forslagsstillerne)
Pernille Skipper (EL):
Tak for alle bemærkningerne, især de positive. Jeg synes, det er
rigtig vigtigt, at vi bliver ved med at holde fast i den her diskussion.
Vi er nu endelig efter et par år, hvor det var helt nyt overhovedet at
tale om, at kvinder blev udsat for krænkelser, kommet til at forstå, at
det ofte sker på arbejdsmarkedet.
Vi er nu også nået til et sted, synes jeg, hvor vi – både med
den nye ligestillingsminister, men også generelt i debatten – har
opdaget, at det ikke kun er noget, der sker for kvinder i underhold‐
ningsbranchen, blandt højtuddannede forskere eller andre, som har
sluttet op om modige tilkendegivelser i medierne, men at det faktisk
især er noget, der sker for nogle af dem, som sædvanligvis ikke har
en stemme i debatten. Det er især blandt kvinder, men også mænd
i lavtlønsjob, i restaurations- og servicebranchen, og det er HK'ere
– det er generelt folk, som måske ikke lige har en medieplatform
at stille sig op på. Jeg er rigtig glad for, at vi husker dem i den
her diskussion, og at der også er flere ordførere, der heroppefra har
husket at nævne dem i dag.
Jeg er også rigtig glad for, at vi er kommet væk fra en kultur,
hvor man blev nødt til at slå for at frabede sig berøringer, og at vi
forhåbentlig er på vej hen mod en kultur, hvor det for det første
ikke er morsomt, og hvor det for det andet heller ikke er sådan, at
det er kvindernes ansvar at sige tilstrækkeligt fra. Det er så igen
hovedsagelig mænd, der gør det, men det sker også med omvendt
fortegn. Men det er dem, der gør tilnærmelser, der har ansvaret for at
sørge for, at det sker på en måde, hvor det ikke er krænkende. Det er
hamrende vigtigt, at vi får ændret vores kultur. Jeg har hørt fra rigtig,
rigtig mange kvinder, som har været udsat for alt muligt i deres
arbejdsliv. Jeg har mødt ganske få kvinder, som siger, at de aldrig
har været ude for nogen form for krænkende adfærd i forbindelse
med deres arbejdsliv. Vi kan også læse det i statistikkerne.
I dag er det ifølge vores arbejdsmiljølov arbejdsgivernes ansvar
at sikre et godt og trygt arbejdsmiljø, men vi må jo også bare på
baggrund af de mange historier, som vi alle sammen har hørt om,
konstatere, at det ansvar lever arbejdsgiverne ikke op til. Der er
selvfølgelig tilfælde, hvor der sker noget, som man, lige meget hvad
man har gjort som arbejdsgiver, ikke har kunnet forudse og ikke har
kunnet forhindre, selvfølgelig gør der det. Derfor kan man heller
ikke bare lave et objektivt ansvar. Men der er altså også rigtig mange
arbejdspladser, hvor det er en del af kulturen, at krænkende adfærd
er noget, man må finde sig i, noget, man må sluge, noget, man
ikke piver over, og noget, man bare må leve videre med. Og det
er arbejdsgivernes ansvar at sikre, at den kultur ikke er på deres
virksomhed. Det er det, som vi i Enhedslisten ønsker at sikre med
den her lovgivning.
Jeg synes, vi er på vej et godt sted hen – det håber jeg – med ud‐
viklingen omkring sexisme generelt og særlig på vores arbejdsmar‐

10

Fredag den 11. december 2020 (B 63)

ked. Jeg synes, som flere også har nævnt, det er vigtigt, at ministeren
har sat gang i trepartsdiskussioner, som forhåbentlig munder ud i, at
arbejdsgiverne også får et større ansvar. Jeg vil gerne advare mod, at
vi lader det blive ved det. Jeg synes også, at vi som politikere har et
rigtig, rigtig stort ansvar for det. Det er selvfølgelig bedst, kan man
sige, med den danske model, at det er de tre parter, der kommer frem
til det. Men vi har som politikere også et meget stort ansvar. I dag
kan det jo som arbejdsgiver nærmest betale sig at vende det blinde
øje til seksuelt krænkende adfærd eller i hvert fald en kultur, hvor
det kan trives, for man er ikke ansvarlig, hvis man ikke har vidst,
at det er foregået. Vi bliver nødt til at komme et sted hen, hvor det
kun kan betale sig at handle og forebygge. Og det synes jeg er vores
ansvar som politikere.
Til sidst vil jeg sige, at en anden ting, som jeg også er glad for,
som vi ikke vidste, da vi fremsatte det her beslutningsforslag – ud
over at der selvfølgelig er sket det, at de tre parter snart sætter sig
sammen, og at der er et forslag til vedtagelse, der er blevet vedtaget
i Folketinget, som er rigtig godt, som tilskynder til, at de tre parter
også diskuterer et øget ansvar for arbejdsgiverne – er, at vi ved det
her års finanslov har sat ekstra penge af til Arbejdstilsynet, så de kan
lave en særlig opsøgende indsats omkring psykisk arbejdsmiljø og
seksuel chikane. Det kan vi da i hvert fald krydse af på tjeklisten
over ting, som jeg mener at vi har ansvaret for fra politisk hold,
og så kan vi, når vi forhåbentlig har været igennem trepartsdiskus‐
sionerne, også sætte et lille tjekmærke ud for et øget ansvar til
arbejdsgiverne i de her sager. Tak for ordet.

Kl. 10:59

Lars Boje Mathiesen (NB):
Jeg har godt nok svært ved at skulle sluge, at vi er ved at have sådan
en krænkelseskultur, hvor man ikke må grine ad noget, der bliver
sagt på en humoristisk måde, selv om det er et alvorligt emne. Altså,
hold nu op! Der er ingen, der ikke tager seksuel chikane og sexisme
alvorligt. Hvis man var til forespørgselsdebatten sidste uge, hørte
man også, at det her emne blev taget dybt alvorligt.
Men jeg kunne godt tænke mig at spørge ind til det her med det
indirekte objektive ansvar, for, som jeg nævnte i min ordførertale, så
kunne man jo godt udvide det her til andre områder. Mener Enheds‐
listen også, at politikere kan holdes ansvarlige for beslutninger, som
de burde vide de ikke skulle træffe, og som kommer til at skade
danskerne derude?
Kl. 11:00

Tredje næstformand (Jens Rohde):
Fru Pernille Skipper.
Kl. 11:00

Pernille Skipper (EL):
Hr. Lars Boje Mathiesen må have mig undskyldt, men jeg ønsker
ikke at deltage i en diskussion om ikkevestlig indvandring, som jeg
kunne høre på ordførerens indlæg at han forsøgte at gøre den her
debat til.
Kl. 11:00

Kl. 10:58

Tredje næstformand (Jens Rohde):
Hr. Lars Boje Mathiesen.

Tredje næstformand (Jens Rohde):
Hr. Lennart Damsbo-Andersen.

Kl. 11:00

Kl. 10:58

Lennart Damsbo-Andersen (S):
Tak for det. Jeg har et enkelt spørgsmål. Inden jeg stiller det, vil jeg
bare sige, at ordføreren jo gør glimrende rede for vigtigheden af hele
den her diskussion i sit indlæg. Men jeg har egentlig et spørgsmål,
der ligesom rækker lidt videre end det, for i hvert fald når vi snakker
om arbejdsmiljø, taler vi jo ikke kun om seksuel chikane, så handler
det jo også om hudfarve, hårfarve, køn, etnicitet, religiøs baggrund
osv. Jeg vil egentlig bare spørge ind til, om ikke ordføreren for
forslagsstillerne vil sige noget om – hvad vi end beslutter om det her
– hvordan Enhedslisten ser på, om det også skal gælde for alle de
andre ting.
Kl. 10:59

Tredje næstformand (Jens Rohde):
Ordføreren.
Kl. 10:59

Pernille Skipper (EL):
Som hr. Lennart Damsbo-Andersen nok ved, har vi mere end et fol‐
ketingsmedlem i Enhedslisten, som går ekstremt meget op i psykisk
arbejdsmiljø, og som også er meget stolt af og de bekendtgørelses‐
ændringer, der er sket de seneste år. Vi bilder os selv ind, at vi måske
har haft en lillefinger medspil med vores vedvarende fokus, og der er
ikke nogen tvivl om, at seksuel chikane er én form for chikane, som
findes på vores arbejdsmarked – en form for psykisk mobning, kan
man sige. Og det er diskrimination på grund af hudfarve, religion,
seksualitet og kønsidentitet bestemt også. Så, jo, vi mener også, at vi
kan skærpe lovgivningen på de områder – ingen tvivl om det.
Kl. 10:59

Tredje næstformand (Jens Rohde):
Hr. Lars Boje Mathiesen.

Lars Boje Mathiesen (NB):
Nej, jeg forsøger at gøre det her til en debat om indirekte objektivt
ansvar, som Enhedslisten selv har bragt på bane. Og hvis man si‐
ger, at det skal gælde over for selvstændige erhvervsdrivende, altså
at de kan holdes ansvarlige for beslutninger, som de burde have
forebygget og burde vide, at de ikke burde have truffet, så bør
det jo også gælde for politikere. Og når vi kan se, at ikkevestlige
indvandrermænd er dobbelt så kriminelle, så burde politikerne vide,
at hvis man tillader, at der kommer flere af dem ind i landet, så
vil det betyde, at flere danskere også vil blive ofre for den vold,
og det burde politikerne vide, for det viser statistikkerne. Og så
burde politikerne vel også på samme måde, som Enhedslisten nu vil
holde de selvstændige erhvervsdrivende ansvarlige for noget, som de
burde have vidst, kunne holdes ansvarlige for noget, de burde have
vidst? Det er vel også rimeligt?
Så det handler om det indirekte objektive ansvar, som Enhedsli‐
sten nu vil lægge ud på et lovområde.
Kl. 11:01

Tredje næstformand (Jens Rohde):
Fru Pernille Skipper.
Kl. 11:01

Pernille Skipper (EL):
For det første forstår jeg ikke hr. Lars Boje Mathiesens lyst til
øjensynligt at bruge en hvilken som helst debat i Folketingssalen til
at få sig selv et godt Facebook-klip, og det her minder ærlig talt om
endnu en af de situationer for hr. Lars Boje Mathiesen. Dernæst må
jeg belære ordføreren om den danske grundlov, hvorefter hver eneste
politiker kan stilles til ansvar ved valg for præcis det, vi gør, uanset
om vælgerne føler, at det er et indirekte eller et helt fuldstændig
objektivt ansvar. Det hedder demokrati, hr. Lars Boje Mathiesen. Vi
har været underlagt direkte objektivt ansvar lige fra dag et, da vi
stillede op til Folketinget

Fredag den 11. december 2020 (L 86)

Kl. 11:05

Kl. 11:02

Tredje næstformand (Jens Rohde):
Tak siger vi til fru Pernille Skipper.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Beskæftigelsesudvalget. Hvis
ingen gør indsigelse, betragter jeg det som vedtaget.
Det er vedtaget

Det næste punkt på dagsordenen er:
3) 1. behandling af lovforslag nr. L 86:
Forslag til lov om ændring af lov om ændring af lov om politiets
virksomhed. (Ophævelse af udløbsklausul for udvidet bemyndi‐
gelse til at fastsætte regler om zoneforbud).
Af justitsministeren (Nick Hækkerup).
(Fremsættelse 11.11.2020).
Kl. 11:03

11

Pernille Vermund (NB):
Tak for det. I Nye Borgerlige deler vi sådan set en del af bekymrin‐
gen, som ligger til grund for det her lovforslag, nemlig bekymringen
over udenlandske hjemløse, som samler sig i utryghedsskabende
lejre rundtomkring i Danmark. Det, vi ikke deler med flertallet her,
er ønsket om, at det også skal gå ud over de danske hjemløse, for det
er jo desværre det, vi ser.
Rigtig mange danske hjemløse frygter i dag at indlogere sig på
et herberg. Det gør de, fordi der er udlændinge, som de selv siger,
der tager deres ting. Det gør de også, fordi hvis de har en hund med
sig, er den ikke velkommen på alle herberger. Derfor er der danske
hjemløse, som foretrækker at leve på gaden, og som som konsekvens
af det her zoneforbud nu bliver truet af politiet til ikke at kunne
være sammen og dermed udsættes for en mere utryg situation, end
de havde behøvet blive udsat for, hvilket er årsagen til, at vi i Nye
Borgerlige faktisk i princippet gerne vil støtte op om den ene del
af lovforslaget, nemlig det, der handler om udlændinge, som jo er
intentionen i forslaget, men vi vil så gerne stille et ændringsforslag,
som handler om at give danske hjemløse ret til at leve i det fri – altså
knytte retten til at leve i det fri til det danske statsborgerskab. Er det
noget, som Socialdemokratiet kunne bakke op om?
Kl. 11:06

Forhandling

Tredje næstformand (Jens Rohde):
Ordføreren.

Tredje næstformand (Jens Rohde):
Forhandlingen er åbnet. Hr. Rasmus Stoklund.

Kl. 11:06
Kl. 11:03

(Ordfører)
Rasmus Stoklund (S):
Tak, formand. I løbet af 2016 og 2017 så vi et stigende problem
med udenlandske tilrejsende til Danmark, som oprettede og bosatte
sig i lejre på offentlige arealer. Derfor vedtog Folketinget i 2018
en lov, der gav justitsministeren bemyndigelse til at fastsætte regler
om zoneforbud for en kommune. Som følge heraf kan politiet i
dag i henhold til ordensbekendtgørelsen meddele zoneforbud for en
kommune til personer, der overtræder forbuddet mod at etablere og
opholde sig i utryghedsskabende lejre. På grund af en udløbsklausul
i loven står denne bemyndigelse imidlertid til at blive ophævet den
1. marts 2021.
Lovforslaget, som vi behandler her, ophæver den udløbsklausul,
så justitsministeren også i fremtiden vil kunne meddele zoneforbud.
Det mener vi i Socialdemokratiet er fornuftigt. Vores parker, veje,
boldbaner og øvrige offentlige arealer skal være tilgængelige for
alle, men de skal bruges til det formål, som de er tiltænkt.
Hvis vi trygt skal kunne sende vores børn ned på den lokale
fodboldbane eller på legepladsen i parken, nytter det ikke noget,
hvis faciliteterne danner rammen om udenlandske tilrejsendes lejre.
Lejrene skaber utryghed for borgerne i nabolaget, de kan skabe uro
og støj, og de sanitære forhold omkring lejrene er uhygiejniske.
Lejrene er ganske enkelt til gene for omgivelserne, og de hører ikke
hjemme i et samfund som det danske.
Danskernes tryghed og frihed til at færdes trygt på offentlige
arealer bør altid være i højsædet. Loven her og ministerens bemyndi‐
gelse til at meddele zoneforbud har vist sig at være et effektivt værn
mod de utryghedsskabende lejre. Lader vi bemyndigelsen udløbe, får
vi igen problemer med lejrene. Derfor mener vi, at det er rigtigt at
videreføre justitsministerens bemyndigelse til at meddele zoneforbud
– og på den baggrund støtter Socialdemokratiet lovforslaget.
Kl. 11:05

Tredje næstformand (Jens Rohde):
Fru Pernille Vermund.

Rasmus Stoklund (S):
Nej, jeg tror, man rammer lidt forbi skiven her, for jeg mener ikke,
det er rigtigt gengivet, når man siger, at det skulle forholde sig
sådan. Det er jo sådan, at det drejer sig om permanente lejre, og
her foretager politiet jo individuelle vurderinger. Permanente lejre
er altså noget, hvor det har indtryk af, at man har etableret sig på
en fast måde. Det er ikke et spørgsmål om, at man bare lægger et
liggeunderlag og en sovepose ud og så opholder sig et sted. Tallene
viser jo ret klart, at det er ganske få danske hjemløse, der er blevet
ramt af det her. Langt hovedparten af dem, der bliver ramt af de her
zoneforbud, har været folk med et europæisk statsborgerskab, og så
har der været nogle fra tredjelande.
Derudover tror jeg, det er rigtigt, at det kan være relevant at
diskutere det, fordi det er enormt svært at ramme, hvordan vilkårene
skal være på herbergerne, hvis den hjemløse har en hund, eller hvad
ved jeg, men det er nok nærmere social- og indenrigsministeren,
man skal have fat på der, eller i hvert fald have en anden samtale end
den, vi har i dag.
Kl. 11:07

Tredje næstformand (Jens Rohde):
Fru Pernille Vermund.
Kl. 11:07

Pernille Vermund (NB):
Når Socialdemokratiet siger, at det ikke er rigtigt, at danske hjemløse
bliver ramt af den her lov, så svarer det i hvert fald ikke til, hvad
SAND, De Hjemløses Landsorganisation, siger. Den siger netop,
at det her er et lovforslag, som havde til hensigt at ramme de her
udlændingelejre, men at det rent faktisk rammer de danske hjemløse,
og at de danske hjemløse føler sig mindre trygge, at man i højere
grad kriminaliserer danske borgere, som lever på gaden, og at det
er uhensigtsmæssigt. Så hvad er det, Socialdemokratiet ved, som de
hjemløse ikke ved?

12

Fredag den 11. december 2020 (L 86)

Kl. 11:08

Tredje næstformand (Jens Rohde):
Ordføreren.
Kl. 11:08

Rasmus Stoklund (S):
Jeg kan ikke tallene på stående fod, men jeg erindrer at have læst, at
de domme, der er faldet, at de lejre, der er ophævet eller fjernet, at
de zoneforbud, der er meddelt, primært retter sig mod udlændinge.
Jeg skal ikke kunne afvise, at der er enkelte danske hjemløse imel‐
lem også, men det er primært udlændinge, det her har rettet sig mod.
Danske hjemløse har ikke haft tradition for at opstille sådanne store
permanente lejre, hvor man netop indretter sig på en måde, der har
mere permanent karakter, og det er jo så også derfor, at det ikke har
været danske hjemløse, der har været ramt af den her lovgivning.
Kl. 11:09

Tredje næstformand (Jens Rohde):
Så siger vi tak til hr. Rasmus Stoklund. Den næste ordfører i rækken
er fru Inger Støjberg fra Venstre.
Kl. 11:09

(Ordfører)
Inger Støjberg (V):
I 2016 så vi en stigning i antallet af udenlandske borgere, der rejste
til Danmark for at slå sig ned som tiggere i danske byer. De samlede
sig i såkaldte romalejre, og det stigende omfang skabte utryghed i
rigtig mange områder, hvor der før var trygt at færdes. Jeg tror, vi
alle sammen kan huske billederne fra Trinitatis Kirke ved Rundetårn,
hvor der var opslået en stor romalejr på kirkens område. Her var
det ved at gå helt galt. Lejren var til stor gene for omgivelserne, og
dens beboere skabte støj og uro for de forbipasserende. Tilmed flød
det med affald og ekskrementer fra lejrens beboere, og kirkens med‐
arbejdere blev til sidst nødt til at lade sig vaccinere mod hepatitis,
fordi de skulle gå og rydde op hver evig eneste dag. For mig er der
ingen tvivl om, at det skal vi ikke tilbage til, og derfor er det vigtigt,
at vi fortsat slår hårdt ned på udenlandske tiggere, der kommer til
Danmark.
Der har tidligere været sager fremme om danske hjemløse, som
det også lige blev nævnt her, som jo ikke var målet for den her
lovgivning, men som alligevel især i begyndelsen blev ramt af zone‐
forbuddet. Det har jo været forfærdelig trist at følge med i, og derfor
synes jeg også, det er glædeligt, når man ser lidt ind i tallene, for
kun 6 ud af de 231 zoneforbud siden 2017 er blevet meddelt til
danske hjemløse. Dertil kommer, at der slet ikke er blevet meddelt
zoneforbud eller advarsler i hele 2020. Det er selvfølgelig dels på
grund af coronanedlukning, dels især også, fordi zoneforbuddene har
virket præventivt.
Antallet af meddelte zoneforbud er kun faldet siden 2017, og
det er jo rigtig godt. De udenlandske tiggere slår sig ikke længere
ned her, og de problemer, vi stod med i 2016 og 2017, ser vi slet
ikke længere i samme omfang. Romalejrene er væk, og den tidligere
regerings politik har dermed også virket. Når det nu virker, skal det
så ikke blive ved? Det synes jeg helt bestemt, og derfor stemmer vi
i Venstre for at fjerne den udløbsklausul, som der ellers lå i det her,
så politiet også efter den 1. marts næste år kan bruge zoneforbuddet
som et værktøj til at sikre danskernes tryghed.
Kl. 11:12

Tredje næstformand (Jens Rohde):
Tak til fru Inger Støjberg. Der er ikke nogen, der har bedt om korte
bemærkninger, så vi skal videre i ordførerrækken. Hr. Peter Skaarup
fra Dansk Folkeparti.

Kl. 11:12

(Ordfører)
Peter Skaarup (DF):
I Dansk Folkeparti er vi selvfølgelig, havde jeg nær sagt, med på, at
man skal fortsætte den lovgivning, som vi selv som parti var med
til at presse den tidligere regering til at lave, og det var jo affødt
af det, som flere talere har været inde på her, nemlig at vi så et
stort menageri af østeuropæiske romaer og andre, der opholdt sig i
specielt de større danske byer som København, Aarhus og Vejle. Der
så vi de her tilstande, som var fuldstændig uacceptable.
Så er der nogle talere, der er inde på, at alt er godt nu, og at alt
er løst. Det er måske en overdrivelse. Der kan være andre årsager
– eksempelvis corona – til, at problemet ikke har været så stort i
år, så vi skal fastholde indsatsen for at sikre, at vi ikke skal opleve,
at udenlandske statsborgere rejser til Danmark for at leve på de her
alternative måder, hvor man besørger i parker og på grønne arealer
og skæmmer byerne med utryghed, uhumske forhold og en generel
uhensigtsmæssig adfærd til følge.
Man ser meget tit, at de her grupper, typisk romaer, ernærer sig
ved at rode i skraldespande, samle flasker og begå kriminalitet for at
få penge til at leve i Danmark og måske tage penge med hjem eller
sende penge hjem til hjemlandet. I bemærkningerne til forslaget kan
vi læse, at ud af de 31 zoneforbud, der er givet, er langt størsteparten
givet til udenlandske statsborgere, og at der er givet 6 til det danske
statsborgere. Det er ikke mange, men det er dog efter vores opfattel‐
se 6 for mange. For det er ikke vores indtryk, at danske hjemløse,
der har fundet sammen for at finde tryghed en sen nattetime, udøver
nogen utryghedsskabende adfærd over for andre mennesker, i hvert
fald set ud fra et generelt synspunkt.
Så vi har et behov for at diskutere, hvad man gør i forhold til
danske hjemløse, der kommer ud i den situation, at de bliver ramt af
et zoneforbud. Men regeringen fortæller os jo tit – og det gjorde den
tidligere regering også – at vi ikke har mulighed for at diskriminere
mellem danske og udenlandske statsborgere. Men der må vi altså
bare sige fra Dansk Folkepartis vedkommende, at det da ville da
være det mest fair at gøre, altså at man netop her kunne diskriminere
og sige, at hvis man kommer som udlænding og ikke er dansk
statsborger og udøver de aktiviteter, der er meget utryghedsskabende
for borgerne f.eks. i København, så gælder der særlige regler for
ikkedanske statsborgere. Så selvfølgelig skal der være forskel på
egne borgere og udlændinge i den her lovgivning.
Så har vi omvendt, kan vi heldigvis sige, nogle gode danske poli‐
tifolk, der udviser en vis form for konduite i forhold til vurderingen
af de her zoneforbud. Man kan i det store hele godt skelne – og
det kan vi også se på tallene – mellem danske Daniel og rumænske
Dragos, og det er helt fint for os, for vi kan åbenbart ikke skrive
det direkte ind i loven, og så må vi gøre det på andre måder. Jeg
kunne selvfølgelig godt tænke mig, at justitsministeren eller andre
fra regeringen ville komme herop og fortælle, hvad man har tænkt
sig gøre for at skelne, men indtil man vil finde en løsning på det, så
kan vi trods alt håbe på, at vores politi er i stand til at gøre det.
Går man en tur igennem de større danske byer, er der samlet set,
når vi skal vurdere den her lov, forskel på, hvordan det er nu, og
hvordan det var nogle år siden, hvor der var langt flere romaer, der
havde den her utryghedsskabende adfærd, og det er nok ikke kun
på grund af coronaen, men det er nok også derfor, at man ikke ser
de her rumænske lejere, hvor en større gruppe rumænere har fundet
sammen om at bebo et grønt område midt i byen, som, efter de har
forladt det, ligner en losseplads. Det er nok ikke kun på grund af
coronaen, men det kan også godt være på grund af coronaen, at man
har set den her udvikling.
Så loven har virket, zoneforbuddet er godt – vi støtter det, og
vi synes, man skal fortsætte med det, og derfor støtter vi også rege‐
ringens forslag, men håber altså på, at man vil sikre, at man kan

Fredag den 11. december 2020 (L 86)

diskriminere, så det ikke på nogen måde rammer de få danskere,
som ellers er blevet ramt af det her forbud.
Kl. 11:17

Tredje næstformand (Jens Rohde):
Hr. Kristian Hegaard.

13

Kl. 11:19

Tredje næstformand (Jens Rohde):
Fru Pernille Vermund.
Kl. 11:19

Kl. 11:17

Kristian Hegaard (RV):
Tak. Ordføreren siger, at det ville være meget nemmere, hvis der
gjaldt ét sæt regler for én gruppe og et andet sæt regler for en anden
gruppe. Men noget af det, der jo virkelig karakteriserer vores retsstat
og vores retssamfund, er, at der er lighed for loven. Så jeg vil bare
høre, om Dansk Folkeparti med ordførerens tale mener, at der ikke
skal være lighed for loven.
Kl. 11:17

Tredje næstformand (Jens Rohde):
Værsgo.

Pernille Vermund (NB):
Tak for det, og tak for en god ordførertale, som jeg kun kan sige
at jeg er meget enig i. Danmark er jo danskernes land. Danmark
er danskernes land, Danmark er ikke nogen andres land. Danmark
er danskernes land, og derfor er det for os i Nye Borgerlige helt
naturligt at sige: Lad os nu knytte retten til at leve i det fri i Danmark
til det danske statsborgerskab. Det er et ændringsforslag, som vi vil
stille i forbindelse med lovbehandlingen, og ud fra hvad jeg kan høre
på ordførerens tale, lyder det, som om det er et forslag, som DF
kunne tænke sig at bakke op om. Det vil jeg bare høre om ordføreren
vil bekræfte.
Kl. 11:20

Kl. 11:17

Peter Skaarup (DF):
Man må godt i loven have lov til at diskriminere. Vi diskriminerer
jo i dag. Altså, ældre får ældrecheck. Det er ikke alle, der får ældre‐
check. Unge, der studerer, får su. Danske statsborgere, der enten har
fået dansk statsborgerskab eller har haft det hele tiden, nyder nogle
særlige rettigheder i forhold til at stemme. De kan blive politifolk.
Så vi diskriminerer jo alle mulige steder i lovgivningen i dag. Hvor‐
for må vi ikke have lov til at diskriminere i forhold til danske og
udenlandske statsborgere her? Hvad siger hr. Kristian Hegaard til
det?
Kl. 11:18

Tredje næstformand (Jens Rohde):
Hr. Kristian Hegaard.
Kl. 11:18

Kristian Hegaard (RV):
Nu er der jo forskel på, om man giver pension til unge studerende,
eller om man giver pension til folk, der er færdige på arbejdsmarke‐
det. Men det, jeg bare godt kunne tænke mig at høre ordføreren om,
og som ordføreren ikke svarer på, handler om, at der i et retssamfund
gælder det helt grundlæggende princip, at man, hvis man vil straffe
mennesker, er lige for loven. Derfor vil jeg høre ordføreren, om det
så betyder, at Dansk Folkeparti ikke mener, at man skal være lige
for loven i et retssamfund og i en retsstat, altså at de samme regler
gælder for alle mennesker, når man vil straffe dem.
Kl. 11:18

Tredje næstformand (Jens Rohde):
Hr. Peter Skaarup.

Peter Skaarup (DF):
Hundrede procent. Vi er fuldstændig enige. Så der er ikke et problem
med Dansk Folkeparti og Nye Borgerlige i forhold til det her. Jeg
tror, vi skal kigge over på Socialdemokraterne og sådan set også
Venstre og Konservative, som vi boksede med under den tidligere re‐
gering, hvor vi ikke kunne vride armen om på dem. Det var så nogle
konventioner, man snakkede om. Der er alle mulige bortforklaringer.
Men bundlinjen er bare, at den her lovgivning skal rette sig mod
udenlandske statsborgere. Den skal ikke rette sig mod danske hjem‐
løse, og det er det, vi skal have slået fast. Så al beskydning mod
regeringen og de partier, som ikke har villet det her indtil nu, er
nødvendig.
Kl. 11:20

Tredje næstformand (Jens Rohde):
Fru Pernille Vermund.
Kl. 11:20

Pernille Vermund (NB):
Det er jeg rigtig glad for. Det er nemlig rigtigt, at der er en forskel
på partier, som anser Danmark for danskernes land, og partier, der
synes, at internationale aftaler og konventioner skal stå i vejen for, at
vi kan passe på vores land, og at vi kan have det som vores eget og
sætte rammerne for, hvordan vi gerne vil leve her i Danmark. Så tak
til DF for at bakke op om Nye Borgerliges ændringsforslag.
Kl. 11:21

Tredje næstformand (Jens Rohde):
Ordføreren? Nej. Så siger vi tak til hr. Peter Skaarup. Undskyld, hr.
Ole Birk Olesen.
Kl. 11:21

Kl. 11:18

Peter Skaarup (DF):
Man skal være lige for loven, men man må godt have lov til at
diskriminere i forhold til statsborgerskab. Og stod det til Dansk
Folkeparti, blev de romakriminelle, vi taler om her, udvist af landet
på stedet. Der har så været skiftende regeringer, som vi ikke har
kunnet vride armen om på, i forhold til at det skete, men så har vi
trods alt kunnet gennemføre nogle andre ting, f.eks. har vi lavet de
her zoneforbud, hvor vi så dermed sender et signal om, at de godt må
have lov til at tage hjem – helst med det samme.
Men vi må tilbage til spørgsmålet: Må vi have lov til at skelne
mellem danske og ikkedanske statsborger? Ja, det må vi – det må vi.
Og hvis man ikke er dansk statsborger og laver kriminalitet, er det
ud af vagten.

Ole Birk Olesen (LA):
Nu kom jeg da pludselig lidt i tvivl. Synes Dansk Folkeparti – Nye
Borgerlige kan desværre ikke svare – at danskere skal have lov til at
slå lejr omkring Rundetårn og smide med ekskrementer og skrald og
sådan noget? Det synes jeg da ikke. Det ville da være noget værre
noget at have inde i byen, selv hvis det var nogle danskere, der
skulle finde på at gøre det. Det håber jeg da ikke at Dansk Folkeparti
vil tillade.
Kl. 11:21

Tredje næstformand (Jens Rohde):
Hr. Peter Skaarup.

14

Fredag den 11. december 2020 (L 86)

Kl. 11:21

Peter Skaarup (DF):
Jeg vidste, at jeg kunne regne med dig. Nej, det må vi ikke sige. Jeg
vidste, at jeg kunne regne med hr. Ole Birk Olesen i forhold til det
her. Selvfølgelig er det ikke under nogen omstændigheder rimeligt,
hvis danske hjemløse opfører sig på en måde, som giver utryghed,
eller de gør det, som hr. Ole Birk Olesen nævner her. Det er der
ikke nogen der kan lide. Når jeg siger, at vi skal kunne diskriminere
her, så handler det om, at vi vil udvise personer, der begår den her
form for kriminalitet, som det jo er blevet, efter at Folketinget trådte
ind med lovgivning på det her område, og som det også er ifølge
en række andre lovsæt, vi har. Så for mig at se handler det her
om at sige farvel og tak til mennesker, der ikke vil rette ind efter
danske regler, og der må vi godt have lov til at diskriminere. Det
er det, diskussionen handler om. Vi må godt have lov til at sige til
udenlandske statsborgere: Hjem med jer!
Kl. 11:22

Tredje næstformand (Jens Rohde):
Hr. Ole Birk Olesen.
Kl. 11:22

Ole Birk Olesen (LA):
Men nu opstod problemet jo konkret med nogle rumænske borgere,
formentlig sigøjnere, nede omkring Rundetårn. Så bliver hr. Peter
Skaarup spurgt: Vil Dansk Folkeparti stemme for et ændringsforslag,
som gør det muligt for danskere at leve frit under den åbne himmel?
Det bliver han spurgt om af fru Pernille Vermund, og til det svarer
hr. Peter Skaarup ja. Der må jeg bare sige, at jeg ikke stemmer for
et ændringsforslag, der gør det muligt for danskere at campere nede
omkring Trinitatis Kirke og Rundetårn og dér besørge i buskene og
smide skrald over det hele. Det vil jeg altså ikke have, selv om det er
danskere, der gør det. Men vil Dansk Folkeparti det?
Kl. 11:23

Peter Skaarup (DF):
Nu må Nye Borgerlige nok ikke få lov til at svare af hensyn til
Folketingets forretningsorden, men jeg tror da godt, at jeg så vil
have lov til at svare måske på vegne af Nye Borgerlige og i hvert
fald på vegne af Dansk Folkeparti og sige, at der da ikke er nogen
der ønsker, at man besørger i offentlige parker eller begår noget af
den kriminalitet, som de her østeuropæiske kriminelle har begået, og
som er årsagen til forslaget. Så det er ikke i orden. Men det, der er i
orden, er, at vi da godt vil give mulighed for, at hjemløse kan få lov
til at sove udenfor en nat, hvis det er dertil, det kommer, uden at de
selvfølgelig laver de unoder, som hr. Ole Birk Olesen er inde på.
Kl. 11:24

Tredje næstformand (Jens Rohde):
Så siger vi tak til hr. Peter Skaarup. Hr. Kristian Hegaard.
Kl. 11:24

(Ordfører)
Kristian Hegaard (RV):
Tak for ordet. Lovforslaget her omhandler fastholdelsen af mulighe‐
den for at kunne give zoneforbud ved etablering af såkaldt utryg‐
hedsskabende lejre. Før 2018 kunne man nedlægge forbud mod, at
bestemte personer kunne slå lejr i et areal på 400-800 m, og det blev
så ændret til mulighed for et zoneforbud mod en hel kommune, hvis
der er tale om utryghedsskabende lejr.
Først og fremmest vil jeg gerne rette en tak til regeringen, SF og
Enhedslisten for tidligere på året sammen med Radikale Venstre at
have lavet en aftale om præcisering af regler om utryghedsskabende
lejre, i forhold til at de skal være af permanent karakter. Det betyder,

at hvis man eksempelvis pakker sine soveting sammen i dagtimerne,
vil det ikke være anset for permanent og derfor ikke en lejr i lovens
forstand.
Men fra Radikale Venstres side ser vi stadig med bekymring på
de regler, vi diskuterer her i dag, om zoneforbud. Det skyldes bl.a.
den markante kritik fra sociale organisationer, Advokatsamfundet og
Institut for Menneskerettigheder, der alle sammen kredser om, at zo‐
neforbuddet med det her kan gives til en hel kommune og i høj grad
også rammer hjemløse, og det er et meget stort areal, når det er en
hel kommune, og derfor vurderes det i mange af de her høringssvar
til at være uproportionalt. Og så synes vi, at man i forbindelse med
at tage det her op igen, som det sker nu, burde have udarbejdet en
egentlig evaluering, hvilket flere af høringssvarene også peger på.
For de her zoneforbud er, som det bliver beskrevet i lovforslagets
bemærkninger, kun givet i Københavns Kommune, og man må altid
se på, om man kan foretage mindre indgribende tiltag for at opnå det
samme formål. For i princippet kan man jo egentlig også bare slå en
lejr op et andet sted i en anden kommune, og så har man egentlig
bare flyttet problemet og ikke løst det.
Jeg vil også gerne slå fast, at Radikale Venstre ser med bekym‐
ring på, når nogen slår permanente bo- eller sovepladser op på Ama‐
ger Fælled eller i parker. Det skal ikke finde sted, men der kan man
netop målrette zoneforbuddet, i stedet for at det skal gælde en hel
kommune. Vi vil sætte målrettet ind og ikke skyde med spredehagl,
som risikerer at ramme uskyldige, og derfor kan Radikale ikke støtte
lovforslaget.
Kl. 11:27

Tredje næstformand (Jens Rohde):
Tak siger vi til hr. Kristian Hegaard. Der er ikke nogen, der har
indtegnet sig for yderligere kommentarer. Så er det fru Karina Lo‐
rentzen Dehnhardt.
Kl. 11:27

(Ordfører)
Karina Lorentzen Dehnhardt (SF):
For efterhånden nogle år siden vedtog Folketinget en lov, som gav
justitsministeren en bemyndigelse til at fastsætte regler om zonefor‐
bud for en kommune, i tilfælde af at der var utryghedsskabende
lejre. I SF var vi imod det forslag, bl.a. fordi vi ikke ønsker at
gøre forholdene for vores hjemløse endnu mere utålelige, end de er
i forvejen, og fordi vi i hvert fald også dengang syntes, at der var
problemer med retssikkerheden. Vi sagde dog også, og det mener
vi stadig, at vi faktisk kan se behovet for at undgå lejre af mere
permanent karakter i parker og på Fælleden, hvor der har været store
udfordringer.
Lovforslaget endte jo med at give en række problemer i praksis.
Vi har herinde faktisk haft besøg af André, som var en af de hjemlø‐
se, som tilfældigt lå og sov et sted i København, hvor der bare også
lå andre hjemløse. Det er jo ikke så ualmindeligt, at man søger det
samme sted hen, og det er heller ikke ualmindeligt, at man er flere
sammen for tryghedens skyld. Det indkasserede han jo så en straf
for, men André og hans kammerat fik hjælp til at indbringe sagen for
retten, og de vandt; de havde ikke lavet en permanent lejr.
Jeg synes, at sagen viser to ting: Hjemløse kunne ikke føle sig
trygge, og der var også kritiske høringssvar, og det kan vi se at
der stadig væk er fra organisationer, som siger, at det her skaber en
utryghed for hjemløse i hverdagen; de er simpelt hen bange for at
blive ramt af loven. Men det viser også, at retssikkerheden er skæv,
og at det her ikke var og måske stadig væk ikke er særlig nemt for
politiet at håndtere.
Det førte jo til, at vi hen over sommeren i 2019 aftalte visse juste‐
ringer med regeringen, sådan at forbuddet mod utryghedsskabende
lejre kun omfatter dem, der er af mere permanent karakter, og som
skaber utryghed, og det er ikke designet til at ramme den enkelte

Fredag den 11. december 2020 (L 86)

hjemløse, som er tvunget til at overnatte på gaden, når der ryddes op
hver dag. Vi gav så også politiet mulighed for at give en advarsel
i stedet for et egentlig zoneforbud, og det syntes vi var et skridt
i den rigtige retning, og så aftalte vi at se på sagen igen med en
evaluering.
En af de forbedringer, vi gerne havde indført dengang, var, at
politiet altid skal give en advarsel i førstegangstilfælde. Vi synes
faktisk, det ville være mest rimeligt over for mennesker, som er
hjemløse og ikke bare lige kan forsvinde ud af gadebilledet og ind i
en lun stue, for sådan en har de ikke. Så kan de undgå at kriminalise‐
re sig selv ved at få vejledning om, at de ikke må lave permanente
lejre, og hvad det er, der udgør sådan en, og hvad det er, de har gjort
forkert. Så lader vi i stedet hammeren falde anden gang.
Men jeg synes, det giver god mening at give sårbare mennesker
en chance, så vi vil prøve at se, om det faktisk er muligt – det
ved jeg ikke på nuværende tidspunkt – at lave en form for et æn‐
dringsforslag om det. Om vi så stemmer for det her forslag om
at permanentgøre loven, vil afhænge rigtig meget af det ændrings‐
forslag, men vi vil godt sige, at vi er skeptiske over for den her
lovgivning, og vi vil nok foretrække, at vi fik en evaluering, før vi
permanentgjorde loven og ikke efter.
Vi anerkender, at permanente lejre ikke er kønne at se på, og vi
anerkender sådan set også, at de kan skabe utryghed, når de vokser
i omfang i parker og andre steder. Det er bare heller ikke en holdbar
løsning, at mennesker fra andre lande, og det er jo dem, der hyppigst
rammes af loven – det må vi også være ærlige om – kommer hertil
og hutler sig igennem på gaden, og i den forbindelse er det jo
ærgerligt, at vi heller ikke længere har et tilbud, som faktisk prøver
på at hjælpe dem hjem. Det ved jeg Københavns Kommune har haft,
og de har haft stor succes med at få koblet de her mennesker op på
ngo'er i deres hjemlande, hvor de så får hjulpet dem tilbage, for det
er klart, at de ikke har nogen fremtid her i Danmark. Med de ord ser
jeg frem til udvalgsbehandlingen.
Kl. 11:32

Fjerde næstformand (Trine Torp):
Tak til SF's ordfører. Der er ikke nogen korte bemærkninger, så vi
går til Enhedslistens ordfører, fru Rosa Lund.
Kl. 11:32

(Ordfører)
Rosa Lund (EL):
Tak for det. Man siger jo, at et samfund skal kendes på, hvordan det
behandler sine svageste, og derfor blev jeg også meget trist over at
se, at regeringen vil ophæve solnedgangsklausulen på en lov, som er
med til at kriminalisere det at være hjemløs og socialt udsat.
I Enhedslisten har vi det lidt anderledes. Vi bekymrer os faktisk
om dem, som ikke har andre muligheder end at bo på gaden, og
det er dem, som man rammer, når man laver de her forbud og den
her kriminalisering af hjemløshed. Så i stedet for at kæmpe mod
hjemløsheden har man bare besluttet sig for at kriminalisere den, for
så kan det være, at den forsvinder af sig selv, men det er jo ikke
tilfældet.
Hvis vi skal starte med diskussionen om lejre – jeg har jo også
lyttet til debatten – så vil jeg sige, at vi fra Enhedslistens side jo
har det sådan, at man ikke skal bo i en lejr. Det er ikke værdigt for
nogen, hverken for danske statsborgere eller udenlandske statsborge‐
re, at bo i en lejr. Jeg er sådan set også helt enig med de ordførere,
som har sagt, at de her lejre jo har været til gene for borgere – det
er f.eks. dem, der har været på Amager Fælled og rundtomkring i
København – men vi synes, at folk skal hjælpes videre. For danske
statsborgere skal der være én type indsats, og for udenlandske stats‐
borgere skal der være en anden type indsats.
Det er jo sådan, at mange af de mennesker, som kommer herop
og lever under forhutlede forhold i en såkaldt lejr eller som hjemløse

15

på gaderne f.eks. i København, ofte er kommet for at søge arbejde,
men hurtigt finder ud af, at der ikke er noget arbejde for dem i
Danmark. Derfor oplever mange af dem en social deroute og ender
i sidste ende som hjemløse. I Danmark skal vi hjælpe dem videre,
f.eks. ved at hjælpe dem tilbage til det land, hvor de er statsborgere,
på en værdig måde. Det kan de sociale organisationer hjælpe med,
og det synes jeg vi burde fokusere meget mere på.
I foråret lykkedes det jo heldigvis at få præciseret reglerne om
utryghedsskabende lejre en lille smule, og det var jo noget, som
Enhedslisten, SF, Radikale og regeringen gjorde sammen, men vi
synes faktisk ikke, at vi kom i mål; vi så helst, at man helt afskaffede
den her kriminalisering af hjemløshed, og derfor kan vi heller ikke
støtte det her lovforslag.
I 2020 har politiet ikke meddelt nogen zoneforbud – ikke et ene‐
ste – og vi er altså i december måned nu. Alligevel mener regerin‐
gen, at politiet har brug for et bedre værktøj, som der står i forslaget.
Men hvad skal de så med det værktøj? Man kan selvfølgelig sige, at
tallet er faldet, og det er jo rigtigt, men er det, fordi politiet har fået
det her værktøj, eller er der andre årsager? Og man kan også spørge
sig selv, om man virkelig tror, at der, så snart det her lovforslag
forsvinder, så sidder en masse mennesker derhjemme og bare er klar
til at løbe ud og flytte ind i en lejr. Det tror jeg ikke, og det tror jeg
egentlig heller ikke at der er nogen andre her i Folketingssalen der
tænker, og derfor har jeg lidt svært ved at se, hvad det her lovforslag
egentlig skal nytte.
Jeg er enig med Advokatrådet, Retspolitisk Forening og Advo‐
katsamfundet, som i deres høringssvar påpeger, at det værktøj, som
regeringen ønsker at give politiet, langtfra er proportionelt med
problemets karakter. Værktøjer af så indgribende karakter som et
zoneforbud er ikke bare noget, man skal indføre, fordi det er smart at
have; det skal være, fordi det løser et reelt problem, og det gør den
her lovgivning som bekendt ikke.
Vi er også enige med Institut for Menneskerettigheder, der påpe‐
ger, at der bør foretages en grundig evaluering af lovens effekt,
reglernes betydning for udsatte gruppers levevilkår og håndhævelsen
af reglerne i praksis, før lovforslaget eventuelt vedtages.
Derudover peger flere høringssvar også på, at det her reelt er et
forbud mod hjemløshed. SAND peger på, at mennesker ikke tør sove
sammen af frygt for at blive anset for at udgøre en lejr, og det er
faktisk en af grundene til, at jeg er så glad for, at det lykkedes at
få præciseret bekendtgørelsen bare en lille smule, sådan at der nu er
meget fokus på, at der er tale om permanente lejre og altså ikke dem,
som sover én nat sammen for at føle sig trygge f.eks. ude foran en
kirke, på et torv, eller hvor man nu lægger sig til at sove, når man
ikke har noget hjem.
Men altså uagtet at det lykkedes at få præciseret bekendtgørelsen,
så kan Enhedslisten ikke støtte det her lovforslag.
Kl. 11:37

Fjerde næstformand (Trine Torp):
Tak for det. Der er ikke nogen korte bemærkninger. Tak til Enheds‐
listens ordfører, og så er det ordføreren for Det Konservative Folke‐
parti, hr. Naser Khader.
Kl. 11:37

(Ordfører)
Naser Khader (KF):
Tak, forman. Man skal kunne færdes tryg i Danmark. Det er helt
afgørende for vores samfund. Derfor vil jeg også gerne rette en tak
til justitsministeren for at have fremsat dette lovforslag, hvormed
det bliver foreslået, at den udløbsklausul, der var justitsministerens
adgang til at udstede regler om zoneforbud for en kommune til
personer, der overtræder forbud mod at etablere og opholde sig i
utryghedsskabende lejre, bliver ophævet. I Danmark skal vi selvføl‐
gelig slet ikke have utryghedsskabende lejre, hvor udlændinge slår

16

Fredag den 11. december 2020 (L 86)

lejr på offentlige steder og gør forbipasserende, naboer eller andre
utrygge.
Det var noget, der virkelig fyldte meget for to, tre år siden. Der
kom mange klager fra almindelige borger, og flere kommuner gav
udtryk for, at nu var der behov for at handle. Det blev der, og det har
haft en rigtig god effekt.
Vi har dog desværre også set eksempler på, at det har fundet
sted her på det seneste. Derfor satte den tidligere regering også ind
over for de der utryghedsskabende lejre. Jeg synes, det var vigtige
og nødvendige tiltag. I den forbindelse viste et zoneforbud sig at
være et godt værktøj for politiet. Netop derfor blev muligheden for
zoneforbud også udvidet, således at det gælder i en hel kommune.
Jeg noterer mig desuden, at det er regeringens vurdering, at ad‐
gangen til at meddele zoneforbud for en kommune har vist sig at
have en positiv effekt i forhold til bekæmpelse af utryghedsskabende
lejre, og at en ophævelse af bemyndigelsen kunne øge antallet af
utryghedsskabende lejre.
Den vurdering deler vi i Det Konservative Folkeparti, og vi note‐
rer os med tilfredshed, at tiltaget har virket indtil videre. Zoneforbud
virker, og det støtter vi. Jeg skulle i øvrigt meddele fra Liberal
Alliance, at de også støtter lovforslaget. Tak.
Kl. 11:39

Fjerde næstformand (Trine Torp):
Tak for det. Der er ikke nogen korte bemærkninger. Tak til Konser‐
vatives ordfører har. Så er det ordføreren for Nye Borgerlige, fru
Pernille Vermund.
Kl. 11:39

(Ordfører)
Pernille Vermund (NB):
Tak. I Nye Borgerlige ønsker vi ikke, at udenlandske hjemløse skal
etablere og opholde sig i utryghedsskabende lejre i parker, på offent‐
lige veje eller andre steder. Men det er nok ikke nogen hemmelighed,
at vi ikke er begejstret for den lov om zoneforbud, som Folketinget
vedtog for nogle år siden; en lov, der giver politiet mulighed for
også at give danske hjemløse forbud mod at opholde sig i en hel
kommune. Derfor siger vi meget klart, at vi vil knytte retten til at
leve i det fri til det danske statsborgerskab.
Zoneforbuddet er for os et klasseeksempel på en af de mange
lappeløsninger på udlændingeområdet, som politikerne herinde har
vedtaget i årtier. Man ønsker at gøre op med romalejre og udenland‐
ske hjemløse, der skaber utryghed for bl.a. de danske hjemløse. Men
hvem er det, man også straffer med loven? Det er jo netop de danske
hjemløse, og det vil vi ikke være med til.
I Danmark skal der være plads til de danskere, der lever ander‐
ledes end flertallet. Vi skal ikke skabe problemer for dem, men
derimod adressere de reelle problemer. For os handler det om, hvad
den enkelte vil. Vi danskere har en lang og god tradition for at være
rummelige over for danskere, der er og lever anderledes. Det må
vi ikke skylle ud med badevandet, fordi vi ikke tør gribe fat om
nældens rod og løse udlændingepolitikken fra bunden. Derfor siger
vi klart og tydeligt, at udenlandske hjemløse slet ikke skal være i
Danmark, og at danske hjemløse naturligvis skal hjælpes bedre, end
de bliver i dag. De skal sikres en bolig, hjælp og støtte, hvis det er
det, de ønsker. De skal kunne benytte et herberg, hvis de ønsker det.
Ingen danskere skal ufrivilligt bo på gaden. Derfor skal vi sikre en
koordineret indsats med indkvartering i en bolig som første prioritet.
Men hvis man som dansker ønsker at leve fredeligt og ordentligt
på gaden, skal man i ro og mag have lov til det, også selv om
man samler sig i mindre grupperinger for socialt samvær, tryghed
og varme. Sammen skal vi sikre de mest udsatte danskere et liv, de
selv definerer som værdigt og godt. Samfundet skal ikke definere det
gode liv.

Man skal ikke leve med konstant bekymring for at blive fjernet
af politiet eller bliver overfaldet af udenlandske hjemløse. Danmark
er danskernes land, og derfor stiller Nye Borgerlige ændringsforslag
om at knytte retten til at leve i det fri til det danske statsborgerskab.
Som lovforslaget ligger nu, kan vi ikke støtte det. Tak for ordet
Kl. 11:42

Fjerde næstformand (Trine Torp):
Tak for det. Der er ikke nogen korte bemærkninger. Tak til Nye
Borgerliges ordfører. Så er vi færdige med ordførerrækken, og nu er
det justitsministeren.
Kl. 11:42

Justitsministeren (Nick Hækkerup):
Tak for debatten, og tak for kommentarerne. Jeg kan se, min taletid
var skåret ned til 1 minut og 45 sekunder, og det er måske lige i
underkanten. Det lovforslag, som vi står med, og som kan videreføre
den regulering, der er, står jo på, at det har løst et reelt problem.
Altså, der er blevet nævnt sigøjnerlejre og andre lejre, som vi har
haft lyst til at gøre op med, fordi de skabte utryghed, og fordi der
var knyttet kriminalitet til dem osv. Derfor lavede man den her
regulering. Siden 2017 har Københavns Politi meddelt 231 zonefor‐
bud. 6 af dem er givet til danskere, 192 til EU-borgere, og 33 til
tredjelandsborgere. Og jeg tror, sådan som debatten har udviklet sig
i dag, at der simpelt hen er nogle misforståelser. For sådan som
reguleringen er nu, skal der være tre betingelser opfyldt, før man kan
nedlægge et zoneforbud.
For det første skal der være tale om en lejr, for det andet skal
lejren være permanent, og for det tredje skal den være utryghedsska‐
bende. Det, at der skal være tale om en lejr – i virkeligheden tror jeg
ikke, der er nogen af os, der har svært ved at se det for vores indre
blik, hvis man tænker på, hvad en lejr er – betyder, at det er under
åben himmel, og at der er en vis grad af sove- eller hvileplads og
lignende. Det, der skal være med til at afgøre, om det er permanent
eller ej, er, hvordan den fysiske indretning er, altså hvordan ejendele
opbevares, og om der er madvarer, affald, urin og afføring. Det er jo
ikke en simpel soveplads, der er tale om her. Og så er der endelig
det med det utryghedsskabende, og det afhænger også af en række
forskellige kriterier: placering, om det er til gene for omgivelserne,
antallet af personer, der er der, og om der udvises chikanøs og
truende adfærd. Alle de betingelser skal være opfyldt, for at man kan
gribe ind med zoneforbud.
Det betyder altså, at den danske hjemløse, som af eget frit valg
ønsker ikke at have tag over hovedet, som er hjemløs i klassisk
forstand, og som opholder sig på gaden, ikke vil blive ramt af zone‐
forbud. Og i virkeligheden synes jeg, at man her må anerkende den
aftale, som de røde partier, Socialdemokratiet og også De Radikale
lavede, om, at det skal være permanent, for det er jo det, der giver
muligheden for at sikre, at dem, som lever et liv på gaden, dem,
som har overnatninger, dem, som ikke generer osv., ikke bliver ramt
af det her. Derfor er det, der bliver lagt op til her, med at sige, at
her bliver vi nødt til at diskriminere, tror jeg i virkeligheden ikke er
rigtigt, for det problem, der bliver tegnet, nemlig at mange danskere
bliver ramt af den her ordning, er ikke reelt, og slet ikke efter vi har
knyttet permanent på.
Ved siden af det her står selvfølgelig hele den sociale indsats –
det, der i øvrigt skal tage hånd om de hjemløse, som ikke ønsker
at leve på gaden – altså om der er herberg, og det er ofte jo også
et spørgsmål om, hvad mulighederne er for psykiatrisk behandling,
støtte i øvrigt osv. Men den problemstilling ligger jo lidt et andet
sted end på mit bord.
Men jeg skal takke det flertal i Folketinget, som støtter op om det
fremsatte forslag.

Fredag den 11. december 2020 (L 110)

Kl. 11:46

Fjerde næstformand (Trine Torp):
Tak for det. Der er en kort bemærkning. Fru Pernille Vermund.
Kl. 11:46

Pernille Vermund (NB):
Tak for det. Det er jo bekvemt, hvis det er os andre, der misforstår
lovforslaget, og også de hjemløse derude, der misforstår, hvordan
loven har virket indtil nu. Jeg kan forstå, at regeringen med sine støt‐
tepartier har indført en ændring, som betyder, at nu er de problemer
med, at danske hjemløse føler sig utrygge, sådan set løst. Det er jo
nemt at sige efter et år med covid-19 – et år, hvor vi har haft en helt
anderledes og helt ekstrem situation og man derfor ikke har kunnet
måle på, om det, man gerne vil gøre, rent faktisk har virket.
Det, vi er bekymrede for, og grunden til, at vi er bekymrede, er
jo, at der er organisationer, som de hjemløse forener sig i, som siger,
at danske hjemløse faktisk bliver ramt, og at de føler sig kriminali‐
seret og mere utrygge. Ministeren siger, at med det her lovforslag
betyder det, at danske hjemløse ikke vil blive ramt af zoneforbuddet
– og ministeren sagde »ikke«. Betyder det, at vi kan være sikre på,
at der ikke er én dansk hjemløs, der bliver ramt, efter at det her er
vedtaget?
Kl. 11:48

17

være nogle af de tilfælde, som man så ramt i starten, og som alle
synes ikke var det, der var meningen, ikke vil kunne opstå mere.
Kl. 11:49

Fjerde næstformand (Trine Torp):
Tak for det. Der er ikke flere korte bemærkninger. Tak til justitsmini‐
steren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Det næste punkt på dagsordenen er:
4) 1. behandling af lovforslag nr. L 110:
Forslag til lov om ændring af lov om ændring af straffeloven,
retsplejeloven og udlændingeloven. (Ophævelse af revisionsbe‐
stemmelse).
Af justitsministeren (Nick Hækkerup).
(Fremsættelse 25.11.2020).

Fjerde næstformand (Trine Torp):
Tak. Ministeren.

Kl. 11:49
Kl. 11:48

Justitsministeren (Nick Hækkerup):
Jeg tror, at ordføreren simpelt hen bevidst overser den fortolkning
af reglerne, som også domstolene har lagt til grund, som gør, at
fleksibiliteten er der, sådan at den enkelte overnatning – den danske
hjemløse, der ruller sit liggeunderlag og sin sovepose ud osv. – ikke
vil blive ramt. Jeg tror også, og jeg er ked af, at ordføreren ikke
rigtig har fået læst sig ned i betingelserne for at kunne anvende
loven, nemlig dels at der skal være en lejr, dels at den skal være
permanent, dels at den jo også skal være utryghedsskabende. Altså,
springer der chikanøs adfærd af dem, der opholder sig? Er det i det
hele taget til gene for omgivelserne osv.? Alle tre ting skal være
udfyldt på en gang, før man kan lave et zoneforbud.
Kl. 11:48

Fjerde næstformand (Trine Torp):
Fru Pernille Vermund.
Kl. 11:48

Pernille Vermund (NB):
Nu er det sådan set ikke, fordi jeg ikke har læst mig ned i bemærk‐
ningerne til høringssvarene. Det er sådan set, fordi jeg er ærligt
og oprigtigt bekymret for de danskere, der lever derude. Så hvis
stats... justitsministeren – hvorfor bliver jeg ved med at kalde justits‐
ministeren statsministeren? Det er simpelt hen et freudian slip her
(munterhed) – kan garantere, at der ikke er nogen danskere, der vil
blive ramt af zoneforbuddet, vil det da være et godt skridt i den
rigtige retning.
Kl. 11:49

Fjerde næstformand (Trine Torp):
Justitsministeren.
Kl. 11:49

Justitsministeren (Nick Hækkerup):
Men det kan jeg jo ikke garantere. Men det, jeg kan sige, er, at sådan
som reglerne er lavet, med at der skal være tale om en lejr, at den
skal være permanent og den skal være utryghedsskabende, vil der

Forhandling
Fjerde næstformand (Trine Torp):
Forhandlingen er åbnet, og den første, der får ordet, er Socialdemo‐
kratiets ordfører, hr. Rasmus Stoklund.
Kl. 11:50

(Ordfører)
Rasmus Stoklund (S):
Tak. Da vi i april i år vedtog lov nr. 349 om skærpet straf for
lovovertrædelser med baggrund i eller sammenhæng med covid-19,
vedtog vi også, at justitsministeren senest den 30. november 2020
skulle fremsætte forslag om revision af lovens bestemmelser. Med
dette forslag foreslås det, at revisionsbestemmelsen i lovens § 4, stk.
3, ophæves. Det vil medføre, at en række bestemmelser i henholds‐
vis straffeloven, retsplejeloven og udlændingeloven vil være gælden‐
de frem til den 1. marts 2021, hvor de automatisk ophæves som
følge af lovens solnedgangsklausul, medmindre Folketinget forinden
beslutter at forlænge gyldighedsperioden.
Konkret drejer det sig for det første om en markant skærpelse
af straffen for lovovertrædelser med baggrund i eller sammenhæng
med covid-19-epidemien i Danmark. For det andet drejer det sig
om, at politiet får mulighed for på en effektiv måde at iværksætte
blokeringer af hjemmesider, hvorfra der begås visse lovovertrædel‐
ser, som har baggrund i eller sammenhæng med covid-19-epidemien.
Og for det tredje drejer det sig om, at udlændinge, der idømmes
en ubetinget frihedsstraf fastsat efter strafskærpelsesbestemmelsen i
straffelovens § 81 d, kan udvises, medmindre det med sikkerhed vil
være i strid med vores internationale forpligtelser.
Hele vejen igennem coronakrisen har danskerne udvist samfunds‐
sind. Både borgere og virksomheder har vist, at vi tænker på hinan‐
den og tager ansvar for det danske samfund, som vi er en del af.
Desværre er der altid brodne kar, og desværre er der set en række
eksempler på kriminalitet, som har baggrund i eller sammenhæng
med epidemien. Det gælder eksempelvis svigagtig udnyttelse af
hjælpepakkerne. Det er en hån mod det samfundssind, som flertal‐
let udviser, og det er en trussel mod den grundlæggende tillid til

18

Fredag den 11. december 2020 (L 110)

hinanden, som bekæmpelsen af pandemien er funderet på. Det skal
vi ikke tolerere. Vi skal have respekt for de ofre og den indsats,
som helt almindelige danske borgere og virksomheder yder hver
eneste dag under pandemien. Derfor er det nødvendigt at bevare den
lovgivningsmæssige ramme, som muliggør en effektiv og markant
strafforfølgelse af kriminelle, der begår lovovertrædelser med bag‐
grund i eller sammenhæng med epidemien i Danmark.
På den baggrund støtter Socialdemokratiet lovforslaget.
Kl. 11:52

Fjerde næstformand (Trine Torp):
Tak for det. Der er ikke nogen korte bemærkninger, så tak til Social‐
demokratiets ordfører. Så er det Venstres ordfører, fru Inger Støjberg.
Kl. 11:52

(Ordfører)
Inger Støjberg (V):
Når vi i dag diskuterer ophævelsen af revisionsbestemmelsen i loven
og dermed også en videreførelse af skærpende straffe for coronarela‐
teret kriminalitet, skal det jo ses i lyset af den situation, som vi stod i
i foråret, og som vi jo desværre stadig står i.
Mens coronaens første bølge strømmede ind over Danmark, ryk‐
kede danskerne og Folketinget absolut sammen, men der var også
nogle brodne kar, som så deres snit til at udnytte situationen. Vi så
tyverier af håndsprit og værnemidler fra vores sygehuse, da ressour‐
cerne var knappe. Vi så mennesker, der misbrugte hjælpepakker til at
hive penge ud af vores fælles kasse – hjælpepakker, som vi jo ellers
havde stillet til rådighed for nødlidende borgere og virksomheder.
Og så så vi tricktyve, der snød folk med falske e-mails og narrede
sig vej frem til ældre borgere ved at udgive sig for at være sendt fra
myndighederne.
På den baggrund foreslog vi i Venstre at skærpe straffene for for‐
brydere, der udnyttede den krise, som Danmark og resten af verden
jo pludselig var havnet i. Regeringen og Folketinget bakkede straks
op om det, og på rekordtid fik vi sat ind over for disse former for
coronakriminalitet. Dengang stod vi politikere i den grad sammen,
og der var jo næsten ingen grænser for, hvad vi kunne enes om. Man
fornærmer jo nok ikke så mange ved at sige, at det ikke er helt det
samme, der gør sig gældende i alle politiske diskussioner, som vi har
for tiden på.
Noget, jeg dog tror vi stadig væk kan enes om, er at beskytte bor‐
gerne, sygehusene og vores fælles skattekroner mod de forbrydere,
der forsøger at udnytte coronakrisen til egen vinding på bekostning
af alle os andre. Modsat i foråret kan vi heldigvis ane noget lys for
enden af tunnellen. Vi har bedre styr på epidemien – måske med
undtagelse af lige i øjeblikket, hvor det hele ser lidt sort ud. Men
især gælder det, at en vaccine jo forhåbentlig snart er på trapperne.
I mellemtiden mener vi i Venstre, at det er vigtigt, at vi fortsat
kan slå hårdt ned på coronarelaterede forbrydelser, indtil vi er fri
af coronaen og jo så også den afskyelige kriminalitet, som den har
medført.
Derfor stemmer vi i Venstre for det her forslag om at afskaffe
revisionsbestemmelsen og lade strafskærpelserne gælde indtil marts
næste år.
Kl. 11:55

Fjerde næstformand (Trine Torp):
Tak for det. Der er ikke nogen korte bemærkninger. Så er det Dansk
Folkepartis ordfører, hr. Peter Skaarup.
Kl. 11:55

(Ordfører)
Peter Skaarup (DF):
Det virker, som om regeringen er ved at finde melodien, for her
har vi endnu et godt forslag fra regeringen. Vi behandler et forslag,

der ud fra et straffemæssigt synspunkt skal beskytte samfundet mod
svindlere og bedragere, som udnytter den situation, Danmark er i nu
og har været i her i løbet af 2020.
Det er en lov, der tydeligvis har været nødvendig. Det kan man
også se på en række sager, der har kørt ved domstolene. Der er en
del, der enten er blevet dømt eller er på vej til at blive dømt for
forskellige former for svindel i forbindelse med samfundets hånds‐
rækning og hjælp til de borgere og virksomheder, som har og har
haft behov for en håndsrækning fra samfundet i en meget kritisk
periode for vores samfund.
Ud over de straffe, der er endt med klækkelige bøder, erstatninger
og fængselsstraffe, er der indtil nu sket udvisning af 11 kriminelle
udlændinge, som hver og en har forsøgt at svindle mod det danske
samfund, og yderligere tre sager er under behandling. Og lur mig,
om der ikke kommer flere til. Men sagen er, at kriminelle udlændin‐
ge kan vi kun være glade for at slippe af med som konsekvens af den
her lovgivning, når det gælder coronakriminalitet.
Så alt i alt vil vi i Dansk Folkeparti sige, at vi er godt tilfredse
med loven, og vi er godt tilfredse med den virkning, der har været,
for når samfundet holder hånden under borgere i krisesituationer,
skal der selvfølgelig ikke kvitteres for det med plat og svindel – og
slet ikke fra udlændinges side.
Covid-19 er desværre stadig væk en realitet, og derfor giver
den her lovgivning stadig væk mening, og derfor stemmer Dansk
Folkeparti for en forlængelse, som regeringen lægger op til. For
selvfølgelig skal man ikke kunne slå plat på og udnytte det, så man
får en fordel af den sundhedsmæssige- og økonomiske krise, som
Danmark står midt i.
Kl. 11:57

Fjerde næstformand (Trine Torp):
Tak for det. Der er ikke nogen korte bemærkninger, så tak til Dansk
Folkepartis ordfører. Og så er det ordføreren for Radikale Venstre,
hr. Kristian Hegaard.
Kl. 11:57

(Ordfører)
Kristian Hegaard (RV):
Tak for ordet. Danmark står i en sundhedskrise, ikke en kriminali‐
tetskrise. Det er smittetallet, der er højt, ikke antallet af forbrydelser.
I går var over 3.000 smittet med covid-19. Tyveri af sprit har nærmet
sig nul. Jeg ved godt, hvilken krise jeg synes vi skal handle på, og
hvilken der udgør et problem.
Der blev fremsat et lovforslag, da man hørte om nogle få tyverier
af håndsprit – dybt forkastelige tyverier, ingen tvivl om det – for
der er nogle, der aldrig udviser samfundssind, nogle, der udnytter
situationer eller andre menneskers tilstand til at begå kriminalitet,
det er dybt uacceptabelt, og de kriminelle holder aldrig fri, hvad
enten det er her op til jul eller i coronakrisen, og desværre gælder
det jo også uden for coronakrisen. Men i dag er store dele af den
her lov ubrugelig, for det er en betingelse for at få dobbeltstraf for
tyveri af værnemidler, at værnemidlet udgør en knap ressource. Det
er håndsprit heldigvis ikke længere, og det var det ikke, kort tid efter
at loven var vedtaget.
Da lovforslaget blev diskuteret, var der kun omkring 14 anmel‐
delser om hospitalstyveri – de fleste drejede sig om en enkelt sprit‐
dunk på et toilet – måske af en forvirret, dygtig sygeplejerske på vej
hjem efter en hård og lang vagt. Den højeste fangst var 5 l sprit,
og de blev ovenikøbet leveret tilbage, da man fangede tyven. Så det
var altså ikke det, der gjorde, at de manglede værnemidler, og jeg
har svært ved at se, hvordan vi på nogen måde skulle dobbeltstraffe
os ud af det. Historien viser også, at det er uklogt at straffe efter
folkestemningen, og det var dybt mærkværdigt, at der i lovprocessen
for det her lovforslag pludselig skulle gå udlændingepolitik i den
til sidst. Lad os tage et eksempel for at understrege den her lovs

Fredag den 11. december 2020 (L 110)

absurditet: Hvis to personer går ind i den samme opgang, den ene
forklædt som vicevært fra boligforeningen og den anden forklædt
som sundhedsperson, hvorfor skal der så være dobbeltstraf for den,
der begår tricktyveri på 2. etage, hvis den anden gør det samme på 1.
etage? Begge dele er da hamrende uacceptabelt.
Radikale Venstre er til gengæld for den del – og det sagde vi også
dengang – der omhandler bedrageri med hjælpepakker, for det hand‐
ler i al sin enkelhed om, at man ved tilrettelæggelsen af dem i høj
grad baserer det på tro og love-erklæringer i forhold til andre slags
ydelser. Det var for at mindske bureaukratiet og give en udstrakt
hånd af tillid. Så hvis man nu kunne blive enige om at koncentrere
loven om det, så ville det være fint. Men lad os først og fremmest
handle på, at vi har en sundhedskrise, ikke en kriminalitetskrise, og
det afspejler det her desværre ikke, i og med at vi fortsætter med
at have den her lov, og derfor er Radikale Venstre særdeles skeptisk
over for den.
Kl. 12:01

Fjerde næstformand (Trine Torp):
Tak. Der er en kort bemærkning. Fru Pernille Vermund.
Kl. 12:01

Pernille Vermund (NB):
Tak for det. Jeg kan forstå, at ordføreren ikke mener, at der skal
skelnes mellem, om man er dansker, eller om man er udenlandsk
statsborger. Når vi taler om svindel med hjælpepakkerne, som der
jo allerede ligger en del sager på – og jeg kan også forstå, at det er
et af de områder i lovforslaget, som Radikale Venstre faktisk godt
kunne bakke op om – så er der jo også folk, som får hjælpepakker,
som ikke er danske statsborgere. Mener Radikale Venstre, at udlæn‐
dinge, som kommer hertil, skal have lov til at begå den her form for
kriminalitet, uden at udvisning er en del af deres straf? Altså, mener
Radikale Venstre, at de skal have lov til at blive i Danmark, når de
begår den her form for forbrydelser?
Kl. 12:02

Fjerde næstformand (Trine Torp):
Ordføreren.
Kl. 12:02

Kristian Hegaard (RV):
Vi synes, det er fuldstændig uacceptabelt, uanset hvem der begår en
lovovertrædelse af den her karakter, hvor man svindler med hjælpe‐
pakker, fordi de jo er udarbejdet på rekordtid og med det formål,
at der skal være så lidt bureaukrati som muligt, så de kan komme
hurtigt ud. Derfor synes vi, det er dybt uacceptabelt, uanset hvem der
gør det.
Med hensyn til spørgsmålet om udvisning, så har vi nogle gene‐
relle regler, der går på det antal år, man kommer i fængsel og den
slags, og det ville være fornuftigt at følge den trappe, også i den her
sammenhæng.
Kl. 12:03

Fjerde næstformand (Trine Torp):
Fru Pernille Vermund.

19

Kl. 12:03

Fjerde næstformand (Trine Torp):
Ordføreren.
Kl. 12:03

Kristian Hegaard (RV):
Det er dybt uacceptabelt, uanset hvem det er, der svindler med
hjælpepakker, som man udbetaler på rekordtid, som vedrører meget
store summer, som skal hjælpe med at holde hjulene i gang, og som i
høj grad er baseret på tro og loveerklæringer, så der ikke skal være et
stort bureaukrati, i forbindelse med at man søger om dem, som man
kender det i alle mulige andre tilfælde.
For så vidt angår spørgsmålet om udvisning, så har vi jo en
generel trappe for det, hvor man sammenholder, hvor mange år man
har befundet sig i Danmark med den straf, man får, og den trappe
synes vi også man skal følge i den her sammenhæng.
Kl. 12:04

Fjerde næstformand (Trine Torp):
Tak til De Radikales ordfører. Der er ikke flere korte bemærkninger.
Den næste ordfører er fra Socialistisk Folkeparti. Fru Karina Lorent‐
zen Dehnhardt.
Kl. 12:04

(Ordfører)
Karina Lorentzen Dehnhardt (SF):
Tak for ordet. Vi står i en situation, hvor smitten stiger, og hvor der
stadig væk er en massiv sundhedskrise. Ingen kan forudsige, om der
i fremtiden vil blive mangelsituationer, som vi så i den første fase
af covid-19, men vi ved i hvert fald, at der stadig væk bliver givet
hjælpepakker til dem, der bliver lukket ned. Derfor synes vi faktisk,
det er vigtigt, at de her tiltag fortsætter, for der skal slås ned på dem,
som begår bedragerier eller misbruger nogle af de hjælpepakker,
som vi som samfund stiller til rådighed, både på beskæftigelses- og
erhvervsområdet. Der er jo tale om, at samfundet lægger enorme
summer i det her, og det sker uden modkrav. Derfor må det selvføl‐
gelig også stå helt klart, at vi slår ned på misbrug. Vi er nødt til at
holde styr på de midler, som vi bruger på at holde samfundsøkono‐
mien oven vande, og pengene skal selvfølgelig bruges til det, vi har
afsat dem til.
Vi har desværre allerede set adskillige grove tilfælde af covid-19relateret økonomisk kriminalitet. Derfor synes jeg også, at loven har
bevist sit værd. Myndighederne modtager rigtig mange anmeldelser
om svigagtig udnyttelse af hjælpepakkerne, og derfor er der selvføl‐
gelig stadig væk brug for en tydelig markering af, at det ikke er
noget, vi vil acceptere. Og i og med loven kun løber frem til marts,
kan vi selvfølgelig også støtte forslaget om at fjerne revisionsklausu‐
len her og lade tiltagene i forslaget køre videre. Tak for ordet.
Kl. 12:06

Fjerde næstformand (Trine Torp):
Tak for det. Der er ikke nogen korte bemærkninger. Så det er nu
Enhedslistens ordfører, fru Rosa Lund.
Kl. 12:06

Kl. 12:03

Pernille Vermund (NB):
Det, vi jo rent faktisk fik skærpet med den her lovgivning, var, at
hvis folk, der har været her i op til 10 år, svindler med de her for
nogles vedkommende store millionbeløb, så kan vi også udvise dem.
Mener Radikale Venstre ikke, det er rimeligt, at hvis man har været
her i mindre end 10 år, så skal man udvises, hvis man svindler for
millioner af danske skattekroner?

(Ordfører)
Rosa Lund (EL):
Tak for det. Jeg vil starte med at sige, at jeg for det første synes, det
er rigtig godt, at vi har den her diskussion. For når man laver haste‐
lovgivning, er det netop også rigtig, rigtig vigtigt, at man evaluerer
det og diskuterer det en gang til ret hurtigt efter. Så det synes vi er
rigtig positivt. Men så tror jeg også, at det stopper der. I Enhedslisten
støttede vi jo ikke lovforslaget tilbage i marts, og det gjorde vi
ikke, fordi man besluttede sig for at lave det til et spørgsmål om

20

Fredag den 11. december 2020 (L 110)

udlændingepolitik, og det synes vi i Enhedslisten ikke at det her er et
spørgsmål om.
Vi synes, det er et spørgsmål om retspolitik, og vi støtter sådan
set forslaget så langt hen ad vejen, at vi synes, at det er rigtig
fornuftigt, at der kommer højere straffe for snyd med hjælpepakker,
altså det, som vi kunne kalde økonomisk kriminalitet. Vi synes også,
det er rigtig godt, at der sendes et signal om, at man selvfølgelig ikke
skal stjæle værnemidler og slet ikke fra samfundskritiske steder som
hospitaler og plejehjem, hvor der er hårdt brug for værnemidler.
Vi støtter heller ikke forslaget i dag om, at loven skal fortsætte,
og det er, fordi vi ligesom i Radikale Venstre spørger os selv, om det
egentlig overhovedet har været nødvendigt at lave den her lov. Altså,
har det overhovedet virket? Man kan jo sige, at vi, om vi har den
her lov eller ej, så heldigvis står i den situation, at vores straffelov
fungerer, at vores retsplejelov fungerer, at vores anklagemyndighed
og politi fungerer, og at domstolene fungerer. Jeg synes og vi synes
i Enhedslisten, at det er vigtigt, at vi gør os rigtig umage, når vi
træffer beslutninger inden for så alvorlige områder, og det synes vi
ikke at man har gjort her. Som sagt sætter vi et meget stort spørgs‐
målstegn ved, om den her lov overhovedet er nødvendig. Jeg tror
faktisk godt, at folk ved, at man i sådan en alvorlig sundhedskrise
selvfølgelig ikke stjæler værnemidler, og hvis man endelig gør det,
har vi jo en lovgivning i dag, som indrammer, at det er ulovligt. Vi
ville meget gerne have været med til at diskutere det, men så snart
man besluttede sig for at gøre det til et spørgsmål om udlændingepo‐
litik, syntes vi, at det holdt op med at give mening.
Så vi støtter jo altså den del af forslaget eller den del af den
nuværende lov, som handler om, at man skærper straffen for snyd
med hjælpepakker og for økonomisk kriminalitet, men resten har vi
svært ved at se os selv i, og derfor kan vi ikke støtte lovforslaget.
Kl. 12:09

Fjerde næstformand (Trine Torp):
Der er ikke nogen korte bemærkninger. Tak til Enhedslistens ordfø‐
rer. Så er det den næste ordfører fra Det Konservative Folkeparti, hr.
Naser Khader.
Kl. 12:09

(Ordfører)
Naser Khader (KF):
Tak. Vi har det seneste stykke tid oplevet stigende smittetal i Dan‐
mark, som vidner om, at coronapandemien i den grad desværre
stadig er blandt os. Det har været og er fortsat en helt speciel og ek‐
straordinær situation, vi befinder os i, hvor vores og andre samfund i
den grad er kommet på en prøve.
Desværre findes der afstumpede kriminelle, som ønsker at udnyt‐
te krisen til at begå kriminalitet. Det skal selvfølgelig straffes hårdt,
når man vælger at begå kriminalitet med afsæt i en så alvorlig
situation. Derfor bakkede vi i Det Konservative Folkeparti op om
det i foråret, da vi indførte skærpet straf for lovovertrædelser med
baggrund i eller sammenhæng med covid-19, og da vi gav politiet
mulighed for effektivt at blokere hjemmesider, hvorfra der blev be‐
gået kriminalitet med baggrund i eller sammenhæng med covid-19,
og det gør vi stadig væk. For der skal ikke herske nogen tvivl om, at
vi ser med den dybeste alvor på den slags forbrydelser, og at vi me‐
ner, at man bør straffes hårdt for at udnytte den alvorlige situation.
Vi har allerede set, at det har fundet anvendelse i forbindelse med
snyd med hjælpepakker, som burde gå til nogle af de virksomheder,
der er økonomisk presset. Den adfærd tror jeg vi alle sammen tager
dybt afstand fra, og det skal selvfølgelig afspejles i straffen.
Derudover har bestemmelserne også en præventiv effekt, som vil
afskrække potentielle kriminelle fra at begå kriminalitet med afsæt
i covid-19. Det skal vi selvfølgelig gøre alt for at forhindre. Derfor
støtter Det Konservative Folkeparti op om lovforslaget.

Kl. 12:11

Fjerde næstformand (Trine Torp):
Tak for det. Der er ikke nogen korte bemærkninger, så vi går videre
til Nye Borgerliges ordfører, fru Pernille Vermund.
Kl. 12:11

(Ordfører)
Pernille Vermund (NB):
Tak for ordet. Da vi i foråret vedtog loven her, var det nok den første
lov, som Nye Borgerlige sådan fik reel indflydelse på, og derfor
også en lov, som jeg har været glad for lige siden, nemlig en lov,
der betød, at vi skærpede straffen for de udlændinge, der begår den
form for kriminalitet, som er omfattet af loven: coronasvindel og
coronarelateret kriminalitet.
Der er to områder. Der er det område, som vi var voldsomt
bekymrede for i den indledende fase af coronakrisen, nemlig tyverier
af værnemidler, af sprit, af det, som var afgørende for, at mennesker
kunne holde smitten fra sig, og i virkeligheden i begyndelsen også
afgørende for, at færre døde af corona. Så er der den anden del, som
handler om økonomisk bedrageri, om svindel. Den første del er vi
ikke alle sammen enige om. Der er partier på venstrefløjen, som ikke
synes, det var lige så slemt at stjæle værnemidler, som ikke synes, at
det var lige så slemt at stjæle sprit, og som i virkeligheden synes, at
økonomien var vigtigere.
Jeg synes, at begge dele er vigtige, og det gør vi i Nye Borgerli‐
ge, og det gør vi, fordi de hjælpepakker, vi har udbetalt, naturligvis
ikke skal svindles med, men også fordi vi i foråret stod i en situation,
hvor det at få adgang til sprit var svært. Det her kan godt, når man
sådan ser tilbage og måske lidt har glemt, hvad det var, vi stod i,
virke lidt komisk: Skal man straffes hårdt for at stjæle sprit? Men
situationen dengang var jo netop, at vi blev taget lidt med bukserne
nede, og at der var en ekstrem mangel på sprit, på værnemidler,
og at vi derfor havde et behov for at sikre det for de mennesker,
som havde jobs, hvor det her var nødvendigt at bruge, og for de
mennesker, som var syge og svage og derfor kunne dø, hvis ikke der
var tilstrækkelig med værnemidler i nærheden. Dem var vi nødt til at
beskytte med ekstra lovgivning. Vi kan se, at der i dag, når vi taler
svindel, har været en række sager. Politiet har lige nu mere end 100
sager liggende på deres bord, og der er også en enkelt, der allerede
er blevet dømt for svindel med de her hjælpepakker, og det vidner jo
om, at lovforslaget både var relevant og rettidigt.
At man ikke bakker op om hele forslaget, fordi der er udlændin‐
ge, som har været her i mindre end 10 år, og som risikerer at ryge
ud, hvis de svindler med de milliardbeløb, som vi har afsat til hjæl‐
pepakker, finder jeg højst besynderligt. Hvis man vitterlig kerer sig
om vores velfærdssamfund, som nogle kalder velfærdsstaten, hvis
man kerer sig om skatteborgernes midler og de midler, som skal ud
til dem, der har allermest behov for det, så bør man vel også sikre, at
de udlændinge, som kommer hertil, og som ikke har samme respekt
for det, ikke får lov til at blive i landet. Det har åbenbart ikke været
vigtigt for en række af de partier, der sidder i Folketinget i dag,
og det kan jo godt undre et parti som Nye Borgerlige. Men vi er
naturligvis fuldt opbakkende til lovforslaget her og er glade for, at
det også ser ud til at virke efter hensigten.
Kl. 12:15

Fjerde næstformand (Trine Torp):
Tak for det. Der er en kort bemærkning, og den er fra fru Rosa Lund.
Kl. 12:15

Rosa Lund (EL):
Sorry – i anledning af corona sidder jeg på Rune Lunds plads, så fru
Karina Lorentzen Dehnhardt og jeg ikke sidder for tæt på hinanden,
så vi kan holde afstand.

Fredag den 11. december 2020 (L 110)

Jeg skal bare spørge fru Pernille Vermund, om ikke udvisnings‐
reglerne i dag er så stramme, sådan at når man hæver straffen, ender
det alligevel med udvisning. Jeg forstod jo godt hentydningen i fru
Pernille Vermunds tale til Enhedslisten, og den vil jeg da bare lige
svare på. Det er jo et spørgsmål om, at udvisningsreglerne i dag i
den trappemodel, vi har, er så stramme i forvejen, at vi faktisk ikke
havde forestillet os, at man kunne stramme dem yderligere.
Kl. 12:16

Fjerde næstformand (Trine Torp):
Ordføreren.
Kl. 12:16

Pernille Vermund (NB):
Det var faktisk sådan, da vi fik forelagt det første lovforslag og hav‐
de førstebehandlingen, at vi kunne se, at der var udlændinge, som
ikke ville ryge ud, fordi man ikke havde strammet udlændingeloven,
og det var jo noget af det, vi diskuterede, og som også var med til at
gøre, at Enhedslisten valgte ikke at bakke op om det her lovforslag.
Så faktum var, at udlændingeloven ikke var tilpasset, sådan at de ud‐
lændinge, der begår den her form for kriminalitet, ville blive udvist,
hvis de havde været her i mere end 5 år.
Kl. 12:17

Fjerde næstformand (Trine Torp):
Fru Rosa Lund.
Kl. 12:17

Rosa Lund (EL):
Men så er faktum i forlængelse heraf jo også, at så gør man det her
til et spørgsmål om udlændingepolitik. Uagtet hvor uenig fru Pernil‐
le Vermund og jeg er om både udlændingepolitik og økonomisk
politik og alt muligt andet, så kan vi vel være enige om, at det
ikke er udlændingenes skyld, at corona findes. Jeg synes, at når man
putter udlændingepolitik ind i det her lovforslag, kommer man til at
gøre det til et spørgsmål om noget, som det slet ikke handler om,
fordi det, det handler om her, er strafniveauet.
Kl. 12:17

Fjerde næstformand (Trine Torp):
Ordføreren.
Kl. 12:17

Pernille Vermund (NB):
Nu er det jo sådan med lovgivningen i Danmark, at det handler
om mange forskellige aspekter. Det her handler om retspolitik. Det
handler om økonomisk politik, for det er jo også hjælpepakker.
Det handler om skattepolitik, fordi der er nogle, der skal finansiere
det her. Det handler naturligvis også om sundhed. Det er det helt
elementære og årsagen til, at vi overhovedet diskuterer det her. Og
så handler rigtig meget retspolitik selvfølgelig om udlændinge, fordi
vi ved, at udlændinge i Danmark er voldsomt overrepræsenterede
i kriminalitetsstatistikkerne, og hvis vi kan få bugt med det, kan
vi også få bugt med en del af den kriminalitet, der bliver begået i
Danmark.
Kl. 12:18

Fjerde næstformand (Trine Torp):
Tak. Der er ikke flere korte bemærkninger, og der er heller ikke flere
ordførere, der skal have ordet, så nu er vi færdige med ordførerræk‐
ken, og justitsministeren får ordet. Værsgo.
Kl. 12:18

Justitsministeren (Nick Hækkerup):
Tak for den brede opbakning. Dem, jeg primært har kommentarer
til, er Det Radikale Venstre og Dansk Folkeparti, hvis medlemmer så

21

har forladt salen. Det skal nu ikke forhindre, at I andre får glæde af
det, jeg har tænkt mig at sige til dem.
Det fremstår mildest talt en anelse underligt, når Det Radikale
Venstre angriber loven for de tilfælde, hvor den ikke er anvendt eller
er blevet begrænset anvendt. Nej, den er ikke anvendt særlig mange
gange i forbindelse med tyveri af håndsprit, og det kan så være,
fordi der ikke er stjålet så meget håndsprit, eller det kan være, fordi
håndsprit ikke længere er en begrænset ressource, og at den derfor
falder uden for lovens anvendelsesområde. Og ved at pege på det
prøver man ligesom at se væk fra de områder, hvor loven har virket.
Der er givet skærpede straffe for snyd med hjælpepakker – straf‐
fe, som i deres udgangspunkt er fire gange så høje som normalt. Der
er faldet 30 domme. Vi har 175 anmeldelser – det kan godt være, at
der er kommet flere til, siden vi fik det her tal, men vi har i hvert fald
175 anmeldelser – om svig for 56 mio. kr. i forbindelse med vores
hjælpepakker. Er det så ikke lidt underligt at sige, at loven ikke har
nogen værdi? Det illustrerer vel netop, at loven har sin værdi.
Vi har blokeret 39 hjemmesider. Det er folk, som har villet benyt‐
te coronakrisen til at svindle og typisk phishe via hjemmesider, og
der har politiet været inde og stoppet de her hjemmesider og blokeret
for, at det har kunnet finde sted. Loven har virket.
For så vidt angår udlændinge, så har der været nævnt, at der er
11 sager, og det er også rigtigt, men der er en enkelt sag, hvor der
er en, der er blevet udvist alene for at have brudt coronareglerne. I
det konkrete tilfælde er det, som jeg husker det, sådan, at hvis man
skal ind i Danmark, skal man have et anerkendelsesværdigt formål,
og vedkommende havde så fået skrevet et papir om, at den, der
skulle modtage papiret, skulle komme op og arbejde her i et job, som
tilsyneladende ikke fandtes, hvilket jo er en overtrædelse af reglerne
om, hvem vi i en situation, hvor vi har en pandemi om ørerne på os,
kan lukke ind i vores land.
Jeg vil i øvrigt også sige om det med udlændinge, at jeg jo synes,
at det var en rigtig ændring. Jeg vil bare lige erindre om forløbet. For
det var sådan, at der faktisk var en bred forståelse blandt partierne
i Folketinget, også inkluderende Enhedslisten, hvorefter Nye Borger‐
lige, som det er blevet sagt, jo rejse spørgsmålet om udlændinge, og
en bred del af Folketinget syntes, det var fornuftigt at få det med.
Herefter appellerede jeg til, at vi kunne dele lovforslaget op, sådan at
Enhedslisten kunne få lov til at stemme for den del af lovforslaget,
som de gerne ville stemme for, og dermed den del, som handlede
om de skærpede straffe, de blokerede hjemmesider osv. osv. Men der
var så lidt kollegialitet i Folketinget, at man ikke ville godtage den
opdeling, og derfor endte Enhedslisten i den her sag på den forkerte
side af hegnet. Det er sandheden om det element.
Det må være det. Tak for støtten.
Kl. 12:21

Fjerde næstformand (Trine Torp):
Tak for det. Der er en kort bemærkning. Hr. Kristian Hegaard.
Kl. 12:22

Kristian Hegaard (RV):
Tak til ministeren for talen, og ikke mindst også tak for hilsnen i
starten af talen. Jeg kan forsikre om, at jeg hørte alle ministerens
ord i talen – så tak for det. Det, jeg godt kunne tænke mig at spørge
ind til, er, om ministeren kan bekræfte, at de dele, der vedrører
kriminalitet i forhold til værnemidler, ikke har kunnet anvendes de
seneste mange måneder, på grund af at der jo ikke er tale om knappe
ressourcer på den måde, som loven anfører det.
Kl. 12:22

Fjerde næstformand (Trine Torp):
Ministeren.

22

Fredag den 11. december 2020 (L 111)

Kl. 12:22

Justitsministeren (Nick Hækkerup):
Jeg er glad for, at hr. Kristian Hegaard hørte det, jeg sagde. Og det
var ikke for at skamme nogen ud, at jeg gjorde opmærksom på, at
hr. Kristian Hegaard havde et andet ærinde, som helt sikkert var
vigtigere end at høre min tale. Sådan som konstruktionen i loven
er, rammer den kun kriminalitet, som har baggrund i eller sammen‐
hæng med coronaepidemien i Danmark. Og hvis et værnemiddel
ikke længere er en knap ressource, altså hvis der er håndsprit nok
eller mundbind nok, så bevæger vi os jo over på det område, hvor
det ikke har baggrund i eller sammenhæng med coronaepidemien i
Danmark, hvis man stjæler håndsprit.
Derfor er det ikke længere lige så dadelværdigt, som det ville
være, hvis der var tale om knappe ressourcer, som vi havde brug for
i forhold til at beskytte de svageste i vores samfundet, som vi havde
brug for i forhold til at beskytte hinanden, og som vi havde brug
for at fordele på en bestemt måde. Derfor har loven, kan man sige,
den selvophævende, positive og indbyggede mekanisme, at den, hvis
det er kriminalitet, som ikke har baggrund i eller sammenhæng med
covid, ikke finder anvendelse.
Kl. 12:23

justitsministeren for at præcisere forløbet og endnu en gang gentage,
som jeg sagde i min ordførertale, at vi i Enhedslisten selvfølgelig
bakker op om den del, der handler om snyd med hjælpepakker.
Kl. 12:25

Fjerde næstformand (Trine Torp):
Ministeren.
Kl. 12:25

Justitsministeren (Nick Hækkerup):
Det her kan der siges mange ting til. Tit er det sådan, at når man
bliver rost af Enhedslisten, er det lidt ligesom at blive omklamret af
en lommetyv. Men tak for rosen under alle omstændigheder!
Kl. 12:25

Fjerde næstformand (Trine Torp):
Tak. Da der ikke er flere, der har bedt om ordet, kan vi sige tak til
justitsministeren og også sige, at forhandlingen er sluttet.
Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Fjerde næstformand (Trine Torp):
Hr. Kristian Hegaard.
Kl. 12:23

Kristian Hegaard (RV):
Tak til ministeren for at bekræfte, at store dele af loven ikke har
kunnet finde anvendelse de seneste mange måneder, fordi de værne‐
midler her ikke længere udgør en knap ressource. Så vil jeg godt
supplerende til det spørge ministeren, om ikke ministeren kan be‐
kræfte, at det var relativt kort tid, efter den her lov overhovedet
blev vedtaget, at de her værnemidler, der er omtalt i loven, ikke
længere udgjorde en knap ressource, altså så det var ret kort tid, det
overhovedet var anvendeligt på den måde i forhold til dobbeltstraf
ved kriminalitet i forhold til værnemidler.

Det næste punkt på dagsordenen er:
5) 1. behandling af lovforslag nr. L 111:
Forslag til lov om ændring af lov om våben og eksplosivstoffer
m.v. (Tilbagerulning af pebersprayordningen, udenlandske civile
statsmyndigheders adgang til at bære, ind- og udføre visse våben
og fastsættelse af supplerende bestemmelser til forordning nr.
2019/1148 af 20. juni 2019 om markedsføring og anvendelse af
udgangsstoffer til eksplosivstoffer m.v.).
Af justitsministeren (Nick Hækkerup).
(Fremsættelse 25.11.2020).
Kl. 12:25

Kl. 12:24

Fjerde næstformand (Trine Torp):
Ministeren.

Forhandling
Kl. 12:24

Justitsministeren (Nick Hækkerup):
Jo, det er fuldstændig rigtigt. Men med til det billede hører jo også,
at vi stod i en situation, hvor vi ikke rigtig vidste, hvordan verden
skulle se ud. Vi kunne se, der var et problem der. Heldigvis fik vi
formuleret loven, så den også kom til at ramme de tilfælde, hvor
der f.eks. bliver snydt med hjælpepakker, eller de tilfælde, hvor der
er behov for at blokere hjemmesider. Og det er underligt at sige:
Fordi loven ikke er anvendt på ét tilfælde, vil man fra Det Radikale
Venstres side ikke anerkende den gode effekt, loven har haft på alle
mulige andre områder.
Kl. 12:24

Fjerde næstformand (Trine Torp):
Tak. Så er der en kort bemærkning fra fru Rosa Lund.
Kl. 12:24

Rosa Lund (EL):
Tak for det. Nu fik jeg lige styr på teknikken hernede, så jeg kunne
trykke mig rigtigt ind, men samtidig holde behørig afstand.
Jeg vil bare sige tak til justitsministeren for at præcisere, hvordan
forløbet var i foråret, da vi stod i den her meget alvorlige situation,
som vi måske jo faktisk, når man kigger på smittetallet og på smit‐
tetrykket, er på vej tilbage i. Så jeg vil egentlig bare sige tak til

Fjerde næstformand (Trine Torp):
Forhandlingen er åbnet. Den første, der får ordet, er hr. Rasmus
Stoklund fra Socialdemokratiet.
Kl. 12:26

(Ordfører)
Rasmus Stoklund (S):
Tak, formand. Lovforslaget har til formål at rulle pebersprayordnin‐
gen, som den kendes i dag, tilbage, således at personer efter lovens
ikrafttræden som udgangspunkt ikke vil kunne erhverve, besidde
eller bære peberspray.
Siden den 1. januar 2019 har det været lovligt for personer over
18 år at erhverve og besidde peberspray i eget hjem. Formålet med
at gøre peberspray lovlig var at styrke danskernes tryghedsfølelse
ved at have mulighed for at kunne beskytte sig med en peberspray
i tilfælde af eksempelvis hjemmerøveri. Men ordningen har været
med til at øge tilgængeligheden af peberspray, og i de forkerte hæn‐
der skaber en peberspray ikke tryghed, snarere tværtimod.
Der har været en kraftig stigning i antallet af sager, hvor peber‐
spray besiddes ulovligt, og i sager om ulovlig indførsel af peber‐
spray. Fra 2018 til 2019 er der sket næsten en fordobling i antallet af
fældende afgørelser, hvor peberspray indgår, og der er desværre kun
identificeret ganske få sager, hvor peberspray er anvendt i situatio‐
ner, der umiddelbart kan karakteriseres som selvforsvar. Peberspray‐

Fredag den 11. december 2020 (L 111)

ordningen har altså tilnærmelsesvis virket kontraproduktivt i forhold
til at sikre danskernes tryghedsfølelse, og derfor mener vi, at det er
ganske fornuftigt at rulle ordningen tilbage.
Der vil også i fremtiden være visse undtagelser. Ofre for stalking
eller æresrelaterede forbrydelser vil få udvidede muligheder for at
besidde og bære peberspray i det offentlige rum. Det bliver samtidig
muligt for svenske toldere at have en peberspray som en del af
deres tjenesteudrustning, når de udfører toldkontrol på strækningen
over Øresund. Konkret foreslås det sikret, ved at justitsministeren
bemyndiges til at fastsætte nærmere regler om, at våbenlovens be‐
stemmelser om at bære samt ind- og udføre peberspray og slagvåben
ikke finder anvendelse på udenlandske civile statsmyndigheder.
Endelig vil lovforslaget foretage mindre ændringer af våbenloven
for at bringe dansk ret i overensstemmelse med en ny forordning om
markedsføring og anvendelse af udgangsstoffer til eksplosivstoffer
m.v., som finder anvendelse fra den 1. februar 2021. Forordningen
begrænser almindelige borgeres adgang til stoffer, der kan anvendes
til at fremstille eksplosivstoffer.
Lovforslaget her styrker grundlæggende danskernes tryghed, og
derfor støtter Socialdemokratiet forslaget.
Kl. 12:28

Fjerde næstformand (Trine Torp):
Tak. Der er et par korte bemærkninger, først fra fru Pernille Ver‐
mund.
Kl. 12:28

Pernille Vermund (NB):
Tak for det. Som der står i lovforslaget, og som ordføreren også siger
i sin ordførertale, har de sager, der har været, handlet om ulovlig
besiddelse af peberspray, og de har handlet om ulovlig indførelse af
peberspray. Til gengæld har den upside af loven, som vi har oplevet,
været, at der rent faktisk er nogle hændelser, hvor peberspray har
forhindret forbrydelser.
Mener Socialdemokratiet, at det ulovligt at indføre eller besidde
peberspray er værre end den positive effekt, der er ved at modvirke
et overfald eller en kriminel handling foretaget mod en? Mener
Socialdemokratiet, at det er værre? For det er jo det, man siger
med lovforslaget her. Fordi der er nogen, der ulovligt har besiddet
eller indført peberspray, som jo ikke medfører nogen personskade
overhovedet, så er det, at man kan forhindre personskader og har
forhindret personskader, noget, vi nu skal stoppe.
Kl. 12:29

Fjerde næstformand (Trine Torp):
Ordføreren.
Kl. 12:29

Rasmus Stoklund (S):
Jeg vil sådan set give fru Pernille Vermund ret i, at hvis det var det
eneste problem, er det jo rigtigt nok, at det ikke ville være lige så
tungtvejende som det, jeg mener er det større problem i den her sag.
Det er jo, at der sidste år var i omegnen af plus/minus 100 tilfælde
af ulovlig brug af peberspray. Det er jo det, der er problemet. Der er
også andre problemer, men det er jo det, der er det store problem.
Det er, når det bliver brugt ulovligt.
Samtidig mener jeg også, at når politiet ikke har kendskab til et
eneste eksempel på, at peberspray er blevet brugt til forsvar mod
hjemmerøveri – det er noget af det, jeg husker som argumentationen
i sin tid for, at man skulle have mulighed for at have peberspray –
så synes jeg ikke rigtig, at loven har virket efter hensigten, og jeg
synes, at det, at der har været så mange eksempler på ulovlig brug, er
et stort problem.

23

Kl. 12:30

Fjerde næstformand (Trine Torp):
Fru Pernille Vermund.
Kl. 12:30

Pernille Vermund (NB):
Det er muligt, at peberspray ikke er brugt ved hjemmerøveri. Men
der står i lovens bemærkninger, at der har været situationer, hvor det
har været anvendt mod gerningspersoner ved et røveri, og det har
været anvendt som selvforsvar – altså at mennesker, som er blevet
overfaldet, har benyttet sig af peberspray og dermed har kunnet
slippe for at blive overfaldet; at mennesker, som har været udsat for
et røveri, godt nok ikke hjemme, har benyttet sig af peberspray og
derfor har forhindret røveriet. Har det ikke betydning?
Kl. 12:31

Fjerde næstformand (Trine Torp):
Ordføreren.
Kl. 12:31

Rasmus Stoklund (S):
Jeg skal ikke kunne afvise, at der har været et enkelt eksempel på, at
det er blevet brugt fuldstændig fremragende og har været en kæmpe
succes. Men det ændrer jo ikke på, at det generelle billede har været,
at i de fleste tilfælde, hvor peberspray har været involveret i en
konflikt, har det været brugt ulovligt.
Jeg synes også, man er nødt til at tænke på, at hvis man begiver
sig ned ad den sti, som man begav sig ned ad, da man vedtog den
her lov, så risikerer vi jo en eskalation. Når gerningsmænd, der
kommer til et røveri f.eks. eller et hjemmerøveri, har en forventning
om, at folk har peberspray i hjemmet, så har de måske en pistol
med. Vi skulle jo gerne væk fra at eskalere det, gerne væk fra, at
folk har større og større våben med, når de kommer for at foretage
kriminalitet.
Kl. 12:31

Fjerde næstformand (Trine Torp):
Tak. Så er det hr. Peter Skaarup.
Kl. 12:31

Peter Skaarup (DF):
Jeg er sikker på, at regeringen altid har de bedste intentioner. Men
jeg må indrømme, at i den her sag forstår jeg simpelt hen ikke rege‐
ringen. Man er inde på, at vi skal have mere tryghed i samfundet,
vi skal have mere lov og orden. Der forhandles forskellige ting i
Folketinget, der går ud på det, og så svækker man borgernes mulig‐
hed for at have tryghed i eget hjem, fordi man fjerner muligheden
for at have peberspray. Kan hr. Rasmus Stoklund hjælpe mig og
Folketinget og offentligheden og borgerne med at forstå regeringens
tankegang? For her har vi et ufarligt, uskadeligt middel, som man
som borger hellere skal bruge end tungere ting i ens hjem, hvis der
kommer en hjemmerøver eller der foregår et indbrud, mens man er
hjemme. Kan hr. Rasmus Stoklund ikke bare give en eller anden
form for argumentation her og så i øvrigt fortælle Folketinget, hvad
regeringen sætter i stedet, hvis man nu absolut vil fjerne peberspray
fra borgerne?
Kl. 12:32

Fjerde næstformand (Trine Torp):
Ordføreren.
Kl. 12:32

Rasmus Stoklund (S):
Først og fremmest kan jeg bekræfte det med intentionerne. De er
bestemt gode.

24

Fredag den 11. december 2020 (L 111)

Når det så gælder trygheden, mener jeg ikke, at det her bidrager
til øget tryghed, og det synes jeg egentlig er bekræftet af, at der
ikke har været nogen eksempler på, at peberspray har været brugt
som selvforsvar mod hjemmerøverier f.eks. Tværtimod mener jeg,
at der er en reel risiko for, at vi med tiden vil se en eskalation –
altså hvor man som kriminel har en forventning om, at folk i deres
hjem har peberspray, og så har man knive eller pistoler med. Har
man som kriminel ikke en forventning om det, kan det være, man
møder op med de bare næver. Der er også risikoen for, at man
fravrister pebersprayen og bruger den imod hr. eller fru Danmark,
som har købt sådan en peberspray, men måske ikke har fået øvet sig
i, hvordan man bruger den – altså bruger den mod offeret, så det i
virkeligheden er gerningsmanden, der får brugt den i stedet for.
Nu kan jeg se, at min tid er ved at løbe ud, men jeg synes igen,
det gælder proportionerne her. Vi kan se, at der er en lang række
eksempler på, at peberspray er blevet brugt ulovligt – næsten ingen
eksempler på, at de har været brugt, sådan som det oprindelig var
tænkt. Så synes jeg, det er et tegn på, at vi er nødt til at gøre noget
andet.
Kl. 12:34

Fjerde næstformand (Trine Torp):
Hr. Peter Skaarup.
Kl. 12:34

Peter Skaarup (DF):
Jeg mener, hr. Rasmus Stoklund griber den her sag fuldstændig
forkert an, for vi ved jo fra det, vi hører hver evig eneste dag fra
medierne, at de kriminelle har adgang til alle mulige våben. De
har adgang til knive, de har adgang til pistoler, der bliver skudt i
forbindelse med bandeopgør, og uskyldig borgere kommer i klemme
i nogle af de her opgør. Og så siger hr. Rasmus Stoklund, at det er et
kæmpe problem, at der muligvis er nogle af de her peberspray – og
det kan vi jo ikke engang få dokumentation for – som er blevet brugt
forkert.
Kan hr. Rasmus Stoklund ikke godt se, at den lovlydige del af
befolkningen, der har brug for noget ufarligt at forsvare sig med,
lider skade her? For de ønsker jo at have muligheden – det kan vi se
på de meget store indkøb af peberspray, der er foregået.
Kl. 12:34

Fjerde næstformand (Trine Torp):
Tak. Ordføreren.
Kl. 12:34

Rasmus Stoklund (S):
Nej, jeg synes egentlig, at hvis man ser på andre lande, som har
en noget mere liberale våbenlovgivning – som f.eks. USA, som jeg
ellers næsten kun har godt at sige om – at der er en anden forrået
type af kriminalitet, som skyldes, at mange gerningsmænd i stedet
for at spørge først går ud fra, at der er risiko for, at der kan være
et slagkraftigt våben til stede i det hjem, hvor de f.eks. begår et
indbrud. Den situation har vi ikke i Danmark, og derfor har vi ikke
den samme risiko for, at folk, der bliver udsat for et overgreb i deres
hjem, bliver mødt med kraftige våben fra gerningsmændenes side.
Kl. 12:35

Fjerde næstformand (Trine Torp):
Tak for det. Der er ikke flere korte bemærkninger. Tak til Socialde‐
mokratiets ordfører. Så er det Venstres ordfører, fru Inger Støjberg.

Kl. 12:35

(Ordfører)
Inger Støjberg (V):
Det forslag, som vi behandler nu, kan sådan set deles op i to dele.
Den ene del handler om en tilbagerulning af pebersprayordningen
fra 2018, og den anden del handler så om Danmarks implementering
af nogle EU-regler og så svenske tolderes mulighed for at bære
peberspray ved grænsen. Lad mig slå fast, at vi i Venstre selvfølgelig
gerne vil være med til at implementere de her EU-regler, ligesom
vi er meget villige til at hjælpe svenske toldere med at kontrollere
deres grænser. Vi ønsker jo altså også selv alle muligheder for at
kontrollere den danske grænse og forstår derfor også godt ønsket fra
vores svenske naboer.
Men det er altså helt forkert af regeringen at blande de to sager
sammen, så f.eks. ældre menneskers ret til at have en peberspray
liggende derhjemme i skuffen for at kunne forsvare sig selv i tilfælde
af et hjemmerøveri tilbagerulles, og så spørgsmålet om implemente‐
ring af nogle EU-regler. De to ting hænger ikke sammen. Man kan
med andre ord godt gå ind for, at folk skal have ret til at have
en peberspray derhjemme og forsvare sig selv, hvis der kommer
en hjemmerøver, samtidig med at svenskerne skal have ret til at
bære en peberspray på grænsen, hvis vedkommende er tolder. Derfor
håber vi også meget, at ministeren vil være indstillet på at dele
lovforslaget op, så der kan stemmes særskilt om tilbagerulningen af
pebersprayordningen. For pebersprayordningen er nemlig tænkt som
en mulighed og en ret for danskere til at erhverve sig en peberspray
til selvforsvar. Det skaber tryghed at vide, at man kan forsvare sig
selv i sit eget hjem. Regeringens argument for at tilbagerulle peber‐
sprayordningen er, at den stigning, vi har set i antallet af sager om
peberspray, er alarmerende og ikke står mål med gevinsten i form af
øget tryghed.
Men er det nu også rigtigt? For ifølge Justitsministeriets rapport
om erfaringerne med pebersprayordningen har der været 1.600 sager
med peberspray i 2019. Rigspolitiet skønner, at et sted mellem 4 og
7 pct. af de sager har omhandlet ulovlig anvendelse af peberspray til
f.eks. vold, trusler og røveri. Rigsadvokaten har desuden oplyst, at
der kun har været relativt få sager, hvor peberspray er blevet direkte
anvendt som våben. Langt de fleste sager omhandler ulovlig import
af peberspray, hvor folk uforvarende – eller måske har de godt vidst
det – har brudt loven ved at købe en peberspray i udlandet eller
over internettet. I Venstre mener vi ikke, at det er et argument for at
fratage folk retten til at have en peberspray liggende derhjemme i det
tilfælde, at de skulle få ubudne gæster, der ikke vil dem det godt.
Man stopper altså hverken hjemmerøvere eller bandemedlemmer
eller andre, der virkelig vil det, i at erhverve sig en peberspray i
f.eks. Tyskland. Det eneste, man opnår, er, at man efterlader dansker‐
ne forsvarsløse i deres hjem. Vil man kriminaliteten til livs, og det
vil vi i Venstre, skal vi derimod være parate til at se på, om man kan
skærpe straffen for ulovlig brug af peberspray ved f.eks. overfald og
røverier og den slags.
Derudover håber vi som sagt meget, at regeringen er indstillet på
at dele lovforslaget op, for vi ønsker at bevare pebersprayordningen
på den ene side, men vi ønsker selvfølgelig også på den anden side,
at svenske toldere skal have ret til at bruge peberspray eller stå med
den på grænsen.
Kl. 12:39

Fjerde næstformand (Trine Torp):
Tak. Der en kort bemærkning. Hr. Kristian Hegaard.
Kl. 12:39

Kristian Hegaard (RV):
Jeg tænker, at ordføreren er enig i, at dansk politi er et rigtig dygtigt
politi, og at de ved en masse om det, der foregår rundtomkring, og

Fredag den 11. december 2020 (L 111)

har stor indsigt i, hvad der sker, hvis borgerne eksempelvis har nogle
våben til rådighed. Da lovforslaget her blev behandlet i sin indled‐
ning, altså for et par år siden, var det jo bl.a. særlig Politiforbundet,
der advarede mod, at det at udruste borgerne, det at bevæbne bor‐
gerne kunne have nogle konsekvenser, som det her i undersøgelsen
viser sig. Derfor vil jeg høre, hvilke tanker det giver i ordførerens
parti, at Politiforbundet blandt mange aktører særlig advarer mod og
har advaret imod at bevæbne borgere med peberspray i hjemmet.
Kl. 12:40

Fjerde næstformand (Trine Torp):
Ordføreren.
Kl. 12:40

Inger Støjberg (V):
Det er jo rigtigt, at der har været kritik fra flere sider, men jeg må
altså bare sige, at for os vægter det rent faktisk enormt højt, at f.eks.
en ældre dame kan have en peberspray derhjemme, hvis hun føler
sig mere tryg ved det. Ærlig talt, en ældre dame, der får ubudne
gæster, en hjemmerøver, skal have muligheden for at forsvare sig
selv, og det har man med en peberspray. Så for os vægter trygheden
for borgerne altså højst.
Kl. 12:40

Fjerde næstformand (Trine Torp):
Hr. Kristian Hegaard.
Kl. 12:40

Kristian Hegaard (RV):
Jeg anerkender også hundrede procent, at man kan styrke følelsen af
tryghed ved at have en peberspray. Men jeg kunne godt tænke mig at
spørge ordføreren om noget. Hvis man nu er en ældre kvinde i den
her situation, som fru Inger Støjberg beskrev før, jamen kan man så,
hvis der kommer en indbrudstyv, nå lige at stoppe indbrudstyven og
sige: Stop lige en halv, jeg skal lige ind på badeværelset og hente en
peberspray, og så må du gerne fortsætte dit forehavende. Kan man nå
det, eller kan ordføreren se, at der også er en anden side af sagen, der
måske kan skabe lidt falsk tryghed i en sådan situation?
Kl. 12:41

Fjerde næstformand (Trine Torp):
Ordføreren.
Kl. 12:41

Inger Støjberg (V):
Jamen det må jo alene være op til den, der erhverver en peberspray,
at beslutte sig for, om det her er noget, der øger trygheden eller ej.
Det mener jeg jo sådan set ikke at hr. Kristian Hegaard kan afgøre en
fredag eftermiddag i Folketingssalen.
Kl. 12:41

Fjerde næstformand (Trine Torp):
Tak. Der er ikke flere korte bemærkninger. Tak til Venstres ordfører.
Så er det Dansk Folkepartis ordfører hr. Peter Skaarup.
Kl. 12:41

(Ordfører)
Peter Skaarup (DF):
Hvor vi i Folketinget i dag har været forholdsvis måske forbavsende
enige med regeringen i et par lovforslag, så stopper enigheden, fordi
regeringen jo her afskaffer en velfungerende ordning, som er blevet
lavet under den tidligere regering. Ordningen har til formål at sikre
mere tryghed for borgerne. Det er en ordning, som grundlæggende
blev indført for at skabe mere tryghed, og tryghed for borgerne står
Dansk Folkeparti meget nært. Derfor har vi været glade for den
ordning, der har givet mulighed for – ingen krav om, men mulighed

25

for – at borgere, der gerne ville beskytte sig i eget hjem, kunne
forsvare sig med en peberspray. Jeg citerer lige fra det lovforslag,
som blev vedtaget i året 2018-19, der hedder L 83, som er det, der
ligger til grund for den her debat, og det var lovforslaget fra den
tidligere regering. Det er der, man tillader peberspray som en lovlig
ting for danskerne. Der siger man i lovforslaget:
Danskernes tryghed er en af regeringens allerhøjeste prioriteter.
Det gælder ikke mindst den enkelte danskers tryghed i sit eget
hjem. Et hjem bør være et sikkert sted, hvor borgerne selv afgør,
hvem de lukker ind. Og netop derfor udgør overfald i hjemmet,
hjemmerøverier og indbrud en særlig krænkelse af ofrenes tryghed
og integritet. Regeringen ønsker derfor yderligere at styrke indsatsen
for, at borgerne kan føle sig trygge i eget hjem.
Så den indførelse af pebersprayordningen, man lavede, var altså
for at sikre mere tryghed for danskerne. Det er så den tryghed, rege‐
ringen nu ønsker at fjerne igen. Det er ganske enkelt trist. Altså, det
er en trist dag, særlig når vi jo har en justitsminister og en regering,
der siger, at den er vigtigt at sikre. Det er faktisk den vigtigste
opgave for justitsministeren at sikre, at danskerne føler sig trygge.
Det er ikke det, man gør her. Det er ikke det, man sikrer her. For
det lovforslag fra justitsministeren er jo en afskaffelse af peberspray‐
ordningen, og dermed får vi mere utryghed for de danskere, som har
valgt at erhverve sig en sådan peberspray.
I Justitsministeriets rapport om erfaringerne med pebersprayord‐
ningen fra 1. oktober 2020, og det er jo den rapport, som ligger til
grund for lovforslaget fra den nuværende regering, er man underligt
nok ikke inde og undersøge, om de danskere, der har erhvervet
sig en peberspray, dermed har følt, at den har givet dem tryghed
eller måske det modsatte. Regeringen har i stedet lagt til grund, at
ordningen har resulteret i dobbelt så mange fældende afgørelser, som
før pebersprayordningen blev indført, altså med en, synes jeg, søgt
konklusion om, at så må man hellere skynde sig at afskaffe den her
ordning.
I 2018, altså inden pebersprayen blev lovlig i Danmark, har
ministeren oplyst, at der var 893 fældende afgørelser i forbindelse
med peberspray. I 2019, altså det år, hvor pebersprayen blev lovlig i
Danmark, har der indtil 9. november, som ministeren har oplyst i et
svar, været 1.660 fældende afgørelser i forbindelse med peberspray.
Man kan sige, at en fordobling lyder så voldsomt, og man vil nemt
på den baggrund kunne konkludere, at en pebersprayordning er en
fiasko. Og det er så det, justitsministeren har gjort. Men – og der
er altid mange men'er, når der kommer sådan nogle oplysninger
til Folketinget – et svar fra ministeren fortæller jo tydeligt, at for
langt de fleste af de her overtrædelser bunder det i ulovlig import,
altså ikke i det, som er blevet indført med lovgrundlaget i Danmark.
Det er altså overtrædelser fra folk, som ikke har forstået, at skal de
erhverve sig en peberspray, skal den erhverves igennem en dansk
forretning og ikke bestilles på nettet eller købes syd for grænsen,
som man i lang tid har kunnet gøre syd for grænsen i Tyskland.
Vi har selvfølgelig spurgt til, hvor meget af det her tal, der
dækker over ulovlig import, og der kan man sige, at der står det
fuldstændig hen i det dunkle. Ministeren kan ikke præcist angive det,
fordi man henviser til måden, de her overtrædelser registreres på.
Det kan vi så spørge en del til i udvalgsbehandlingen, for det har
været ret svært at få regeringen til at oplyse noget om de her registre‐
ringer. Så i hvert fald en opfordring herfra fra Dansk Folkeparti til,
at man registrerer de her kriminalitetsudøvelser med peberspray med
en særlig gerningskode, så vi i hvert fald i fremtiden kan følge op
på, om regeringen taler sandt, eller om regeringen ikke taler sandt.
Men det er jo praktisk for justitsministeren at bruge alt det her som
argument for at afskaffe en pebersprayordning, og man har åbenbart
et flertal i Folketinget, for vi har nogle meget skræmte partier i
forhold til peberspray – SF, Enhedslisten og de andre røde partier.
Men jeg må bare sige, at jeg undrer mig. Jeg undrer mig over, at

26

Fredag den 11. december 2020 (L 111)

regeringen fjerner noget, der giver tryghed for borgerne, og vi vil
protestere imod det, og vi vil blive ved i Dansk Folkeparti.
Kl. 12:47

Fjerde næstformand (Trine Torp):
Tak for det. Der er en kort bemærkning. Hr. Kristian Hegaard.
Kl. 12:47

Kristian Hegaard (RV):
Tak for det. Jeg kunne godt tænke mig at spørge ind til en face‐
bookopdatering fra Dansk Folkepartis profil, nemlig fra hr. Martin
Henriksen, som godt nok ikke siddet i Folketinget nu. Den er fra
28. oktober, altså for 6 uger siden. Han skriver, at forskning viser, at
kriminaliteten falder, når lovlydige borgere må bevæbne sig, og at en
pistol er mere sikker end peberspray. Jeg vil bare gerne høre, om det
afspejler Dansk Folkepartis politik.
Kl. 12:47

Fjerde næstformand (Trine Torp):
Ordføreren.
Kl. 12:47

Peter Skaarup (DF):
Nu er jeg jo ikke her i Folketinget for at diskutere gamle faceboo‐
kopdateringer. Jeg er i Folketinget for at udfordre ministeren i for‐
hold til det problem, som jeg ser her, nemlig at regeringen lover
mere tryghed, for det gør ministeren. Og så fremsætter man et
lovforslag her i Folketinget, der giver mere utryghed. Anderledes
kan det jo egentlig ikke være. Vi har nogle borgere, som har fået
mulighed for at få en peberspray, og hver gang vi debatterer det, og
hver gang medierne skriver om det, er der masser af borgere, som
siger: Nu skal vi hen og have en peberspray. Så bliver man klar over,
at ordningen og muligheden er til stede.
Nu siger man til de borgere, at de ikke længere må have en pe‐
berspray, og at man i øvrigt ikke må købe en peberspray i Danmark
på lovlig vis. Lad mig lige minde om, og det er måske også en lektie
til Kristian Hegaard og Det Radikale Venstre, at man i mange år har
kunnet købe peberspray i Tyskland. I en række europæiske lande er
det tilladt. I en række andre europæiske lande skal man søge om at få
lov til det, og man skal godkendes til at få det. Men det er igen ud fra
lovlige forudsætninger. Derfor undrer det mig altså, at der også hos
de Radikale er den modstand.
Kl. 12:48

Fjerde næstformand (Trine Torp):
Hr. Kristian Hegaard.
Kl. 12:48

Kristian Hegaard (RV):
Det, jeg spurgte ind til, var, at et andet medlem af Dansk Folkeparti
siger, at det er mere sikkert at have en pistol i hjemmet end at have
peberspray. Derfor synes jeg, det er ret vildt, hvis ordføreren ikke
vil afvise, at det er Dansk Folkepartis politik. For det var det, jeg
spurgte om før. Så derfor vil jeg spørge: Kan ordføreren slet ikke
afvise, at det er mere sikkert at have en pistol i hjemmet end at
have en peberspray? For så er det da godt nok et interessant politisk
synspunkt fra Dansk Folkeparti.
Kl. 12:49

Fjerde næstformand (Trine Torp):
Ordføreren.
Kl. 12:49

Peter Skaarup (DF):
Dansk Folkeparti går ikke ind for, at vi skal have pistoler hjemme
i privaten, men vi går ind for, at man skal have mulighed for at

have en peberspray. For en peberspray er fuldstændig ufarlig. Den
blænder en person i en kort overgang, og så kan man uskadeliggøre
vedkommende, i stedet for at man står med en køkkenkniv, en kage‐
rulle, eller hvad man nu gør, for det volder jo meget mere skade. Jeg
oplever, at der er ældre mennesker i Danmark, der er desperate for at
have mere tryghed i deres eget hjem, og de mister den nu på grund af
regeringen og hr. Kristian Hegaard. Det er rigtig skidt.
Kl. 12:49

Fjerde næstformand (Trine Torp):
Tak. Så er der en kort bemærkning fra fru Karina Lorentzen Dehn‐
hardt.
Kl. 12:49

Karina Lorentzen Dehnhardt (SF):
Jeg får lige lyst til at stille et spørgsmål om, hvorvidt Dansk Folke‐
parti ikke anerkender, at det faktisk skaber utryghed, når vi kan se
80-100 sager fra 9 politikredse, og det drejer sig sikkert om flere
sager end dem, fordi ikke alle politikredse er med. Men 80-110 sag‐
er, hvor folk bliver overfaldet, hvor det bliver brugt til vold, og hvor
det bliver brugt til røveri, butikstyveri og alt muligt andet. Skaber
det så ikke en større usikkerhed eller utryghed hos de mennesker,
der bliver udsat for det her? Vi kan jo se, at det stort set ikke bliver
brugt til selvforsvar, men det bliver faktisk brugt til at overfalde ofre
med. Hvordan kan Dansk Folkeparti synes at det er med til at skabe
tryghed?
Kl. 12:50

Fjerde næstformand (Trine Torp):
Ordføreren.
Kl. 12:50

Peter Skaarup (DF):
Nu er fru Karina Lorentzen jo en garvet retspolitiker herinde og
kender til de sager, som vi ser i kriminalitetsbilledet. Desværre er
det sådan, at kriminelle i vid udstrækning har adgang til våben.
Det er tilsyneladende noget af det nemmeste i verden at få fat i en
pistol, en kniv eller en peberspray, hvis det var det, man ville. For
man har hele tiden kunnet købe dem syd for grænsen. Det, der er
problemet her, synes jeg, også for SF, er at man er med til at afskaffe
en fredelig ordning, som kan hjælpe lovlydige borgere, altså en
uskadelig ordning, til fordel for at de kriminelle før og nu kan skaffe
sig peberspray, men jo også kan skaffe sig knive, bomber og pistoler.
Så man kunne sige, at det, når nu de kriminelle har adgang til så
mange våben, trods alt var bedre, at der bliver brugt en peberspray,
end at der bliver brugt en pistol eller en kniv. Er SF enig i det?
Kl. 12:51

Fjerde næstformand (Trine Torp):
Fru Karina Lorentzen Dehnhardt.
Kl. 12:51

Karina Lorentzen Dehnhardt (SF):
Jeg hørte ikke et klart svar på, om Dansk Folkeparti anerkender, at
det lovforslag, som Dansk Folkeparti var med til at sætte i verden,
faktisk er noget, der betyder, at ofrene for kriminalitet bliver røvet
og bliver udsat for vold med en peberspray. Jeg ved ikke, om det er,
fordi Dansk Folkeparti synes, at det er i orden, og at det er en pris,
der er værd at betale. Og det er korrekt, at kriminelle vil anskaffe sig
peberspray, men når Dansk Folkeparti gør det nemmere for dem, må
vi også forvente, at der er flere af dem, der rent faktisk vil anskaffe
sig en, og det synes jeg er problematisk.
Kl. 12:52

Fjerde næstformand (Trine Torp):
Ordføreren.

Fredag den 11. december 2020 (L 111)

Kl. 12:52

Peter Skaarup (DF):
Jeg svarede før, at jeg synes, det er skidt, træls og bekymrende,
at kriminelle har adgang til våben i vores samfund. De har adgang
til rigtig mange våben. De har adgang til rigtig farlige våben som
bomber, knive, køller og pistoler, og hvis jeg skulle vælge mellem
de våben, de bruger til at overfalde andre mennesker med, ville jeg
da hellere have, at det var med en peberspray, end at det var med
noget som helst andet. Hvis vi læser den rapport, der kommer fra
justitsministeren, kan vi ikke med sikkerhed sige, hvilke overfald der
sker med lovlige og hvilke der sker med ulovlige våben, og det er
det, der er det afgørende her. Og så er det jo altså også afgørende,
at vi giver borgerne den tryghed, de har brug for i eget hjem, og det
giver pebersprayen en mulighed for.
Kl. 12:53

Fjerde næstformand (Trine Torp):
Der er ikke flere korte bemærkninger. Tak til Dansk Folkepartis
ordfører. Så er det ordføreren for Det Radikale Venstre, hr. Kristian
Hegaard.
Kl. 12:53

(Ordfører)
Kristian Hegaard (RV):
Tak for ordet. Det er træls at høre andre sige: Hvad sagde jeg. Og jeg
tror, at det i særdeleshed vil være træls for mange herinde at høre en
radikal stå og sige: Hvad sagde jeg. Så det vil jeg afholde mig fra,
for det er tit forbundet med en vis hoveren at sige, »hvad sagde jeg«
– eller med sådan at lave lidt sjov med det.
Men den her sag er for alvorlig til at hovere eller til at sige,
hvad sagde vi, altså os, der advarede mod at lovliggøre peberspray
som et våben i hjemmet – præcis som politiet og andre eksperter
advarede imod det. For efter at peberspray er blevet lovlig, har vi
desværre set en markant stigning i antallet af sager, hvor peberspray
har været anvendt som et våben. Det er desværre nok ikke tilfældigt,
tværtimod. Det viser, at når man tillader et våben, vil forbryderne
også bruge det. Jo nemmere det er for fornuftige mennesker, der
sagtens kan styre at få en peberspray, jo nemmere er det desværre
også for forbryderne. Og det viser, at vi grundlæggende ikke får
mere tryghed ved at tillade flere våben i hjemmet.
Når undersøgelsen viser, at den er blevet brugt som angrebsvåben
frem for forsvarsvåben, skal vi have tilbagerullet loven om peber‐
spray, for det er en falsk tryghed, selv om jeg anerkender, at det
kan styrke følelsen af tryghed. En ældre kvinde kan muligvis have
pebersprayen liggende derhjemme, men desværre bliver man ofte
overrumplet ved et tyveri. Det er jo ikke sådan, at en indbrudstyv
lige banker på og spørger: Er det okay, at jeg lige kommer og begår
et indbrud? Tyven venter med andre ord ikke lige på, at man finder
pebersprayen frem fra skuffen eller badeværelset, eller hvor man nu
måtte have den gemt. Vi skal i stedet for styrke den faktiske tryghed,
altså tryghed målt i antal af forbrydelser. Derfor sætter vi ind for
trygheden ved at tilbagerulle pebersprayordningen, for der har været
en stigning i antallet af forbrydelser, som vi igen skal have bragt ned.
Dertil er vi lidt tvivlende over for det element med, at nogle
stadig skal kunne bære peberspray i det offentlige rum. Jeg har
stor sympati for det, men jeg noterer mig også, at det fremgår af
høringssvarene, at flere af de organisationer, som f.eks. arbejder med
stalking, ligefrem siger, at besiddelse af en peberspray kan være
konfliktoptrappende.
Men vi stemmer selvfølgelig for lovforslaget, da feltet af våben‐
bærere bliver markant mindre. Vi skal tilbagerulle pebersprayordnin‐
gen og det stigende antal forbrydelser, den har medført, og i stedet
indføre den sunde fornuft.

27

Kl. 12:56

Fjerde næstformand (Trine Torp):
Tak for det. Der er ikke nogen korte bemærkninger til De Radikales
ordfører, så tak til hr. Kristian Hegaard. Den næste ordfører er fra
Socialistisk Folkeparti, og det er fru Karina Lorenzen Dehnhardt.
Kl. 12:57

(Ordfører)
Karina Lorentzen Dehnhardt (SF):
Tak for ordet. I SF var vi jo imod det, da et flertal i sin tid gav lov
til at få pebersprays til forsvar ind i de danske hjem. Baggrunden var
dengang et høringssvar eller faktisk flere høringssvar fra Det Krimi‐
nalpræventive Råd, Dansk Erhverv og Dansk Kvindesamfund, som
påpegede, at der var en risiko for, at peberspray ville blive brugt som
våben i stedet for til selvforsvar, og at det kunne eskalere konflikter
og ligefrem give en falsk tryghed. Nu står vi her med et lovforslag,
som så i sin væsentligste del ruller lovgivningen tilbage. Det synes
vi naturligvis er sund fornuft, for når vi bevæbner befolkningen
med peberspray, bevæbner vi også de kriminelle. Og vi kan se af
evalueringen, at peberspray da også i overvejende grad af kriminelle
er blevet brugt til angreb på ofre og stort set ikke til forsvar af ofre.
Kun i ni sager har peberspray været anvendt til selvforsvar. Det har
været i nabostridigheder, dog også mod forsøg på røveri, i opgør i
narkomiljøet og i truende situationer i parrelaterede sager.
Til gengæld har vi så ni politikredse, som har meldt tilbage, at de
har et sted mellem 80 og 110 sager, hvor kriminelle altså har brugt
peberspray mod ofre, men det er jo kun et udsnit af de sager, der
har været, for ikke alle politikredse er med i opgørelsen. Men de
tæller ret grove sager som vold, kvalificeret vold, trusler, røveri og
butikstyveri. Så er der også politikredse, som melder om en markant
forøgelse i afskaffelsen af ulovlige pebersprays, som også anvendes i
strid med lovgivningen. Dermed fik vi desværre i SF bekræftet vores
bange anelser: Peberspray giver mere utryghed end tryghed, og det
er altså meget godt i tråd med, hvorfor politiet advarede mod det her
– og også kvindeorganisationerne, Dansk Erhverv og faktisk også
SF.
Politiet sagde dengang, at når der bliver flere pebersprays, giver
det mulighed for at misbruge ordningen, og det er sket. De sagde
også, at de kunne blive brugt som angrebsvåben i stedet for selvfor‐
svar, og det er jo også sket. Derfor giver det altså god mening at
rulle loven tilbage. Begrundelsen dengang var, at man skulle kunne
beskytte sig mod hjemmerøveri – det var sådan et af de helt store ar‐
gumenter, der var fremme i debatten. Danmarks Radio lavede sidste
år en opgørelse, som viste, at der havde været 113 hjemmerøverier
i perioden, og i ingen af dem var der ifølge DR brugt peberspray.
I stedet kunne de fortælle om et eksempel, hvor en 57-årig, som
havde guldsmykker til salg på Facebook, netop blev overfaldet med
en peberspray i sin egen stue, og der var også en mand på Fyn, som
blev angrebet med peberspray også i eget hjem.
Der er også en risiko for, at hvis man har en peberspray, skaber
det en falsk tryghed for ofrene, for man skal være ret præcis, når
man bruger den. Det er jo også derfor, man i politiet og kriminalfor‐
sorgen træner i, hvordan man anvender den. Og man risikerer jo
at optrappe risikoen for enten selv at blive udsat for vold eller at
blive overmandet, når man ikke kan bruge den korrekt. Endelig er
der også den risiko, hvis en hjemmerøver eksempelvis ved, at du
kan ligge inde med en peberspray, at vedkommende optrapper og
tager kraftigere våben med. Og det kan jo give en endnu farligere
situation.
Ministeren vil så efterlade er et meget snævert vindue for, at
politiet fortsat kan give en tilladelse til personer, som f.eks. er udsat
for en særlig risiko for forfølgelse, stalking eller æresrelaterede kon‐
flikter, og det giver meget bedre mening, end at hele befolkningen
går rundt med den. Og vigtigst af alt indsnævrer det også kriminelles

28

Fredag den 11. december 2020 (L 111)

adgang til den, og det synes jeg er vigtigt. Så det kan vi sådan set
godt leve med.
Så vil der nok være nogle, der siger: Skal man ikke have lov
til at have den tryghed at have den i sit eget hjem? Jeg synes i
hvert fald, man skal have lov til at have tryghed, men hvis man vil
argumentere for, at den skal være i hjemmet, kan man også lige så
godt argumentere for, at den skal være der i nattelivet eller ethvert
andet sted, hvor utryghed kan opstå. Det har der jo alligevel aldrig
været en lov som har tilladt.
Så alt i alt synes vi, at det her er en god dag for trygheden i
Danmark, og i forhold til de øvrige elementer i lovforslaget om de
svenske toldere osv. – tilpasninger af lovgivningen – synes vi, de ser
uproblematiske ud, og vi kan støtte det her forslag.
Kl. 13:01

Første næstformand (Karen Ellemann):
Tak til SF's ordfører. Der er et ønske om en kort bemærkning fra hr.
Peter Skaarup, Dansk Folkeparti. Værsgo.
Kl. 13:01

Peter Skaarup (DF):
Tak for det. Jeg forstår simpelt hen ikke, hvorfor SF, som jo egentlig
skulle være et parti for almindelige danskere, vil afskaffe noget, der
giver mere tryghed for almindelige danskere i eget hjem. Det forstår
jeg simpelt hen ikke argumentet for. Og jeg vil godt spørge fru Kari‐
na Lorentzen Dehnhardt, om fru Karina Lorentzen Dehnhardt har set
de svar, vi har fået, på, hvordan andre lande har det med peberspray.
Jeg kan jo tælle 12 andre europæiske lande, hvor peberspray er
tilladt. Og der er i Folketinget blevet spurgt til, om det har givet
anledning til nogle problemer. Det har ikke givet anledning til nogen
problemer.
Så vil jeg også godt spørge fru Karina Lorentzen Dehnhardt,
hvad SF siger til det faktum, at der de seneste år er sket en tredobling
af ulovlige knive i Danmark. Betyder det, at vi så skal gå ind og
foretage nogle særlige initiativer herinde fra Folketingets side? Ja,
det gør det måske. Men det, at der sker nogle ændringer i antallet
af knive, i antallet af peberspray, eller hvad det nu er, betyder jo
ikke nødvendigvis, at de kriminelle bruger de knive eller bruger den
peberspray. Det er egentlig bare det, jeg vil frem til. Der kan godt
ske nogle ændringer i de her ting, uden at det behøver at betyde, at
det er et kæmpeproblem.
Så altså, SF, kom nu frem med, hvad det så er, man vil erstatte
pebersprayen med til gavn for den almindelige danskers tryghed.
Kl. 13:03

Første næstformand (Karen Ellemann):
Ordføreren.
Kl. 13:03

Karina Lorentzen Dehnhardt (SF):
Jamen vi har ikke planer om at erstatte pebersprayen med noget
andet. Faktisk vil vi gerne af med den, for vi kan jo se, at der sker en
problematisk stigning i de situationer, hvor den bliver brugt. Og den
bliver ovenikøbet brugt mod folk selv og til kriminalitet. Vi synes
ikke, det er en pris, der er værd at betale, og der er vi jo bare uenige
med Dansk Folkeparti. Det synes vi sådan set er fair nok.
I forhold til knivene synes jeg, at der er en stor forskel, nemlig at
peberspray behøver man ikke at have, men knive kan vi ikke rigtig
undgå at have. Dem har vi i vores hjem. Vi bruger dem til jagt, vi
bruger dem til fiskeri. Vi kan ikke rigtig undgå, at de også på en eller
anden måde nogle gange kommer over i nogle kriminelle miljøer og
bliver brugt til ting, vi ikke bryder os om. Det vil vi gerne være med
til at lave initiativer i forhold til. Vi har sådan set også allerede været
med i nogle initiativer. Men pebersprayen i de danske hjem kan vi
godt undgå.

Kl. 13:04

Første næstformand (Karen Ellemann):
Hr. Peter Skaarup.
Kl. 13:04

Peter Skaarup (DF):
Men jeg kan simpelt hen ikke forstå, hvorfor SF så ikke vil give
noget andet i stedet. Hvad nu, hvis vi anerkender, at der er ældre
mennesker, der er utrygge i eget hjem. Jeg kender i hvert fald nogle,
der er utrygge, hvis der skulle komme et hjemmerøveri eller et
indbrud i eget hjem; jeg kender rigtig mange. Derfor vil man gerne
beskytte sig, og derfor vil man gerne gardere sig med alarmer og
alle mulige andre ting. Hvis vi nu anerkender, at det er sådan, så
fjerner man her pebersprayen som mulighed for borgeren og det
ældre ægtepar derhjemme. Det fjerner SF. Så er det, jeg spørger:
Hvad sætter man så i stedet? Sørger man for, at politiet kan komme i
løbet af et minut? Nej, det gør man vist ikke. For rigtig mange steder
i Danmark er der meget lang ventetid, før politiet kan være fremme,
hvis de overhovedet kan komme på grund af ressourcemangel. Så
jeg mangler egentlig et svar på, hvad det er, SF kan tilbyde dansker‐
ne, når de nu fjerner noget.
Kl. 13:05

Første næstformand (Karen Ellemann):
Ordføreren.
Kl. 13:05

Karina Lorentzen Dehnhardt (SF):
Jeg kan i hvert fald tilbyde danskerne noget mere reel tryghed. Det
håber jeg jo. Nu skal vi have inddraget alle de peberspray igen, som
ligger og flyder ude i danske hjem. Men i hvert fald kan jeg da
tilbyde noget mere tryghed, fordi vi måske fjerner noget af mulighe‐
den for at blive udsat for kriminalitet begået med peberspray. Det
er jo der, hvor jeg er voldsomt uenig med Dansk Folkeparti. Jeg
mener, at man stikker folk blår i øjnene ved at sige, at hvis du har
en peberspray, så er du mere tryg. Nej, det er du ikke nødvendigvis,
for det afhænger af, hvor god du er til at bruge den, hvis en situation
skulle opstå. Du skal sprøjte meget nøjagtigt i ansigtet for at passivi‐
sere andre mennesker, og jeg kan være meget bekymret for, at ældre
mennesker i en tumult ikke når at få fat i den eller får fat i den
forkert, og så bliver de i hvert fald først pandet ned.
Kl. 13:06

Første næstformand (Karen Ellemann):
Tak til SF's ordfører. Der er ikke flere korte bemærkninger til ordfø‐
reren. Den næste ordfører kommer fra Enhedslisten, og det er fru
Rosa Lund.
Kl. 13:06

(Ordfører)
Rosa Lund (EL):
Tak. Jeg har det nok lidt modsat af hr. Peter Skaarup fra Dansk
Folkeparti. Jeg synes jo, at regeringen i dag er kommet på ret køl.
Jeg vil gerne starte med at sige, at vi i Enhedslisten støtter det her
lovforslag. Der skal også endnu en gang – for anden gang i dag –
lyde en stor ros til justitsministeren, også selv om han måske synes,
det er lidt omklamrende at få støtte fra Enhedslisten, hvilket jo i sig
selv er sjovt, når man tænker på, at det er på grund af Enhedslisten,
at justitsministeren er justitsminister.
Allerede da vi i Folketinget vedtog peberspraysordningen i 2018,
var vi i Enhedslisten meget bekymrede – som vi også skrev i be‐
tænkningsbidraget dengang – i forhold til at det var betænkeligt at
forsøge at løse problemet med hjemmerøverier ved at lade private
købe peberspray. Og derfor er vi jo heller ikke specielt overrasket

Fredag den 11. december 2020 (L 111)

over, at Justitsministeriets rapport bekræfter det billede; der er ingen
sager, hvor peberspray er anvendt som selvforsvar i forbindelse med
hjemmerøverier.
Rapporten understreger også en anden pointe. For lige præcis
som vi og andre af Folketingets partier frygtede, har den delvise
legalisering af peberspray betydet, at der er flere peberspray i omløb
i kriminelle miljøer. Og det er jo let at stå her i dag og sige, hvad
sagde vi, og være bagklog. Men nu, hvor vi faktisk har fået syn
for sagn, håber jeg virkelig, at det kan få de partier, som i sin tid
støttede det her, til at se, at det altså ikke giver nogen mening at
lovliggøre peberspray. I de seneste år er kriminaliteten i Danmark
nemlig faldet, men dem, der begår kriminaliteten, har så i dag – før
nu – lettere kunnet få fat i en peberspray, og det har skabt utryghed
blandt landets købmænd, på tankstationer og i det hele taget for
ansatte i detailhandelen.
I Enhedslisten mener vi ikke, at våben hører hjemme hos private.
Og derfor er jeg også enig med både Danner, Offerrådgivningen og
Dansk Kvindesamfund i, at vi ikke skal have en særordning, for at
visse grupper kan få en peberspray alligevel. Det hensyn, som rege‐
ringen giver udtryk for at de gerne vil tage til ofre for stalking og
negativ social kontrol, løser man nemlig på en lidt misforstået måde
her. En peberspray fungerer ofte som en katalysator for problemer
og kan ende med at blive brugt imod offeret, som prøver at forsvare
sig. Og det kan jo også ske i de her situationer – det er i hvert fald
det, vi frygter i Enhedslisten. I stedet for skal vi jo sikre ofre for
stalking og ofre for negativ social kontrol; vi skal sikre dem, ved at
de får den hjælp, de har brug for. Og det sikrer vi jo faktisk i den
finanslovsaftale, som regeringen, Enhedslisten, SF, Radikale Venstre
og Alternativet lige har indgået, hvor vi sætter rigtig mange penge af
til at stoppe negativ social kontrol, og det tror jeg faktisk kommer til
at virke bedre, end at de her mennesker får adgang til en peberspray.
Hvis et flertal alligevel beslutter, at enkelte grupper skal have
adgang til en peberspray i hjemmet, jamen så synes jeg, at vi skal
gøre, som Det Kriminalpræventive Råd foreslår, og evaluere det og
genbesøge initiativet om et par år. I Enhedslisten så vi gerne, at der
var så få våben i omløb som overhovedet muligt. Og selvfølgelig
særlig, når tiltaget har en dårlig eller en lille effekt – og i værste fald
en negativ effekt, som tilfældet jo er med peberspray – mener vi,
at det skal tages op igen, ligesom vi har gjort her. Vi kan fuldt ud
støtte det her lovforslag og håber, at vi for fremtiden kan diskutere,
hvordan vi i Danmark får en endnu strammere våbenlovgivning end
den, vi har i dag.
Kl. 13:10

Første næstformand (Karen Ellemann):
Tak til Enhedslistens ordfører. Der er ønske om en kort bemærkning
til ordføreren, og det er fra hr. Peter Skaarup, Dansk Folkeparti.
Værsgo.
Kl. 13:10

Peter Skaarup (DF):
Tak. Jeg skal bare lige være helt sikker på, om jeg hørte Enhedsli‐
stens ordfører sige, at et ældre ægtepar, der er utrygge i eget hjem og
har brug for noget tryghed i form af en peberspray, skal være rigtig
glade for Enhedslisten, for nu får man sat nogle penge af til at hjælpe
nogle, der er udsat for social kontrol, så nu kan man være meget
mere tryg i eget hjem. Er det rigtigt forstået?
Kl. 13:10

Første næstformand (Karen Ellemann):
Ordføreren.

29

Kl. 13:10

Rosa Lund (EL):
Det er da helt rigtigt forstået, at jeg bestemt synes, at et ældre ægte‐
par skal være rigtig glade for Enhedslisten, fordi vi i finansloven
har sikret, at de f.eks. får noget mere hjemmehjælp. Det synes jeg
da kun er en god ting. I forhold til deres tryghed synes jeg, at
noget af det, der er rigtig vigtigt at vi kigger på, hvilket vi også har
prøvet at overbevise regeringen om, er, at man får bedre mulighed
for at tyverisikre sit hjem. Vi er desværre stødt på nogle barrierer
ovre i Transport- og Boligministeriet, og der håber jeg da, at Dansk
Folkeparti sammen med os kan være behjælpelig med at få fjernet
nogle af de barrierer.
Kl. 13:11

Første næstformand (Karen Ellemann):
Hr. Peter Skaarup.
Kl. 13:11

Peter Skaarup (DF):
Det er bare lidt, som om Enhedslisten lever lidt i en alternativ ver‐
den, altså en Enhedslisteverden, hvor Enhedslisten snakker om noget
med social kontrol og om, at vi skal gøre et eller andet der, og at
vi skal gøre det lidt nemmere at tyverisikre eget hjem ved at fjerne
noget bureaukrati, og så vil det ældre ægtepar være fuldstændig
trygge i eget hjem. Der må jeg bare sige, at jeg slet ikke kan se
logikken. Jeg kan slet ikke se, at det en til en skulle have noget med
hinanden at gøre. Jeg synes, at de ting, som Enhedslisten har gang i
her, er udmærkede, det er slet ikke det, men jeg kan bare ikke se, at
det hjælper det ældre ægtepar, som er utrygge ved en situation, hvor
de kan blive udsat for hjemmerøveri eller indbrud, og hvor der er
brug for, at de har mulighed for at have noget fuldstændig uskadeligt
at forsvare sig med.
Kl. 13:11

Første næstformand (Karen Ellemann):
Ordføreren.
Kl. 13:11

Rosa Lund (EL):
Jeg har det jo også tit sådan, at jeg tænker, at hr. Peter Skaarup
lever i sådan en særlig Dansk Folkeparti-verden, hvor der eksisterer
nogle logikker, som vi andre ikke rigtig forstår. Så på den måde
lever vi nok i hver vores verden, hr. Peter Skaarup. Grunden til, at
jeg nævner negativ social kontrol, er jo, at det står i lovforslaget.
Der står i lovforslaget, at man vil give særlige grupper adgang til
peberspray, og det mener vi ikke i Enhedslisten at man skal. Vi
mener, at man skal løse problemerne med negativ social kontrol på
en anden måde end med peberspray. I forhold til det ældre ægtepar
vil jeg gerne vende tilbage til det, jeg sagde før, som handler om at
kunne tyverisikre sin bolig bedre.
Kl. 13:12

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører kommer fra Det Konservative
Folkeparti, og det er hr. Naser Khader. Velkommen.
Kl. 13:12

(Ordfører)
Naser Khader (KF):
Pebersprayordningen er grundlæggende en god ordning. Den sikrer,
at danskerne kan føle sig trygge i eget hjem. Peberspray er ikke et
angrebsvåben, det er faktisk et værktøj til at kunne forsvare sig, i
tilfælde af at man bliver overfaldet i eget hjem. Derfor må jeg også
sige, at det ærgrer mig en smule, at regeringen ønsker at tilbagerulle

30

Fredag den 11. december 2020 (L 111)

pebersprayordningen, som ellers kan medvirke til, at flere danskere
kan føle sig trygge i eget hjem. Det er Det Konservative Folkepartis
klare opfattelse, at visheden om, at man har et redskab, der kan
hjælpe en til selvforsvar, når dybt kriminelle møder op i ens private
hjem og kan begå hjemmerøveri eller andre alvorlige forbrydelser, er
med til at øge trygheden for rigtig mange danskere.
For vi taler jo om, at man selvfølgelig kun må benytte peberspray
til selvforsvar. Forbrydelser i folks private hjem er dybt krænkende
og meget alvorlige. Peberspray kan i den forbindelse også have en
afskrækkende effekt på de dybt kriminelle, der måtte have intentio‐
ner om at bryde ind i folks private hjem.
Det, vi står tilbage med lige nu, er, at de lovlydige borgere ikke
har lov til at have peberspray, hvorimod de kriminelle har mulighed
for fortsat at kunne skaffe det. For de kriminelle skal nok få fat i det,
hvis de ønsker det. Tilbage står altså, at helt almindelige danskere
nu i endnu lavere grad har mulighed for at forsvare sig selv. Det
skaber utryghed, og det er et skridt i den forkerte retning, for vi skal
selvfølgelig hele tiden stræbe efter at øge danskernes tryghed, også i
eget hjem.
Derfor kan Det Konservative Folkeparti ikke støtte op om lovfor‐
slaget.
Kl. 13:14

Første næstformand (Karen Ellemann):
Tak til den konservative ordfører. Der er ingen korte bemærkninger
til ordføreren.
Den næste ordfører kommer fra Nye Borgerlige, og det er fru
Pernille Vermund.
Kl. 13:14

(Ordfører)
Pernille Vermund (NB):
Først fører man en udlændingepolitik, som påfører vores samfund en
forrået kultur og en grov kriminalitet som konsekvens af de udlæn‐
dinge, som kommer særlig fra de muslimske lande. For at afbøde det
er der en række borgerlige partier, der siger, at danskerne naturligvis
skal have mulighed for at forsvare sig i deres eget hjem. Nu vil man
så fjerne den mulighed for at forsvare sig. Det kan man simpelt hen
ikke være bekendt.
I Nye Borgerlige ser vi ikke en peberspray som et angrebsvåben,
lige så lidt som vi ser en hårlak som et angrebsvåben – eller hvad
man ellers måtte kunne finde på at bruge, hvis man vil forsvare sig
mod folk, som er større og stærkere, som har intentioner om at begå
en forbrydelse, og som kan påføre en nogle voldsomme skader og i
virkeligheden også ar på sjæl for krop for livet. Derfor synes vi, det
her forslag er fuldstændig vanvittigt i forhold til den del, der handler
om at forbyde peberspray til brug i eget hjem.
Til gengæld er der to andre dele i lovforslaget; der er et, som
handler om, at vi skal give svenske toldere ret til at bære tjeneste‐
våben, og der er et andet, der handler om at justere reglerne, som
begrænser borgeres adgang til eksplosivstoffer. Begge dele kan vi
naturligvis bakke op om, men delen, som handler om peberspray, er
for mig at se helt vanvittig. Og det er særlig vanvittigt set i lyset
af den udvikling, der har været de sidste mange årtier, og den store
samfundsskade, som politikere i årevis har påført vores samfund.
Med de ord kan vi bakke op om Venstres forslag om at opdele
det her lovforslag. Det håber vi, at ministeren vil tage imod og gøre,
så de to sidste dele, som det lader til, at der er flertal for, kan blive
stemt igennem med det store flertal, der måtte være. Delen, som
handler om peberspray, kan få lov til at blive venstrefløjens ansvar.

Kl. 13:17

Første næstformand (Karen Ellemann):
Tak til ordføreren. Der er ikke flere korte bemærkninger til ordføre‐
ren, og da jeg ikke ser nogen ordfører fra Liberal Alliance, er det
blevet tid til at byde velkommen til justitsministeren. Værsgo.
Kl. 13:17

Justitsministeren (Nick Hækkerup):
Tak for en god debat om et vigtigt forslag. Jeg vil i min besvarelse
komme lidt nærmere ind på både de konkrete og de principielle
overvejelser. Jeg vil dog først komme ind på noget af det, der ligger
lidt ved siden af den indholdsmæssige debat.
Det første er om ønsket fra Venstre om opdeling af lovforslaget,
så det bliver opdelt i en del, der handler om peberspray, og i en
del, der handler om EU-reglerne samt de svenske tolderes mulighed
for at komme til Danmark og føre kontrol – i øvrigt medbringende
peberspray og knipler. Det synes jeg er et fair ønske. Når vi samler
forslagene, som vi gør her, pakker vi dem jo ikke mindst af hensyn
til Folketinget og lovgivningsprocessen, men når holdningerne deler
sig, som de gør her, synes jeg sådan set, det er fair. Så det vil vi først
og fremmest imødekomme.
Så til en anden ting, som ikke ligger helt i forslaget. Det er til
fru Rosa Lund, ordføreren for Enhedslisten, som mente, at det er på
grund af Enhedslisten, at jeg er justitsminister. Det tror jeg nok er at
tage munden lige lovlig fuld. Vi bliver nødt til også at give vælgerne
lidt af æren og statsministeren og ikke mindst Hendes Majestæt
Dronningen – og her er det ikke Pernille Skipper, vi snakker om –
som jo egentlig er hende, der har udpeget mig.
Så over til lovforslaget, som det ligger. Den konkrete evaluering
viser, og det er også blevet sagt nogle gange, at antallet af fældende
afgørelser er steget ganske betragteligt fra 2018 til 2019. Der er
næsten sket en fordobling. Det er så også rigtigt, som det er blevet
sagt af bl.a. hr. Peter Skaarup, at man bliver nødt til at se, hvad
afgørelserne handler om. Det er jo ikke gjort præcist op, også fordi
det kræver en ganske stor indsats, men der er anslået 80-110 sager
om ulovlig anvendelse af peberspray i forbindelse med vold, trusler,
røveri osv. Det kunne selvfølgelig være rart at kunne se, at hvis det
er antallet 2019, hvor antallet steg meget, hvad tallet så var i 2018.
Det er ikke gjort op. Det kunne være rart at kende det.
Men hvad siger politikredsene om det i den evaluering, der lig‐
ger? De siger, at der er sket en markant forøgelse i anskaffelsen af
peberspray, at pebersprayene i udpræget grad er anvendt i strid med
formålet med lovgivningen, og at de finder et betydeligt antal peber‐
spray i forbindelse med politiforretninger og særlig i narkomiljøet.
Så der er nok grund til at antage, at de her peberspray i for ringe
grad er endt hos ofrene og i for høj grad er endt i lommerne på de
kriminelle. Det er jo i virkeligheden problemet, og det er derfor, at
det ikke giver tryghed at udstyre folk med peberspray.
Så er det rigtigt, som hr. Peter Skaarup også har sagt, at loven
er lavet for at give tryghed i eget hjem. Han citerede en passage fra
forarbejderne til det oprindelige lovforslag. Men når man vil citere
fra den del af lovforslaget, og det er fair nok, skal man også huske
den anden del af bemærkningerne i lovforslaget, som den daværende
regering jo også præsenterede, nemlig at det her ville medføre en
risiko for en eskalering af voldsniveauet, at man kunne risikere,
at tærsklen for, hvornår peberspray ville blive anvendt, ville blive
lavere, og at peberspray ville kunne anvendes som angrebsvåben.
Man kan så se på, hvordan det så er gået med det at give mulig‐
hed for at have peberspray i hjemmet, fordi det giver tryghed. Hvis
vi ser på det reelle, er der i den opgørelse, der er lavet, ét tilfælde,
hvor den er anvendt i hjemmet. Det tilfælde kan vi ikke engang
rigtig karakterisere som hjemmerøveri, og det kan vi ikke – man
kan sige, at det er lidt teknisk – fordi der var en forudgående aftale
om, at dem, der kom i hjemmet, skulle komme i hjemmet, og derfor

Fredag den 11. december 2020 (L 111)

ryger det pr. definition over til at være røveri og ikke hjemmerøveri,
men lad det nu ligge. Der er altså ét tilfælde, hvorom man kan
sige, at pebersprayen er anvendt inden for lovens rammer. Alle de
andre tilfælde har handlet om ægteskabelige eller samlivsrelaterede
konflikter, og spørgsmålet er, om det er godt i de ægteskabelige og
samlivsrelaterede konflikter at importere brugen af f.eks. peberspray.
Så man må nok stående på de faktiske omstændigheder sige, at det
ikke har givet yderligere tryghed. Det har mere været en bevæbning
af de kriminelle end af ofrene.
Kl. 13:22

Så til det principielle. I Danmark har vi indrettet os sådan – og
det er i virkeligheden sagt lidt til Nye Borgerlige, for her tror jeg
simpelt hen, at vi principielt er uenige – at voldsmonopolet skal
ligge hos politiet og forsvaret. Det er dem, der har ret til at udøve
vold i det her samfund. Det er der ikke andre der må. Derfor siger vi
også, at dem, der så skal have våben, skal have en tilladelse. Vil du
gå på jagt, skal du opfylde betingelserne og have en tilladelse.
Det, der i virkeligheden sker med det her forslag, er, at vi går
tilbage til den ordning, at vi siger: Hvis du skal have en peberspray,
skal du have en tilladelse, og du skal stå på et fundament af rimelig‐
hed for at få den tilladelse. Det er altså ligesom ved et jagtvåben,
eller hvis man skal have et trofævåben eller en armbrøst, eller hvad
ved jeg. Det er sådan, at vi siger, at hvis du f.eks. er i risiko for
at blive stalket eller i risiko for at blive udsat for æresrelaterede
forbrydelser, kan du få en peberspray.
Når det her er så vigtigt, er det, fordi jeg ikke tror på, at vi bliver
et trygt samfund ved at bevæbne borgerne. Jeg tror på, at vi bliver et
trygt samfund ved at sikre, at dem, der kan have våben, og dem, der
kan bruge våben, er vores politi, og det er vores forsvar, og at det er
dem, der passer på os.
Tak for støtten til lovforslaget. Jeg deler det som sagt op, sådan at
man kan udtrykke sin mening så fuldkomment som muligt.
Kl. 13:24

Første næstformand (Karen Ellemann):
Tak til ministeren. Der er et par korte bemærkninger. Den første er til
hr. Peter Skaarup, Dansk Folkeparti. Værsgo.
Kl. 13:24

Peter Skaarup (DF):
Lad os nu sige, at ministeren har ret i, at vi faktisk har nogle steder,
hvor det giver mere utryghed, at man har adgang til peberspray, lad
os nu sige det. Så håber jeg også, at ministeren vil give mig ret i,
at der er andre steder, hvor det faktisk giver en tryghed. Det giver
en tryghed for det ældre ægtepar, som måske har hørt et eller andet
foregå ude i haven – det kan bare være en kat, der laver noget uro
på en eller anden måde – og man går så ud og ser, hvad det er, og så
ringer man jo ikke til politiet, hvis det sker. Man går ud og ser, hvad
det er, men det kan det være, at man tager sin peberspray med, som
det er i dag, fordi man jo har adgang til, mulighed for at have den på
sig.
Så er det, jeg spørger ministeren: Regner ministeren med, at
man, efter at man fra regeringens side afskaffer pebersprayen, så får
mulighed for at kunne ringe til politiet, hvis man er utryg ved noget,
og at politiet er meget hurtigt fremme? For det kunne jo være en
erstatning, som regeringen så ville give, altså meget, meget kortere
responstider. Lad mig minde om, at responstiden i f.eks. Løgstør i
gennemsnit er 16 minutter, og det dækker jo over, at det er for nogle
er langt længere tid. Kommer vi så meget ned i responstid – og
kunne ministeren sætte det i stedet – at man kan give den tryghed til
borgerne?
Kl. 13:25

Første næstformand (Karen Ellemann):
Ministeren.

31

Kl. 13:25

Justitsministeren (Nick Hækkerup):
Det synes jeg i virkeligheden er en både rigtig og saglig måde at se
det på, og jeg er glad for, at vi kan have den fælles erkendelse, at der
er nogle steder, hvor det giver mere utryghed både reelt og følt. Jeg
er faktisk også enig i, at lige præcis i hjemmet vil den her ordning
godt kunne give noget mere følt tryghed. Det, der var min pointe
med mit indlæg, om det er det ene tilfælde, hvor det er anvendt osv.,
var jo sådan set, at den reelle tryghed ikke følger med.
Så kan man selvfølgelig spørge: Men er den følte tryghed ikke
også vigtig? Jo, det synes jeg den er. Jeg synes bare ikke, vi skal nå
den vej ved at bevæbne borgerne, og det vil selvfølgelig lede frem
mod, hvad det så er, der skal kunne give tryghed. Jeg tror, at noget af
det, vi vil kunne enes om, er, at antallet af betjente har en betydning
for trygheden, at nærheden i politiets indsats har en betydning for
trygheden, at nærheden i det forebyggende arbejde har en betydning.
Så jeg anerkender, at man godt kan anskue det på den måde.
Kl. 13:27

Første næstformand (Karen Ellemann):
Hr. Peter Skaarup.
Kl. 13:27

Peter Skaarup (DF):
Det er jo så lige før, vi kan nærme os hinanden lidt. For jeg har
jo den opfattelse, og det har Dansk Folkeparti, at den følte tryghed
er det vigtigste ved den her ordning. Det var jo sådan set også det,
som vi talte om i lovforslaget i sin tid. Det var jo den følte tryghed
i forhold til hjemmerøverier for f.eks. et ældre ægtepar. Så derfor
er den følte tryghed jo her det afgørende, altså at man mærker med
sig selv, at okay, jeg er lidt tryggere nu, end jeg var, før jeg havde
muligheden for at få pebersprayen. Men nu er det jo så, at regeringen
kommer og siger, at den følte tryghed – som man anerkender – skal
være mindre, fordi man afskaffer pebersprayen. Hvad gør regeringen
så ved det?
Kl. 13:27

Første næstformand (Karen Ellemann):
Ministeren.
Kl. 13:27

Justitsministeren (Nick Hækkerup):
Det var det, jeg prøvede at sige, altså at jeg bare ikke tror, at man må
adskille den følte og den reelle tryghed. Tryghed er jo også, og det
er det også, når vi snakker om det i en kriminalitetssammenhæng,
den følte, men det, vi skylder at levere som samfund, er også den
reelle tryghed. Den følte tryghed skulle gerne ikke stå på sådan
en fantasiforestilling om, hvordan det er, altså den følte tryghed
skulle gerne være en refleksion af den reelle tryghed, men den reelle
tryghed skal vi give som samfund, og det skal vi bl.a. give med de
politiressourcer, vi giver. Men jeg tror altså også, den reelle tryghed
stiger, når vi sikrer, at voldsmonopolet er hos politiet og forsvaret.
Kl. 13:28

Første næstformand (Karen Ellemann):
Den næste korte bemærkning er til fru Pernille Vermund, Nye Bor‐
gerlige. Værsgo.
Kl. 13:28

Pernille Vermund (NB):
Tak for det. Ministeren har ret i, at der er en forskel, ikke i anerken‐
delsen af, at staten har monopolet i forhold til vold i Danmark, men
i forståelsen af, hvad en peberspray er, hvor Socialdemokratiet ser
en peberspray som et våben og vi i Nye Borgerlige ikke ser det som

32

Fredag den 11. december 2020 (B 88)

et våben, ligesom vi heller ikke ser eksempelvis en hårlak som et
våben.
Mit spørgsmål går på noget helt andet. Som argument for at
forbyde brug af peberspray i eget hjem fremføres et argument om,
at peberspray i stigende grad er brugt i forbindelse med forbrydelser,
efter at man har lovliggjort peberspray til brug i eget hjem, og derfor
bliver jeg nødt til at spørge ministeren: Er det ministerens opfattel‐
se, at de her forbrydelser, som er sket, ikke ville være sket, hvis
ikke man havde lovliggjort brug af peberspray i eget hjem? Eller
mener ministeren som jeg og Nye Borgerlige, at de her forbrydelser
formentlig alligevel ville være sket, men måske med brug af andre
og måske tilmed grovere våben end en peberspray?

verden, hvor der er samfund, der er tryggere end det danske, som er
nået den vej ved en stærk bevæbning af befolkningen.
Kl. 13:32

Første næstformand (Karen Ellemann):
Den næste korte bemærkning er til fru Inger Støjberg, Venstre.
Værsgo.
Kl. 13:32

Kl. 13:29

Inger Støjberg (V):
Tak. Jeg vil sådan set slet ikke engang stille et spørgsmål, jeg vil
blot kvittere for, at ministeren vil dele lovforslaget op i to. Det er en
meget stor hjælp for os i Venstre i hvert fald. Så tak for det.

Kl. 13:29

Første næstformand (Karen Ellemann):
Ministeren.

Første næstformand (Karen Ellemann):
Ministeren.
Justitsministeren (Nick Hækkerup):
Først til det med våben: Vi kan selvfølgelig godt have en lang
semantisk diskussion om, hvad der er et våben, og hvad der ikke er
et våben. Jeg skal bare sige, at man i politiets rapport omtaler det
som risikoen for, at det anvendes som angrebsvåben osv., og derfor
synes jeg, det er fornuftigt at kategorisere det som de tilfælde, hvor
det, hvis man skal bruge det, så kræver en tilladelse, som der lægges
op til her.
Så til den anden del: Det er jo altid supersvært at gøre det der
kontrafaktuelle op, altså når man siger, at hvis det nu ikke var sådan,
hvad ville der så være sket? Jeg synes, at det, vi kan holde os til helt
konkret som en indikation, er det antal af fældende afgørelser, der
ligger, som fordobles på et år i forhold til peberspray. Det indikerer
jo i hvert fald, som vi også var inde på før, at der her konkret er et
problem, at der er en risiko for, at dem, vi bevæbner, ikke er ofrene,
men de kriminelle.

Kl. 13:32

Kl. 13:32

Justitsministeren (Nick Hækkerup):
Der er selvfølgelig grænser for, hvad jeg vil gøre for at hjælpe
Venstre, men rimelighed skal også være til. Tak.
Kl. 13:32

Første næstformand (Karen Ellemann):
Tak til justitsministeren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Retsudvalget. Hvis ingen gør
indsigelse, betragter jeg det som vedtaget.
Det er vedtaget.

Kl. 13:30

Første næstformand (Karen Ellemann):
Fru Pernille Vermund.
Kl. 13:30

Pernille Vermund (NB):
Men problemet må vel være, at forbrydelserne sker, og at forbrydel‐
serne sker med et våben, som gør, at offeret ikke kan forsvare sig, og
dermed kan pebersprayen selvfølgelig være en spray, man benytter
i anledningen som et våben, men alternativet kunne have været en
kniv, alternativet kunne have været et slagvåben, alternativet kunne
have været et skydevåben.
Så mener ministeren, at de her forbrydelser ikke ville være sket,
hvis ikke der havde været peberspray? Eller er det pebersprayen i
sig selv, der er værre end eksempelvis en kniv, et baseballbat eller et
skydevåben?

Det sidste punkt på dagsordenen er:
6) 1. behandling af beslutningsforslag nr. B 88:
Forslag til folketingsbeslutning om Folketingets Ombudsmands
beretning for 2019.
(Forslag som fremsat (i betænkning) 05.11.2020. Anmeldelse (i sa‐
len) 17.11.2020).
Kl. 13:32

Forhandling
Første næstformand (Karen Ellemann):
Forhandlingen er åbnet. Hr. Rasmus Stoklund fra Socialdemokratiet
som ordfører, velkommen.
Kl. 13:33

Kl. 13:31

Første næstformand (Karen Ellemann):
Ministeren.
Kl. 13:31

Justitsministeren (Nick Hækkerup):
Men hvis man forfølger den logik, hvorfor skulle man så ikke give
tilladelse til f.eks. at have skydevåben, så man mere effektivt kan
forsvare sig? Altså, så ender man meget let i en argumentation, som
kommer til at føre til – og det er der, hvor jeg tror vi er uenige
– troen på, at hvis vi bevæbner befolkningen, får vi et tryggere
samfund. Jeg har meget svært ved at finde eksempler rundtomkring i

(Ordfører)
Rasmus Stoklund (S):
Tak, formand. Ombudsmandsinstitutionen er en vigtig institution
i vores demokrati, både for os alle sammen som borgere og for
os som politikere her i Folketinget. Ombudsmanden udgiver jo sin
beretning af en gang om året, og her er der et overblik over, hvad
ombudsmandsinstitutionen har foretaget sig i det forgangne år. Der
er statistik osv., og derudover bliver der lavet nogle udvalgte temaer.
Jeg vikarierer i dag for vores retsordfører, hr. Jeppe Bruus, men
han har gjort mig bekendt med, at der har været en uddybende
drøftelse af rapporten i Retsudvalget, og på den baggrund skal jeg
meddele, at partierne i Folketinget tager Ombudsmandens beretning
til efterretning.

Fredag den 11. december 2020 (FM )

Kl. 13:33

Første næstformand (Karen Ellemann):
Tak til ordføreren, og det kan jeg bekræfte er således. Så derfor er
der ingen korte bemærkninger til ordføreren, og jeg noterer heller ik‐
ke, at der er flere ordførere, som beder om ordet, og derfor betragter
jeg forhandlingen som afsluttet.
Så skal jeg spørge, om der er nogen af medlemmerne, der ønsker,
at forslaget går til udvalgsbehandling.
Da det ikke er tilfældet, går forslaget direkte til anden (sidste)
behandling.

Kl. 13:34

Meddelelser fra formanden
Første næstformand (Karen Ellemann):
Så er der ikke mere at foretage i dette møde.
Folketingets næste møde afholdes tirsdag den 15. december 2020, kl.
13.00.
Jeg henviser til den dagsorden, der vil fremgå af Folketingets
hjemmeside, og jeg skal i øvrigt henvise til ugeplanen, der også vil
fremgå af Folketingets hjemmeside.
Mødet er hævet. (Kl. 13:34).

33

