Torsdag den 26. november 2020 (D)

25. møde
Torsdag den 26. november 2020 kl. 10.00
Dagsorden
1) Spørgsmål om fremme af forespørgsel nr. F 23:
Forespørgsel til børne- og undervisningsministeren om fritidspædagogikken om 10 år.
Af Lotte Rod (RV) og Sofie Carsten Nielsen (RV).
(Anmeldelse 24.11.2020).
2) Fortsættelse af forespørgsel nr. F 22 [afstemning]:
Forespørgsel til statsministeren om beslutningsprocessen bag
den landsdækkende aflivning af mink. (Hasteforespørgsel).
Af Kristian Thulesen Dahl (DF), Jakob Ellemann-Jensen (V), Søren
Pape Poulsen (KF), Pernille Vermund (NB) og Alex Vanopslagh
(LA) m.fl.
(Anmeldelse 20.11.2020. Omtrykt. Fremme 24.11.2020. Omtrykt.
Forhandling - hasteforespørgsel 25.11.2020. Forslag til vedtagelse
nr. V 14 af Kristian Thulesen Dahl (DF), Jakob Ellemann-Jensen
(V), Søren Pape Poulsen (KF) og Alex Vanopslagh (LA). Forslag til
vedtagelse nr. V 15 af Jeppe Bruus (S), Carl Valentin (SF) og Peder
Hvelplund (EL). Forslag til vedtagelse nr. V 16 af Jens Rohde (RV).
Forslag til vedtagelse nr. V 17 af Pernille Vermund (NB)).
3) 3. behandling af lovforslag nr. L 11:
Forslag til lov om ændring af lov om anvendelsen af visse af Den
Europæiske Unions retsakter om økonomiske forbindelser til tredjelande m.v. (Adgang til kontrolbesøg m.v.).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020. 2. behandling 24.11.2020).
4) 3. behandling af lovforslag nr. L 13:
Forslag til lov om ændring af revisorloven. (Ændring af reglerne
for revisoreksamen, skærpede krav til revisor som offentlighedens
tillidsrepræsentant og gennemførelse af dele af revisordirektivet).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020. 2. behandling 24.11.2020).
5) 3. behandling af lovforslag nr. L 33:
Forslag til lov om ændring af lov om net- og informationssikkerhed.
(Implementering af direktivet om oprettelse af en europæisk kodeks
for elektronisk kommunikation, for så vidt angår sikkerhed i net og
tjenester).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020. 2. behandling 24.11.2020).

1

6) 3. behandling af lovforslag nr. L 34:
Forslag til lov om ændring af lov om elektroniske kommunikationsnet og -tjenester. (Etablering af mobilbaseret varslingssystem).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020. 2. behandling 24.11.2020).
7) 3. behandling af lovforslag nr. L 51:
Forslag til lov om ændring af lov om folkeskolen. (Muligheder for
andet udtræk af prøvefag og etablering af fælles ledelse i forbindelse
med skolesammenlægning m.v.).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 05.11.2020. Betænkning
19.11.2020. 2. behandling 24.11.2020).
8) 2. behandling af lovforslag nr. L 44:
Forslag til lov om ændring af lov om fremme af vedvarende energi
og lov om elforsyning. (Udbud af Thor Havvindmøllepark og forhøjelse af beløbssats til grøn puljeordning).
Af klima-, energi- og forsyningsministeren (Dan Jørgensen).
(Fremsættelse 08.10.2020. 1. behandling 22.10.2020. Betænkning
19.11.2020).
9) 2. behandling af lovforslag nr. L 53:
Forslag til lov om undersøgelse af visse forhold vedrørende Forsvarets Efterretningstjeneste.
Af justitsministeren (Nick Hækkerup).
(Fremsættelse 08.10.2020. 1. behandling 22.10.2020. Betænkning
23.11.2020).
10) 1. behandling af beslutningsforslag nr. B 41:
Forslag til folketingsbeslutning om hurtigere og mere fleksibel hjælp
til als-patienter.
Af Karina Adsbøl (DF) m.fl.
(Fremsættelse 20.10.2020).
11) 1. behandling af lovforslag nr. L 103:
Forslag til lov om ændring af lov om radio- og fjernsynsvirksomhed
m.v. (Ændring af Radio- og tv-nævnets kompetencesammensætning
og hjemmel til forlængelse af beskikkelsesperiode).
Af kulturministeren (Joy Mogensen).
(Fremsættelse 18.11.2020).
12) 1. behandling af beslutningsforslag nr. B 16:
Forslag til folketingsbeslutning om udfasning af produktion af buræg.
Af Søren Egge Rasmussen (EL) m.fl.
(Fremsættelse 07.10.2020).
13) 1. behandling af beslutningsforslag nr. B 17:
Forslag til folketingsbeslutning om at udfase produktion af turbokyllinger (Ross 308).
Af Søren Egge Rasmussen (EL) m.fl.
(Fremsættelse 07.10.2020).

2

Torsdag den 26. november 2020 (FM )

14) 1. behandling af beslutningsforslag nr. B 46:
Forslag til folketingsbeslutning om krav om mærkning af kød efter
slagtemetode.
Af Marie Krarup (DF) m.fl.
(Fremsættelse 22.10.2020).
15) 1. behandling af lovforslag nr. L 109:
Forslag til lov om ændring af lov om finansiel virksomhed, lov om
restrukturering og afvikling af visse finansielle virksomheder og lov
om kapitalmarkeder og om ophævelse af lov om finansiel stabilitet.
(Ændringer som følge af revision af kapitalkravsdirektivet (CRD V)
og krisehåndteringsdirektivet (BRRD II) m.v.).
Af erhvervsministeren (Simon Kollerup).
(Fremsættelse 19.11.2020).
16) 1. behandling af lovforslag nr. L 107:
Forslag til lov om ændring af ejendomsvurderingsloven og forskellige andre love. (Adgang til fravalg af den midlertidige indefrysningsordning for grundskyld, ansættelse af grundværdier for erhvervsejendomme m.v. og andre tilpasninger på ejendomsområdet samt
ændring af beregningsgrundlaget for tinglysningsafgift og indførelse
af særordning for godtgørelse af for meget betalt tinglysningsafgift
m.v.).
Af skatteministeren (Morten Bødskov).
(Fremsættelse 20.11.2020).

Medlemmer af Folketinget Fatma Øktem (V), Karina Adsbøl (DF)
og Alex Vanopslagh (LA) m.fl. har meddelt mig, at de ønsker at tage
følgende forslag tilbage:
Forslag til folketingsbeslutning om lige adgang til psykologhjælp for
voldsudsatte mænd og kvinder.
(Beslutningsforslag nr. 43).
Ønsker nogen at optage dette beslutningsforslag?
Da det ikke er tilfældet, er beslutningsforslaget bortfaldet.

Det første punkt på dagsordenen er:
1) Spørgsmål om fremme af forespørgsel nr. F 23:
Forespørgsel til børne- og undervisningsministeren om fritidspædagogikken om 10 år.
Af Lotte Rod (RV) og Sofie Carsten Nielsen (RV).
(Anmeldelse 24.11.2020).
Kl. 10:01

Første næstformand (Karen Ellemann):
Hvis ingen gør indsigelse mod fremme af denne forespørgsel, betragter jeg Tingets samtykke som givet.
Det er givet.

Kl. 10:00

Meddelelser fra formanden
Første næstformand (Karen Ellemann):
Mødet er åbnet.
I dag er der følgende anmeldelser:
Børne- og undervisningsministeren (Pernille Rosenkrantz-Theil):
Lovforslag nr. L 114 (Forslag til lov om ændring af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19. (Forlængelse af
lovens gyldighed)) og
Lovforslag nr. L 115 (Forslag til lov om ændring af lov om institutioner for erhvervsrettet uddannelse og lov om erhvervsuddannelser. (Fritagelse for betalingskravet på erhvervsuddannelser for visse
flygtninge og familiesammenførte)).
Morten Messerschmidt (DF) og Pia Kjærsgaard (DF):
Forespørgsel nr. F 24 (Vil justitsministeren oplyse, om han i lyset
af den seneste tids afdækning af regeringens – og andre dele af den
udøvende magts – ageren fastholder sine argumenter imod oprettelse
af et forfatningsråd, som de kom til udtryk i Folketingets debat den
19. maj 2020, eller om regeringen i dag ser med mere positive briller
på at oprette et organ, der kan bistå Folketinget i kontrollen med
regeringens og den øvrige administrations overholdelse af love i
almindelighed og grundloven i særdeleshed?).
Titler på de anmeldte sager vil fremgå af www.folketingstidende.dk
(jf. ovenfor).

Det næste punkt på dagsordenen er:
2) Fortsættelse af forespørgsel nr. F 22 [afstemning]:
Forespørgsel til statsministeren om beslutningsprocessen bag
den landsdækkende aflivning af mink. (Hasteforespørgsel).
Af Kristian Thulesen Dahl (DF), Jakob Ellemann-Jensen (V), Søren
Pape Poulsen (KF), Pernille Vermund (NB) og Alex Vanopslagh
(LA) m.fl.
(Anmeldelse 20.11.2020. Omtrykt. Fremme 24.11.2020. Omtrykt.
Forhandling - hasteforespørgsel 25.11.2020. Forslag til vedtagelse
nr. V 14 af Kristian Thulesen Dahl (DF), Jakob Ellemann-Jensen
(V), Søren Pape Poulsen (KF) og Alex Vanopslagh (LA). Forslag til
vedtagelse nr. V 15 af Jeppe Bruus (S), Carl Valentin (SF) og Peder
Hvelplund (EL). Forslag til vedtagelse nr. V 16 af Jens Rohde (RV).
Forslag til vedtagelse nr. V 17 af Pernille Vermund (NB)).
Kl. 10:01

Afstemning
Første næstformand (Karen Ellemann):
Forhandlingen er sluttet, og vi går til afstemning om de stillede
forslag til vedtagelse.
Inden jeg starter afstemningen, vil jeg bede hver enkelt medlem
om at tjekke, at der står det korrekte navn på det afstemningspanel,
som man skal benytte i forbindelse med afstemningen. Der er medlemmer, der lige er ved at finde mulige pladser, hvor de kan stemme
fra.
Det ser ud til, at alle de medlemmer, der gerne vil afgive stemme
i forbindelse med hasteforespørgslen, har fundet pladser og tjekket
panelerne. Vi starter afstemningen.
Der foreligger fire forslag til vedtagelse, og der stemmes først om
forslag til vedtagelse nr. 15 af Jeppe Bruus (S), Carl Valentin (SF) og
Peder Hvelplund (EL), og der kan stemmes.
Afstemningen er afsluttet.

Torsdag den 26. november 2020 (L 11)

For stemte 43 (S, SF og EL), imod stemte 55 (V, DF, RV, KF, NB,
LA, ALT, Uffe Elbæk (UFG) og Sikandar Siddique (UFG)), hverken
for eller imod stemte 0.
Forslag til vedtagelse nr. V 15 er forkastet.
Dernæst stemmes der om forslag til vedtagelse nr. V 14 af Kristian
Thulesen Dahl (DF), Jakob Ellemann-Jensen (RV), Søren Pape Poulsen (KF) og Alex Vanopslagh (LA), og der kan stemmes.
Afstemningen afsluttes.
For stemte 48 (V, DF, KF, NB, LA, ALT, Uffe Elbæk (UFG) og Sikandar Siddique UFG)), imod stemte 52 (S, RV, SF og EL), hverken
for eller imod stemte 0.

3

Kl. 10:06

Afstemning
Første næstformand (Karen Ellemann):
Der stemmes om lovforslagets endelige vedtagelse, og der kan stemmes.
Afstemningen afsluttes.
For stemte 55 (S, RV, SF, EL, ALT, Uffe Elbæk (UFG) og Sikandar
Siddique (UFG)), imod stemte 43 (DF, KF, NB, LA og V (ved en
fejl)), hverken for eller imod stemte 0.
Lovforslaget er vedtaget og vil nu blive sendt til statsministeren.

Forslag til vedtagelse nr. V 14 er forkastet.
Der stemmes herefter om forslag til vedtagelse nr. V 16 af Jens
Rohde (RV), og der kan stemmes.
Afstemningen afsluttes.
For stemte 9 (RV), imod stemte 76 (S, V, DF, KF, NB, LA, ALT,
Uffe Elbæk (UFG), Sikandar Siddique (UFG), 1 SF (ved en fejl) og
1 EL (ved en fejl)), hverken for eller imod stemte 13 (SF, og EL).
Forslag til vedtagelse nr. F 16 er forkastet.
Der stemmes endelig om forslag til vedtagelse nr. V 17 af Pernille
Vermund (NB), og der kan stemmes.
Afstemningen afsluttes.
For stemte 20 (DF, KF, NB og LA), imod stemte 79 (S, V (ved en
fejl), RV, SF, EL, ALT, Uffe Elbæk (UFG) og Sikandar Siddique
(UFG)), hverken for eller imod stemte 0.
Forslag til vedtagelse nr. V 17 er forkastet.
Hermed er forespørgslen afsluttet.

Det næste punkt på dagsordenen er:
4) 3. behandling af lovforslag nr. L 13:
Forslag til lov om ændring af revisorloven. (Ændring af reglerne
for revisoreksamen, skærpede krav til revisor som offentlighedens tillidsrepræsentant og gennemførelse af dele af revisordirektivet).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020. 2. behandling 24.11.2020).
Kl. 10:07

Forhandling
Første næstformand (Karen Ellemann):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:07

Afstemning
Det næste punkt på dagsordenen er:
3) 3. behandling af lovforslag nr. L 11:
Forslag til lov om ændring af lov om anvendelsen af visse af
Den Europæiske Unions retsakter om økonomiske forbindelser
til tredjelande m.v. (Adgang til kontrolbesøg m.v.).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020. 2. behandling 24.11.2020).
Kl. 10:06

Første næstformand (Karen Ellemann):
Der stemmes om lovforslagets endelige vedtagelse, og der kan stemmes.
Afstemningen afsluttes.
For stemte 98 (S, V, DF, RV, SF, EL, KF, NB, LA, ALT, Uffe Elbæk
(UFG) og Sikandar Siddique (UFG)), imod stemte 0, hverken for
eller imod stemte 0.
Lovforslaget er vedtaget og vil nu blive sendt til statsministeren.

Forhandling
Første næstformand (Karen Ellemann):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Det næste punkt på dagsordenen er:
5) 3. behandling af lovforslag nr. L 33:
Forslag til lov om ændring af lov om net- og informationssikkerhed. (Implementering af direktivet om oprettelse af en europæ-

4

Torsdag den 26. november 2020 (L 34)

isk kodeks for elektronisk kommunikation, for så vidt angår
sikkerhed i net og tjenester).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020. 2. behandling 24.11.2020).
Kl. 10:08

Forhandling
Første næstformand (Karen Ellemann):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Lovforslaget er vedtaget og vil nu blive sendt til statsministeren.

Det næste punkt på dagsordenen er:
7) 3. behandling af lovforslag nr. L 51:
Forslag til lov om ændring af lov om folkeskolen. (Muligheder
for andet udtræk af prøvefag og etablering af fælles ledelse i
forbindelse med skolesammenlægning m.v.).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 05.11.2020. Betænkning
19.11.2020. 2. behandling 24.11.2020).

Kl. 10:08

Kl. 10:09

Afstemning

Forhandling

Første næstformand (Karen Ellemann):
Der stemmes om lovforslagets endelige vedtagelse, og der kan stemmes.
Afstemningen afsluttes.

Første næstformand (Karen Ellemann):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:10

For stemte 92 (S, V, DF, RV, SF, KF, NB, LA, ALT, Uffe Elbæk
(UFG) og Sikandar Siddique (UFG)), imod stemte 0, hverken for
eller imod stemte 8 (EL).
Lovforslaget er vedtaget og vil nu blive sendt til statsministeren.

Det næste punkt på dagsordenen er:
6) 3. behandling af lovforslag nr. L 34:
Forslag til lov om ændring af lov om elektroniske kommunikationsnet og -tjenester. (Etablering af mobilbaseret varslingssystem).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020. 2. behandling 24.11.2020).
Kl. 10:09

Forhandling
Første næstformand (Karen Ellemann):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Afstemning
Første næstformand (Karen Ellemann):
Der stemmes om lovforslagets endelige vedtagelse, og der kan stemmes.
Afstemningen afsluttes.
For stemte 100 (S, V, DF, RV, SF, EL, KF, NB, LA, ALT, Uffe Elbæk
(UFG) og Sikandar Siddique (UFG)), imod stemte 0, hverken for
eller imod stemte 0.
Lovforslaget er vedtaget og vil nu blive sendt til statsministeren.

Det næste punkt på dagsordenen er:
8) 2. behandling af lovforslag nr. L 44:
Forslag til lov om ændring af lov om fremme af vedvarende
energi og lov om elforsyning. (Udbud af Thor Havvindmøllepark
og forhøjelse af beløbssats til grøn puljeordning).
Af klima-, energi- og forsyningsministeren (Dan Jørgensen).
(Fremsættelse 08.10.2020. 1. behandling 22.10.2020. Betænkning
19.11.2020).

Kl. 10:09

Kl. 10:10

Afstemning

Forhandling

Første næstformand (Karen Ellemann):
Der stemmes om lovforslagets endelige vedtagelse, og der kan stemmes.
Afstemningen afsluttes.

Første næstformand (Karen Ellemann):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.

For stemte 100 (S, V, DF, RV, SF, EL, KF, NB, LA, ALT, Uffe Elbæk
(UFG) og Sikandar Siddique (UFG)), imod stemte 0, hverken for
eller imod stemte 0.

Torsdag den 26. november 2020 (L 53)

Kl. 10:11

Afstemning
Første næstformand (Karen Ellemann):
Ønskes afstemning om ændringsforslag nr. 1-4, tiltrådt af udvalget?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
dette som vedtaget.
Det er vedtaget.

Det næste punkt på dagsordenen er:
9) 2. behandling af lovforslag nr. L 53:
Forslag til lov om undersøgelse af visse forhold vedrørende Forsvarets Efterretningstjeneste.
Af justitsministeren (Nick Hækkerup).
(Fremsættelse 08.10.2020. 1. behandling 22.10.2020. Betænkning
23.11.2020).
Kl. 10:11

Forhandling
Første næstformand (Karen Ellemann):
Der er stillet ændringsforslag.
Ønsker nogen at udtale sig? Det gør hr. Jeppe Bruus, Socialdemokratiet, og fru Eva Flyvholm, Enhedslisten. Velkommen.
Kl. 10:11

(Ordfører)
Eva Flyvholm (EL):
Det her forslag udspringer jo af en meget, meget alvorlig situation,
hvor vi i Forsvarets Efterretningstjeneste har set en meget voldsom
kritik fra tilsynet, som har peget på, at der både har været chefer i
Forsvarets Efterretningstjeneste, som har vildledt tilsynet, vi har set,
at tilsynet siger, at der er tale om en uhensigtsmæssig legalitetskultur, hvor problemer forsøges skrinlagt, og i det hele taget peger de
også på, at der er en ulovlig indhentning af oplysninger, og at der
kan være store mængder oplysninger, der bliver videregivet om danske statsborgere. Det er jo alt sammen nogle rigtig, rigtig alvorlige
kritikpunkter, som vi er nødt til at få undersøgt ordentligt.
Derfor har jeg også hele tiden bakket op om, at regeringen gerne
ville indlede en undersøgelse af den her sag. Jeg synes bare, at vi
nu står et sted, hvor vi kan se, at den undersøgelse simpelt hen ikke
er god nok, som den er. Det er virkelig bekymrende, at den her
undersøgelse er så tandløs og mørkelagt, at det simpelt hen bliver
svært at have tillid til, at tingene bliver undersøgt ordentligt, og en af
de ting, som vi fra Enhedslistens side synes er rigtig, rigtig vigtige,
er faktisk, at vi tager fat i alle de kritikpunkter, som tilsynet rejste,
da de kom med kritikken af Forsvarets Efterretningstjeneste. For det
er nemlig ikke tilfældet, for alle kritikpunkter er ikke med i den her
undersøgelse, som det ser ud nu, og det en af de ting, som vi gerne
vil være med til at rette op på i dag, og derfor har vi stillet en række
ændringsforslag, som bl.a. betyder, at man skal se på alle de her
kritikpunkter.
En af de seneste sager, som vi har haft fremme, er jo spørgsmålet
om, hvorvidt amerikanerne har bedrevet industrispionage i Danmark
og også har brugt FE til formålet, og det er jo en af de ting, som
vi vil have mulighed for at undersøge, hvis I stemmer for vores

5

ændringsforslag her, som faktisk siger, at alle forhold skal undersøges. For tilsynet siger allerede i deres rapport, at de simpelt hen
er bekymrede for, at der har været spionage på Forsvarsministeriets
område, som der ikke bliver reageret ordentligt på. Så det er en af de
ting, jeg vil opfordre jer til at gøre.
Vores forslag handler også om, at kommissoriet for den her undersøgelse skal lægges frem, så vi kan se, hvad det er, der her rent
faktisk skal undersøges. Det er fuldstændig absurd, at vi ikke ved
det, og jeg tror simpelt hen ikke på, at sådan en begavet mand som
justitsministeren med et helt ministerie i ryggen ikke har kunnet
formå at lave et kommissorie, som vi alle sammen kunne komme til
at se, som ikke indeholder noget, der er kompromitterende for rigets
sikkerhed. Det bør simpelt hen være muligt at stykke noget sammen
på den måde.
Vi har også undervejs haft en diskussion, hvor vi har set, at
tidligere medlemmer af Folketingets Kontroludvalg faktisk har stillet
sig frem og sagt: Vi er bekymret for, om vi er blevet vildledt, om
vi har fået de rigtige oplysninger i Kontroludvalget. Det er dybt
bekymrende. Derfor har vi bedt om, at det også var et element,
der skulle indgå i den her undersøgelse. Det kan vi ikke engang få
en bekræftelse på. Jeg synes, det er meget mangelfuldt for vores
demokrati, at vi ikke kan få samlet opbakning til det. Især synes
jeg, at det burde ligge lige til højrebenet for partier som SF og
Radikale, som normalt bryster sig af at stå værn om retssikkerheden
og demokratiet, at man faktisk skulle kunne stemme for de her
ændringsforslag.
Vi har baseret mange af de her forslag direkte på den kritik, som
Institut for Menneskerettigheder rejser i forhold til det her forslag,
hvor de siger, at der simpelt hen er så meget lukkethed om den
måde, man laver den her undersøgelseskommission på, at det ikke
fungerer, at man ikke kan forvente, at befolkningen kan have tillid til
det her. Det er der mulighed for at rette op på, hvis man stemmer for
vores ændringsforslag. For jeg synes, det er helt vildt vigtigt, at vi
har en klar tryghed for, at det i Danmark også er vores efterretningstjenester, der skal leve op til loven, det er os alle sammen, og derfor
synes jeg, det ville være rigtig fint, hvis vi kunne blive enige om at
få styrket det her undersøgelseskommissorie nu, så det faktisk også
kan være noget, der kan indgyde befolkningen noget tillid. Det var
jo det, der gerne skulle være meningen, men det kan det simpelt hen
ikke på nuværende tidspunkt. Derfor har jeg også bedt ministeren
om at komme op og kommentere på nogle af de ændringsforslag,
som vi har. For jeg synes, det er vigtigt, at vi får en debat om det.
Så kan jeg sige som en sidste ting, at Enhedslisten ved nærmere
eftertanke faktisk godt kan støtte Venstres ændringsforslag nr. 8 til §
7, der handler om en bedre mulighed for at indkalde vidner, og jeg
håber, at den eftertænksomhed her på falderebet også kan inspirere
andre til at tænke, at det ikke er for sent at gøre det rigtige, og også
stemme for de her ændringsforslag, som Enhedslisten har stillet. Det
synes jeg faktisk vores demokrati har fortjent. Tak for ordet.
Kl. 10:16

Første næstformand (Karen Ellemann):
Tak til Enhedslistens ordfører. Den næste ordførerer, der har bedt om
ordet, er Socialdemokratiets hr. Jeppe Bruus.
Jeg kan forstå, at det både er ministeren og ordføreren, der ønsker
ordet, og det er logisk, at det er ordførerne, der får ordet først, og så
ministeren til sidst. Det vil være den normale rækkefølge. Så det er
altså ordføreren, hr. Jeppe Bruus, først.
Kl. 10:17

(Ordfører)
Jeppe Bruus (S):
Jeg beklager forvirringen, der er lige lidt procedure.

6

Torsdag den 26. november 2020 (B 41)

Når jeg tager ordet nu, er det for at bede om, at vi tager det
tilbage i udvalget til behandling, inden vi har andenbehandlingen her
i salen. Så det håber jeg på Folketingets opbakning til.
Kl. 10:18

Forslag om standsning af sagens behandling
Første næstformand (Karen Ellemann):
Der er nu af hr. Jeppe Bruus fra Socialdemokratiet stillet forslag om,
at behandlingen af L 53 standses, og at forslaget henvises til fornyet
behandling i udvalget, og den her afbrydelse af forhandlingen foregår på den måde, at en repræsentant fra hver af grupperne kan udtale
sig for eller imod den her afbrydelse, hvis man ønsker det. Så ønsker
nogen at udtale sig?
Da det ikke er tilfældet, kan vi gå til afstemning om det stillede
forslag om afbrydelse, hvis man ønsker det. Men da der ikke er
nogen, der har ytret ønske om ligefrem en afstemning om det, er det
således, at der ikke er begæret afstemning, og derfor vil jeg på baggrund af den udtalelse, der er kommet, betragte det stillede forslag
om, at sagens behandling standses, og at forslaget nu henvises til
fornyet udvalgsbehandling, som vedtaget.
Det er vedtaget.
Det næste punkt på dagsordenen er punkt nr. 10, men det vil først
komme på efter ca. 10-12 minutter, for jeg vil udsætte mødet, sådan
at der bliver givet mulighed for, at vi kan få rengjort trykskærmene
og i mødestyrings- og afstemningssystemet flytte de medlemmer,
der skal deltage i forhandlingen, tilbage til de normale pladser. Så
jeg skal bede alle om at forlade salen i god ro og orden, og mødet
genoptages kl. 10.35.
Mødet er udsat. (Kl. 10:19).

Det næste punkt på dagsordenen er:
10) 1. behandling af beslutningsforslag nr. B 41:
Forslag til folketingsbeslutning om hurtigere og mere fleksibel
hjælp til als-patienter.
Af Karina Adsbøl (DF) m.fl.
(Fremsættelse 20.10.2020).
Kl. 10:35

Forhandling
Første næstformand (Karen Ellemann):
Så genoptages mødet. Forhandlingen er åbnet, og den første, der får
ordet, er social- og indenrigsministeren.
Kl. 10:35

Social- og indenrigsministeren (Astrid Krag):
Beslutningsforslaget her pålægger regeringen at udarbejde en model
for hurtigere og mere fleksibel praktisk hjælp til og pleje af mennesker med på als. Lad mig starte med at slå fast, at intentionen bag
forslaget er rigtig god, for der er behov for hurtig og fleksibel praktisk hjælp til og pleje af mennesker med hurtig fremadskridende sygdom som f.eks. als. Hvis man får konstateret als, står man pludselig
fra den ene dag til den anden i den ulykkelige situation, at man er
blevet ramt af en hastigt fremadskridende sygdom, som vender op
og ned på hverdagen, og som hurtigt forværrer livsvilkårene både for
den sygdomsramte selv og for familien.
Med en hastigt fremadskridende sygdom som als bliver man
hurtigt afhængig af f.eks. hjælpemidler og andres hjælp, og det i sig

selv vil jo for mange være en uvant og uønsket situation. Vi taler
her om mennesker, der er fra den ene dag til den anden kan opleve
at miste deres gangfunktion eller miste kraften i hænderne. Pludselig
kan de ikke længere selv løfte en gaffel til munden eller sørge for
personlig pleje, som de ellers har gjort i hele deres liv.
Vi har hørt om tilfælde med sagsbehandlingstider på op til et år.
Og selv om det alt andet lige er enkeltstående sager, kan behovet
hos den gruppe af mennesker i den tid, det tager at behandle sagen
– også hvis det er kortere tid – jo nå at ændre sig mange gange.
Er kommunens sagsbehandling ikke hurtigt nok, vil hjælpen jo så
allerede være utilstrækkelig og uaktuel, når den kommer. Hvad er
f.eks. en rollator værd, når et menneske i mellemtiden pludselig har
mistet gangfunktionen og har brug for en kørestol i stedet?
Med udsigt til et liv med funktionstab og markant ændrede livsvilkår forstår jeg godt at håbløsheden og frustrationen melder sig.
I den situation er det altafgørende, at man straks, med det samme
bliver grebet af fællesskabet og får den nødvendige hjælp. Tiden
med sygdommen skal ikke også bruges på bekymringer og utryghed.
I de år, mennesker med fremadskridende sygdomme som als har
tilbage at leve i, skal de ikke kan stå alene med deres sygdom eller
med et udækket behov for hjælp, nej, her skal samfundet træde til
med hurtig og effektiv hjælp, som kan tilpasses det, som det enkelte
menneske og dennes familie har brug for. Med den rette hjælp og
støtte kan man opnå øget livskvalitet i den sidste svære tid og måske
endda udstrække den periode, hvor man stadig kan fastholde sit job
og leve et aktivt liv. Mennesker med fremadskridende sygdomme
som als skal altså ikke både kæmpe mod deres sygdom og mod
systemet for at få hverdagen gjort tålelig i en så ulykkelig situation.
Det skal ikke være en kamp at få hjælp.
Selv om regeringen forstår og er enig i intentionen bag beslutningsforslaget, kan vi alligevel ikke støtte det, og det er altså ikke
udtryk for, at vi er ligeglade med mennesker med als, tværtimod,
men forslagets målgruppe er for snæver og vil hjælpe for få mennesker. For det er ikke kun mennesker med als, som oplever hurtige
og uventede funktionstab, der gør, at deres behov for hjælp og støtte ændrer sig fra den ene dag til den anden, det gælder for alle
mennesker, der bliver ramt af hastigt fremadskridende sygdomme
som f.eks. også Huntingtons sygdom og Spielmeyer-Vogts sygdom.
Huntingtons sygdom og Spielmeyer-Vogts sygdom er begge arvelige
fremadskridende sygdomme, som angriber centralnervesystemet og
gradvis svækker motorikken og ændrer personligheden og intellektet
hos den pågældende. Følgerne kan være meget voldsomme, f.eks.
demens for mennesker med Huntingtons sygdom eller epilepsi og
mental retardering for mennesker med Spielmeyer-Vogts sygdom.
Mennesker, der rammes af disse meget alvorlige sygdomme, har
derfor ligesom alspatienter behov for hurtigere og mere fleksibel
hjælp fra kommunen, når deres sygdom udvikler sig og deres livsvilkår hastigt forværres. Derfor vil regeringen afdække målgruppens
omfang og på den baggrund foreslå en konkret model, der giver
hurtigere og mere fleksibel hjælp til mennesker med et hastigt fremadskridende sygdomme. Vi vil se på, om vi kan skrue en model
sammen, der kan sætte rammerne for en hurtigere sagsbehandling i
kommunerne. Lige præcis i sådan nogle tilfælde mener jeg at der
er grund til at kommunerne prioriterer, og de sætter nogle borgere
forrest i køen, ligesom man kan overveje at udpege nogle typer af
hjælp, som kommunerne altid skal vurdere i hvert enkelt sag, eller
det kan være rammer for, hvordan der skal følges op få hjælpen i
sådanne sager.
Kl. 10:40

Sådan en model ville skulle sikre, at kommunernes sagsbehandling bliver hurtig, at den bliver effektiv, og at den bliver fleksibelt.
Det kræver selvfølgelig en vis finansiering, og det ville i øvrigt også
gælde for en smallere model som den, forslagsstillerne har foreslået,
at det ville kræve finansiering. Så det håber jeg at regeringen kan

Torsdag den 26. november 2020 (B 41)

få opbakning til fra Folketinget, så vi kan sikre, at mennesker med
hastigt fremadskridende sygdomme kan få den rette hjælp på det
rette tidspunkt.
Så lad mig lige kort her til sidst opsummere: Regeringen forstår
til fulde intentionerne med forslaget – til fulde. Men vi kan ikke
støtte forslaget, fordi vi mener, at målgruppen er for snæver. Vi vil
i stedet arbejde for en model, der rammer en bredere målgruppe,
og som ikke skelner mellem forskellige hastigt fremadskridende
sygdomme – en model, der vil skabe bedre overgange og mere
sammenhængende hjælp for en bredere gruppe af mennesker, end
forslaget lægger op til, en model, der sørger for, at borgerne hurtigere tilbydes den rette hjalp, og gør systemet til en medspiller i kampen
mod sygdommen, en model, der vil sikre, at mennesker med hastigt
fremadskridende sygdom kan leve et godt og trygt liv i de desværre
få år, de måtte have tilbage. Så tak for forslaget, og tak for ordet.
Kl. 10:41

Første næstformand (Karen Ellemann):
Tak til ministeren. Der er ønske om en kort bemærkning til ministeren fra fru Karina Adsbøl, Dansk Folkeparti. Værsgo.
Kl. 10:41

Karina Adsbøl (DF):
Hvor er det glædeligt, at ministeren vil udvide målgruppen. Jeg har
som handicapordfører fremsat adskillige forslag her i Folketingssalen, bl.a. omkring opsættende virkning, hvor man syntes, at målgruppen var for bred og derfor ikke kunne støtte forslaget. Så nu har vi
lavet et forslag, som rummer Torben Mikkelsen løsninger omkring
en als-startpakke, og nu er målgruppen for snæver.
I Dansk Folkeparti vil vi gerne være med til at udvide målgruppen, så derfor vil jeg høre ministeren, om ministeren vil være med
til, at regeringen så laver et ændringsforslag, så vi får et ændringsforslag til beslutningsforslaget, og så vi udvider målgruppen. Det
er meget vigtigt for Dansk Folkeparti, at mennesker får den hjælp,
de har behov for, og vi vil meget gerne udvide målgruppen. Vi
mener sådan set også, at det skal være sådan i dag, at man efter
lovgivningens paragraffer skal have den hjælp, man har behov for,
og det skal man have hurtigt. Og det nytter jo ikke noget, at man skal
kæmpe mod et system for at få den hjælp, man har behov for.
Så mit spørgsmål til ministeren er: Vil ministeren være med til
et ændringsforslag, så vi får vedtaget det her med et bredt flertal i
Folketingssalen?
Kl. 10:42

Første næstformand (Karen Ellemann):
Ministeren.
Kl. 10:42

Social- og indenrigsministeren (Astrid Krag):
Tak. Jeg tror, det er noget af det, der gør allermest indtryk på os
alle sammen, når vi hører om de her forfærdelige skæbner; om folk,
der bliver ramt så hårdt i livet med så hårdt et slag, det er for
den enkelte og for familie og pårørende, når man får en alvorlig
hastigt fremadskridende sygdom, og hvor vi så også hører om deres
frustrationer i kampen mod systemet. Jeg tror simpelt hen ikke, at
der er nogen af os herinde i salen, der ikke bliver meget berørt af de
beretninger.
Jeg tror til gengæld, at jeg som minister skal lade være med at
blande mig alt for meget i, hvordan I udvalgsbehandler beslutningsforslaget her. Jeg tænker, at normalt vil udvalget jo lave en fælles
beretning, hvis man er enige om, at det er noget, vi kan samles om,
altså at få lavet en bredere model, og det ville jeg jo bare synes var
glædeligt. Jeg synes, det vil være positivt med så bred en opbakning
som muligt, men det er jo altså jer i udvalget og ikke mig som
minister, der er udvalgsbehandler beslutningsforslaget.

7

Kl. 10:43

Første næstformand (Karen Ellemann):
Fru Karina Adsbøl.
Kl. 10:43

Karina Adsbøl (DF):
Arh, ministeren har nok lidt at skulle have sagt alligevel. Så derfor vil jeg fortsat gerne høre, om ministeren vil være med til at
udarbejde et ændringsforslag. Altså, vi kan jo stille et spørgsmål
i udvalgsbehandlingen, om regeringen vil være med til at lave et
ændringsforslag, så vi får den gruppe med ind og får det lavet
bredere. Jeg synes, det er utrolig positivt, at regeringen vil udvide
målgruppen, for det burde jo ikke være en kamp mod systemet. Så
det tager vi imod med kyshånd fra Dansk Folkepartis side og er helt
klart med på det.
Kl. 10:43

Første næstformand (Karen Ellemann):
Ministeren.
Kl. 10:43

Social- og indenrigsministeren (Astrid Krag):
Jamen helt grundlæggende servicerer både jeg som minister og mit
ministerium – og sådan håber jeg også I oplever det – selvfølgelig altid udvalget i udvalgsbehandlingen, om det så er lovforslag
eller beslutningsforslag, og om det så er en beretningstekst eller et
ændringsforslag, eller hvad udvalget beslutter sig for. Det vil jeg
undlade at blande mig i, men bare sige, at jeg jo kun synes, det er
glædeligt, hvis det er noget, vi kan samles om bredt i Folketinget –
og jo også fordi det, som jeg nævnte, vil kræve en finansiering at
gøre det her; det skal der også være nogen der er med til at bære
igennem.
Kl. 10:44

Første næstformand (Karen Ellemann):
Således tak til ministeren. Vi går nu til ordførerrækken. Den første
ordfører kommer fra Socialdemokratiet, og det er hr. Daniel Toft
Jakobsen.
Kl. 10:44

(Ordfører)
Daniel Toft Jakobsen (S):
Tak for det. Jeg vil gerne starte med at takke fru Karina Adsbøl
og Dansk Folkeparti for beslutningsforslaget. Jeg er glad for, at vi
kan få en drøftelse af det her vigtige og også alvorlige emne her i
Folketingssalen i dag. Jeg er endnu mere glad for, at ministeren også
så klart siger, at der her er noget, der skal ses på, og at regeringen
vil foreslå en model for, hvordan vi kan sikre hurtigere og mere fleksibel hjælp til mennesker med hurtigt fremadskridende sygdomme,
både als-patienter og mennesker med andre hurtigt fremadskridende
sygdomme. Jeg er meget enig med ministeren i, at det bedste vil
være at lave en model, der ikke skelner mellem forskellige typer af
hurtigt fremadskridende sygdomme, men hvor vi kommer hele vejen
rundt.
Derfor er jeg også – måske ikke så overraskende – enig med ministeren i, at vi skal have afdækket målgruppens omfang, og vi skal
prøve at lave en model for hurtigere og mere fleksibel hjælp til alle
mennesker, der rammes af en hastigt fremadskridende sygdom. For
der er behov for forbedringer på det her område. Det er ikke i orden,
når vi hører eksempler på, at mennesker skal vente så lang tid på at
få hjælp, at deres behov for hjælp i virkeligheden har ændret sig og
måske er blevet meget, meget større i mellemtiden. Og i forhold til
det konkrete beslutningsforslag fra Dansk Folkeparti synes vi jo, at
intentionen er supergod, det sætter fokus på et meget, meget vigtigt

8

Torsdag den 26. november 2020 (B 41)

område, men vi synes også, det er et problem, at der kun tages højde
for en ud af flere hurtigt fremadskridende sygdomme. Det kan vi
ikke bakke op om.
I Socialdemokratiet bakker vi op om regeringens tilgang, og det
håber jeg selvfølgelig at der er et flertal herinde der også vil gøre.
Jeg tror og håber, at vi bredt her i Folketinget kan stå sammen om
at få forbedret vilkårene for de her mennesker, som står i en rigtig,
rigtig svær situation, for det er der rigtig meget brug for.
Kl. 10:46

Første næstformand (Karen Ellemann):
Tak til ordføreren. Der er ønske om en kort bemærkning fra fru
Karina Adsbøl, Dansk Folkeparti. Værsgo.
Kl. 10:46

Karina Adsbøl (DF):
Tak for det. Det her handler bl.a. om, at Torben, som har als, har
været i foretræde i Socialudvalget og har fremlagt den her løsning i
samarbejde med Muskelsvindfonden netop i forhold til startpakker.
Men jeg vil også kvittere og sige, at det er utrolig positivt, at vi
for en gangs skyld har en regering, der vil udvide en målgruppe,
hvilket vil hjælpe flere. Det vil jeg gerne udtrykke mine positive
tilkendegivelser over for, for jeg har gentagne gange oplevet, at det
plejer at gå den modsatte vej.
Derfor vil jeg høre den socialdemokratiske ordfører, om ordføreren vil være med til, at vi i udvalgsbehandlingen får lavet et ændringsforslag, så vi sikrer, at det her kommer igennem, for jeg kan jo
forstå, at det handler om, at det her skal igennem. Så kan vi diskutere
det økonomiske, og min holdning og mening er jo, at kommunerne i
dag er forpligtet til at levere, men at de leverer varen for langsomt.
Det vil sige, at man ikke når at få hjælpen, inden ens sygdom
er meget fremskreden. Men jeg vil høre, om Socialdemokratiet i
udvalgsbehandlingen er med på f.eks. at lave et ændringsforslag.
Kl. 10:47

Første næstformand (Karen Ellemann):
Ordføreren.
Kl. 10:47

Daniel Toft Jakobsen (S):
Jeg glæder mig jo bare rigtig meget over, at det lyder, som om vi er
meget enige. Og der er jo ikke nogen grund til at stå og opfinde en
større uenighed her, end der er i virkeligheden. Mit umiddelbare bud
med min sparsomme erfaring fra lovgivningsarbejdet er, at det mest
naturligt vil være at lave en fælles beretning. Det vigtige for os er, at
vi får gjort det – meget gerne så bredt som overhovedet muligt – på
en måde, så det kommer til at virke ude i virkeligheden.
Kl. 10:48

Første næstformand (Karen Ellemann):
Fru Karina Adsbøl.
Kl. 10:48

Karina Adsbøl (DF):
Jeg vil da gerne kvittere for, at den socialdemokratiske ordfører er
villig til at kigge på det her, men min bekymring går jo på, at det kan
forhale processen. Altså, jeg vil gerne have, at der tages action nu.
Vi har set talrige eksempler på, at mennesker med als ikke har fået
den hjælp, de har behov for, at de skal kæmpe for at få den hjælp,
som de har brug for for at leve et, kan man sige, nogenlunde liv med
den sygdom, de har – og det vil sige, at de får de hjælpemidler, de
har brug for, og de hjælpetimer, de har behov for. Så jeg ser frem til
udvalgsbehandlingen.

Kl. 10:49

Første næstformand (Karen Ellemann):
Ordføreren.
Kl. 10:49

Daniel Toft Jakobsen (S):
Jeg er enig i, at der ikke er nogen proces, der skal forhales. Jeg tror,
der står i beslutningsforslaget fra ordføreren m.fl., at regeringen skal
komme med en model inden udløbet af indeværende folketingsår,
og sådan en formulering kunne man jo også fint skrive ind i en
beretning. For det er fuldstændig rigtigt, at der ikke er noget, der
skal forhales. Det er vigtigt, at vi får gjort det her og gerne så hurtigt
som overhovedet muligt.
Kl. 10:49

Første næstformand (Karen Ellemann):
Tak til den socialdemokratiske ordfører. Der er ikke flere korte bemærkninger til ordføreren. Den næste ordfører kommer fra Venstre,
og det er fru Marie Bjerre.
Kl. 10:49

(Ordfører)
Marie Bjerre (V):
Tak for ordet, formand. Amyotrofisk lateral sklerose – als – er
skrækkeligt at udtale, men endnu mere skrækkeligt at blive ramt af.
Især fordi sygdommen als udvikler sig gradvist, af og til uforudsigeligt, og ganske ofte hurtigt. Selv om sygdommen kun – i citationstegn – rammer omkring 400 mennesker hvert år, er den bestemt ikke
til at spøge med.
Som de fleste her i salen vil vide, er det nemlig ekstremt ulykkeligt at blive ramt af als. Pludselig kan man ikke gøre det, man
kunne før, fordi man lider af muskelsvind, muskelspændinger og
muskelsmerter. Kroppen og nervesystemet makker simpelt hen ikke
ret længere. Desuden kan man få problemer med at trække vejret, og
sidst, men ikke mindst, kan sygdommen have frygtelig indvirkning
på ens mentale sundhed og tilstand, netop fordi den i mange tilfælde
vender op og ned på alting fra den ene dag til den anden, lige fra ens
livssituation over ens selvopfattelse til den mængde hjælp, man med
et står og har behov for. Og det sidste er jo ikke helt uvæsentligt.
For er vi gode nok til at hjælpe dem, der bliver ramt af als? Giver
vi dem i dag den hjælp, de har behov for, og når behovet opstår? Det
kunne noget måske godt tyde på at vi ikke gør, og derfor er jeg også
glad for, at Dansk Folkeparti har fremsat det her beslutningsforslag,
B 41, som altså lægger op til at regeringen udarbejder en model, som
gør hjælpen til als-patienter hurtigere og mere fleksibel.
Det nytter naturligvis ikke at fantasiløs forvaltning og sløv sagsbehandling forhindrer, at als-patienter får den hjælp, de har brug for,
om det så drejer sig om at få den nødvendige mobile lift eller flere
plejetimer, f.eks. i takt med at sygdommen forværres. Af de grunde
hilser Venstre Dansk Folkepartis beslutningsforslag velkommen og
af samme grund har Venstre, allerede dengang vi var i regering, haft
blikket rettet mod als.
Da vi var i regering, afsatte vi således en pulje, der skulle forbedre hjælpen til als-patienter, og med den netop indgåede SSA-reserve
har vi været med til at fortsætte det gode initiativ. Men selv om
Venstre altså ikke har ligget på den lade side, er der desværre meget,
der tyder på, at vi ikke har gjort det godt nok, eller måske rettere:
Der er noget, der indikerer, at systemet ikke har været og ikke er
gearet til at organisere hjælpen på den måde, som als-patienter har
behov for.
Som i så mange andre tilfælde opstår der problemer, når et kategorisk kasseapparat, som det offentlige er, møder menneskelige
skæbner, der ikke lige passer i det offentliges prædefinerede kasser,
når tiden løber fra tidsplanen, og når en sygdom udvikler sig hurtige-

Torsdag den 26. november 2020 (B 41)

re end mængden af den hjælp, man kan få. Ja, som vi i Venstre ynder
at sige, er det vigtigt, at staten er til for borgeren og ikke omvendt:
at mennesket kommer før systemet. Om mennesket er kommet før
systemet, og om als-patienters behov har været og er tilstrækkeligt i
centrum, ja, det tvivler vi faktisk på. Derfor håber jeg da også, at det
her beslutningsforslag, som Dansk Folkeparti har fremsat, kan finde
solid opbakning blandt Folketingets partier.
Dog skal jeg lige understrege, at selv om Venstre er vældig positivt stemt over for det her beslutningsforslag, så kræver indførelsen
af en hurtigere og mere fleksibel hjælp til als-patienter en grundig
diskussion af økonomien bag. Kort sagt: passer pengene? Den slags
skal jeg jo sige, for det er noget, vi i Venstre går op i at der er styr
på.
Derudover er vi også helt enige med Socialdemokratiet i, at vi
med fordel kan se på, om det her forslag kan udvides til andre
hastigt fremadskridende sygdomme, men det skal selvfølgelig ikke
forhindre os i at hjælpe als-patienter. Så sagt lidt anderledes ser
Venstre frem til udvalgsbehandlingen og håber, at vi kan lande en
fælles beretning om en løsning, der er bedre for als-patienter end den
nuværende. Det vil sige en, der i højere grad hjælper, end tilfældet er
i dag. En der sætter borgeren og patienten i centrum. Det håber jeg
meget kan lade sig gøre.
Tak for ordet.
Kl. 10:53

Første næstformand (Karen Ellemann):
Tak til Venstres ordfører. Der er ingen korte bemærkninger til ordføreren. Den næste ordfører er ordføreren for forslagsstillerne, fru
Karina Adsbøl fra Dansk Folkeparti, som deler sin taletid, så hun får
ordet både nu her i ordførerrækken og til sidst efter behandlingen.
Velkommen til fru Karina Adsbøl.
Kl. 10:54

(Ordfører)
Karina Adsbøl (DF):
Tak, formand. I Dansk Folkeparti ønsker vi, at der bliver udarbejdet
en model for hurtigere og mere fleksibel hjælp og pleje til als-patienter. Sygdommen als er hård og hurtigt fremadskridende for dem, der
bliver ramt. Når man er ramt af sygdom, skal man ikke samtidig
slås med et system for at få den hjælp, man har behov for. Der skal
være et fleksibelt system, og man skal ikke kæmpe for at få sat sine
timer sat op i en BPA-ordning. Desværre er der talrige eksempler på
dette, og jeg vil godt oplæse et citat fra en als-patient, som beskriver
situationen, som jeg finder utrolig godt beskrevet:
Perioden, fra diagnosen stilles, til man dør, er en periode, hvor
livet skal leves fuldt ud, og tiden skal bruges på det rigtige. Det
rigtige i mine øjne er ikke at kæmpe med at blive hørt eller slås med
kommunen om at få lov til at leve et værdigt liv. Det er heller ikke
det rigtige at slide min familie op fysisk og psykisk, fordi de skal
varetage det, som burde være en selvfølgelighed fra kommunens
side. Det rigtige er, at jeg skal have lov til at tilbringe min sidste
tid sammen med min familie og dem, jeg holder allermest af, og
ressourcerne skal bruges på de rigtige steder. Jeg nægter at finde
mig i kommunernes behandling, og jeg vil kæmpe, til jeg ikke kan
mere, for at andre ikke skal gå igennem det, som jeg har gjort. Det er
uværdigt og grotesk.
Jeg er enig. Vi skal som samfund gøre det her bedre. Et andet eksempel er Sørens kamp. »Sørens kamp med kommunen har foreløbig
varet 4 år«. Det er overskriften på en artikel fra Muskelsvindfonden.
Det slider hårdt på både fysikken og psyken, når man konstant skal
kæmpe med kommunen for at få den hjælp, man har brug for, og når
hjælpen så kommer efter en tur omkring Ankestyrelsen, har sygdommen udviklet sig så meget, at hjælpen ikke længere er tilstrækkelig.
Så skal der søges om yderligere hjælp, og det hele begynder forfra.
Sådan har Søren oplevet situationen. Søren har diagnosen als – en

9

sygdom, der udvikler sig hurtigt og medfører flere og flere lammelser i kroppen. Søren har ikke selv kræfter til at stå frem, men i
håbet om, at det kan forbedre forholdene for andre, har han givet
Muskelsvindfonden lov til at fremlægge sin sag.
Ankestyrelsen har givet Søren medhold syv gange. I mere end
4 år har Søren kæmpet med sin kommune. Hele syv gange har han
været nødt til at sende en sag til Ankestyrelsen, fordi kommunen
afviste hans ansøgning om hjælp. Alle syv gange har der ifølge
Ankestyrelsen været god grund til at anke.
Det kan vi som samfund simpelt hen ikke være bekendt, og
derfor ønsker vi i Dansk Folkeparti at tage udgangspunkt i Muskelsvindfondens og Torbens forslag til løsninger, som er beskrevet i det
her forslag til en startpakke. Dansk Folkeparti foreslår, at reglerne
for proces og sagsbehandlingstider ændres. Ændringerne skal sikre,
at patienter med als ikke skal søge om praktisk hjælp, hver gang
et nyt behov opstår på grund af en forværring af sygdommen. Alspatienter skal nemlig hjælpes, når behovet opstår og ikke flere år
senere.
Vi håber på stor opbakning til det her forslag, og vi er meget
villige til at gøre forslaget endnu bedre – sådan er det jo, når man
også har en god drøftelse om det her. Der har været omtalt flere
eksempler. Jeg husker, at jeg læste om Simone. Simone Hansen fra
Haderslev skulle også slås med sin kommune for hvert evigt eneste
hjælpemiddel, hun havde behov for, og kommunernes forklaring var
i hendes tilfælde, at de ikke er vant til, at borgere får det så skidt så
hurtigt. Det synes jeg at vi fra Folketingets side har en forpligtelse til
at rette op på, og så ser jeg frem til den videre behandling af det her
forslag.
Og jeg skal hilse fra Nye Borgerlige og sige, at de også støtter
forslaget. Tak for ordet.
Kl. 10:58

Første næstformand (Karen Ellemann):
Tak til ordføreren for forslagsstillerne. Den næste ordfører kommer
fra Det Radikale Venstre, og det er hr. Henrik Vinther. Velkommen.
Kl. 10:59

(Ordfører)
Henrik Vinther (RV):
Tak for ordet. Som ordførerne og ministeren allerede har nævnt,
er als jo en frygtelig uhelbredelig sygdom, som efterlader de mennesker, som bliver ramt af den, med et svært liv og også et kortere liv,
end vi andre kan se frem til. Og derfor er det selvfølgelig bekymrende, at sagsbehandlingstiden for at få den hjælp og støtte og pleje,
man har brug for – som vi har hørt om her – kan være så lang, som
det er tilfældet.
Men det er desværre en problematik, som disse patienter ikke står
alene med. Som flere ordførere også har nævnt, er der andre hastigt
fremadskridende sygdomme, som rammer på lignende vis, og for det
enkelte menneske er det jo en dybt ulykkelig situation, men det er
samtidig et udtryk for en systemfejl, at lovens intentioner om hurtig
og præcis hjælp ikke bliver efterlevet. Og derfor er der god grund
til at se på problemet, som ordføreren og forslagsstillerne har rejst
her. Men jeg synes, at vi, som ministeren og flere ordførere også har
nævnt, skal se det i en sammenhæng. Vi vil jo gerne undgå, at fordi
ét område kommer i fokus, glider de andre i baggrunden. Det skal
være hele området, der bliver løftet.
Det forstår jeg at andre ordførere er enige i, altså at sigtet er godt,
at problemet er større, og at det kræver en samlet tilgang, og det ser
jeg frem til at vi drøfter i udvalget, gerne med henblik på at lande en
fælles beretning, hvor vi går bredere ind i det.

10

Torsdag den 26. november 2020 (B 41)

Kl. 11:04

Kl. 11:00

Første næstformand (Karen Ellemann):
Tak til den radikale ordfører. Der er ikke nogen korte bemærkninger
til ordføreren. Den næste ordfører kommer fra Socialistisk Folkeparti, og det er fru Charlotte Broman Mølbæk.
Kl. 11:00

(Ordfører)
Charlotte Broman Mølbæk (SF):
Tak for det. Politik handler om mennesker, og derfor vil jeg sende en
stor tak til forslagsstilleren, fru Karina Adsbøl. Det er rigtig vigtigt,
at vi får gjort noget ved den her problemstilling, og det haster. Det
fortæller historierne om.
Jeg tror også, at vi alle er enige om, at als er en forfærdelig sygdom. Det er en enormt aggressiv sygdom, hvor patienterne mærker
forværringer fra uge til uge, måske fra dag til dag. Disse patienters
hjælpebehov stiger naturligvis meget kraftigt og meget hurtigt, og
derfor oplever patienter med als og andre hurtigt fremadskridende
sygdomme tit, at mens deres hjælpebehov sagsbehandles i kommunen, og mens de muligvis også venter svar på deres klagesag i
Ankestyrelsen, ja, så er deres hjælpebehov kun blevet større; og at
når man endelig har fået bevilget hjælp, så er den slet ikke dækkende
nok.
Vi skal huske på, at når en patient oplever et stigende hjælpebehov, er det blot en kedelig påmindelse til borgeren om, at vedkommendes sygdom er blevet endnu værre. Disse borgere vil helst være
raske og derved undgå at være nødt til at række hånden ud og bede
samfundet om hjælp, men de har altså et behov for hjælp her og nu,
og det bør imødekommes.
Det er også derfor, at SF i lang tid har påtalt vigtigheden af, at
borgere med hurtigt fremadskridende sygdomme som f.eks. als skal
sikres mere helhedsorienterede forløb med bl.a. hurtig sagsbehandling og hurtigt bevilget praktisk hjælp. Og det er også derfor, at
vi har talt varmt for de såkaldte als-startpakker, som ordføreren for
Dansk Folkeparti også nævnte, med de nødvendige hjælpemidler og
hjælpetimer fra den dag, man får sygdommen.
Men vi frygter i SF, som jeg også hørte ministeren udtale, at
målgruppen for beslutningsforslaget kan være for snæver. Så vi føler
os nødsaget til lige at gå et spadestik dybere – i erkendelsen af, at der
er et kraftigt behov for hurtigere, bedre og mere fleksibel hjælp til
både als-patienter, men også andre grupper af borgere med lignende
alvorlige og hastigt fremadskridende sygdomme; det kunne være
Huntingtons sygdom og Spielmeyer-Vogts sygdom.
SF noterer sig så med tilfredshed, at ministeren udtaler, at hun er
velvillig med hensyn til at gå ind i det arbejde fremadrettet. Og vi vil
helt klart gå videre i den her sag med et ønske om og absolut også
et helt klart sigte om, at vi skal levere hurtigt på en pakke, gerne i
det indeværende år. Der skal vi have afdækket målgruppens omfang
og komme med en konkret model, der vil sikre den helt afgørende
og nødvendige hjælp til mennesker med hastigt fremadskridende
sygdomme, med henblik på at nye regler kan træde i kraft hurtigst
muligt.
Derfor kan vi ikke bakke op om beslutningsforslaget i den form,
det har i dag, men vi ser frem til et samarbejde, og at vi forhåbentlig
senere hen – og ud fra hvad jeg også kan høre at ordførerne indtil
videre udtaler, er vi egentlig ret tæt på hinanden – kan finde en
samlet løsning.
Kl. 11:04

Første næstformand (Karen Ellemann):
Tak til SF's ordfører. Der er ønske om en kort bemærkning til fru
Karina Adsbøl, Dansk Folkeparti. Værsgo.

Karina Adsbøl (DF):
Det er sådan en lidt mærkelig kamp i forhold til gode forslag, der
bliver drøftet i Folketingssalen, hvor man skal finde et eller andet
argument, man kan skyde det ned med. Men vi er jo i Dansk Folkeparti villige til at lave et ændringsforslag. Vi er villige til at udvide
målgruppen, så den rummer flere end de 400 als-patienter. Som jeg
også har tidligere har sagt, har jeg oplevet flere ... de snakker lidt
bagved, så jeg skal lige ... gange, at det har været omvendt.
Jeg skal høre SF: Hvis vi kom med et forslag om opsættende
virkning i forhold til at udvide de paragraffer, der også er der, fordi
man jo indsnævrede målgruppen der – det gjorde vi for at få et
flertal i Folketingssalen; nu vil man udvide målgruppen, og det er vi
helt med på – vil man så også være med til at udvide målgruppen i
forhold til opsættende virkning, altså varslingsordningen i servicelovens § 3 a?
Kl. 11:05

Første næstformand (Karen Ellemann):
Af hensyn til den igangværende forhandling her i Folketingssalen vil
jeg bede om, at andre forhandlinger måske kan finde sted uden for
Folketingssalen. Tak for det.
Så er det ordføreren til besvarelse. Værsgo.
Kl. 11:05

Charlotte Broman Mølbæk (SF):
Tak for det. Der er ingen tvivl om, at når SF går ind i det her arbejde
– det er i øvrigt noget, vi har arbejdet for igennem længere tid –
forventer jeg, at det arbejde, der kommer til at ske, vil være en
afdækning af, hvad det er for nogle borgere, det her handler om, så
vi ikke får lavet noget nu, der efterlader andre på perronen. Det er
jo også det, der i virkeligheden også er vigtigt her. Derudover er der
selvfølgelig også hele spørgsmålet omkring økonomien, vi skal have
kigget på, men mest af alt synes vi, det er rigtig vigtigt, at vi får lavet
en fuldt ud dækkende løsning på problemet.
I forhold til den problematik omkring opsættende virkning er det
da helt klart også noget, vi vil være interesseret i at arbejde videre
med, fordi det netop sætter borgere i en stærkere position, så man
ikke bare kan blive efterladt på perronen. Så den tager vi bestemt
også med os.
Kl. 11:06

Første næstformand (Karen Ellemann):
Fru Karina Adsbøl.
Kl. 11:06

Karina Adsbøl (DF):
Det er jo lige før, vi kan lave en bred beretning i Socialudvalget,
både om opsættende virkning, en bredere målgruppe og en bredere
målgruppe inden for det her område. Så det er jo helt fantastisk, hvis
vi kan nå det. Jeg er helt enig i, at vi da ikke skal efterlade nogen
på perronen, overhovedet ikke. Så det er da positivt, at man vil have
flere målgrupper med ind.
I forhold til det økonomiske må jeg bare sige, at det jo er sådan
i dag, at man skal levere hjælpen, og fordi man venter med at levere
hjælpen, når de så ikke at få hjælpen, og det skal så koste en masse
penge, må man forstå. Men det må vi så også tage en diskussion om
i udvalget. Jeg ser i hvert fald frem til, at vi får landet det her bredt,
og jeg kan forstå, at SF støtter forslaget, men gerne vil noget mere,
og det vil vi også i Dansk Folkeparti.
Kl. 11:07

Første næstformand (Karen Ellemann):
Ordføreren.

Torsdag den 26. november 2020 (B 41)

Kl. 11:07

Charlotte Broman Mølbæk (SF):
Jeg synes, at det, der er vigtigt i den her sag, er, at der ikke går
kamp i, hvem det er, der render med æren, men at man først og
fremmest får lavet et rigtig godt forslag, der rammer den rigtige
målgruppe, og man kommer til at arbejde godt og grundigt, når
vi har taget beslutningen om, hvordan sådan et pakkeforløb eller
sådanne løsninger end skal kodes ind. Derfor ser jeg frem til, at der
er så mange partier som overhovedet muligt, der vil være med til
lige præcis det kommende arbejde.
Jeg synes også, det er vigtigt, at vi passer på med ikke at putte
alt ind i det her, fordi vi så vi ikke kommer til at få lavet det, der
er behov for: nogle målrettede pakkeforløb lige præcis til de her
borgergrupper. Dermed ikke sagt, at det er noget, der skal skrives ud,
fordi vi jo bakker op om intentionerne omkring det, men vi bliver
også bare nødt til at fokusere på det problem, vi har behov for at
løse.
Kl. 11:07

Første næstformand (Karen Ellemann):
Tak til SF's ordfører. Der er ikke flere korte bemærkninger. Den
næste ordfører kommer fra Enhedslisten, og det er hr. Jakob Sølvhøj.
Velkommen.
Kl. 11:08

(Ordfører)
Jakob Sølvhøj (EL):
Det må siges at være dybt beskæmmende, at borgere med sygdommen als må vente urimelig længe på at få den nødvendige hjælp
– ikke alene når de første gang søger om hjælp, efter sygdommen
er konstateret, men også når støttebehovet ændrer sig på grund af
sygdommens hurtigt fremadskridende karakter. Jeg synes det er intet
mindre end hjerteskærende, når vi hører og læser om de beretninger,
vi får fra borgere med als og deres pårørende om sygdommens virkning, og jeg synes, det er forstemmende at konstatere, at den hjælp,
der tilbydes, i meget høj grad afhænger af, i hvilken kommune
borgeren bor. Det er et forhold, der vidner om, at vi har brug for
en mere grundlæggende politisk diskussion om organiseringen og
opgavefordelingen på handicapområdet. Den proces er heldigvis sat i
gang, men den bredere diskussion, vi har i gang og som vi skal have
om handicapområdets fremtid, må selvfølgelig ikke stå i vejen for,
at vi handler hurtigt og konkret for at forbedre vilkårene for borgere
med als.
Jeg vil godt sige tak til Dansk Folkeparti, tak til fru Karina
Adsbøl for at rejse forslaget om, at der skal findes en model for en
hurtigere og mere fleksibel praktisk hjælp og pleje til als-patienter.
Det er åbenlyst, at den eksisterende ansøgningsproces både er alt
for langsommelig og ufleksibel, og jeg synes, det er en rystende
beskrivelse, som også fru Karina Adsbøl har refereret til – borgeren,
der fortæller, at han gennem 4 år har måttet klage syv gange over
en kommunes afgørelse, og at syv gange har Ankestyrelsen givet
den pågældende borger medhold. Jeg vil sige, at hver gang har det
jo forsinket støtten til borgeren, og i en bredere handicappolitisk
diskussion om opsættende virkning osv. må man sige, at ja, så har
det nok også sparet kommunen får penge alle syv gange i den sagsbehandlingsperiode, det er foregået. Jeg synes, at det er uanstændigt
og urimeligt og vi skal gøre noget ved det.
Jeg glæder mig over, at socialministeren har tilkendegivet, at der
hurtigt skal findes en måde, hvorpå vi kan sikre en hurtigere og mere
fleksibel hjælp til den borgergruppe, vi diskuterer her. Jeg synes
også, det er fornuftigt, at vi breder diskussionen ud. Jeg er sådan
set enig i, vi skal passe på, at vi ikke gør det bedste til det godes
fjende, for i Enhedslisten kunne vi såmænd sagtens leve med, at vi
i første omgang gjorde noget for als-patienterne, men når regeringen

11

spiller ind med, at vi også kan gøre noget for patienter med Spielmeyer-Vogts sygdom og patienter med Huntingtons sygdom, så er vi
helt enige i, at så er det fornuftigt at brede det ud.
Jeg vil bare sige, at når vi vil gå ind at arbejde for, at vi får en
fælles beretning, hvor vi breder det ud, er det helt magtpåliggende
for mig og Enhedslisten, at det ikke betyder, at vi får en urimelig
forsinkelse af den her proces. Vi taler om en borgergruppe, der
jo forfærdeligt nok kun lever ganske få år, efter at sygdommen er
konstateret, så det vil være amoralsk og urimeligt, hvis det her fører
til en forlængelse af processen. Jeg vil så sige, at det hører jeg heller
ikke, jeg hører, at der er et tilsagn om, at vi skal have en hurtig
proces, at vi skal have færdiggjort det her arbejde i løbet af det her
folketingsår, og med det vil jeg sige, at det tilfredsstiller udmærket
de krav, vi har.
Så tak endnu en gang til forslagsstillerne for forslaget, og også
tak til ministeren for at give tilsagn om, at der bliver taget hånd om
det. Jeg håber, at vi i fællesskab i udvalget kan finde frem til en
fornuftig model, hvor vi breder det her forslag ud til også at omfatte
andre borgergrupper med et tilsvarende eller lignende behov.
Kl. 11:12

Første næstformand (Karen Ellemann):
Herfra tak til Enhedslistens ordfører. Der er ikke korte bemærkninger til ordføreren. Så kan jeg se, at Konservatives ordfører er klar.
Fru Brigitte Klintskov Jerkel, velkommen til.
Kl. 11:12

(Ordfører)
Brigitte Klintskov Jerkel (KF):
Tak, og tak til Dansk Folkeparti for at bringe debatten frem her i
Folketingssalen. Als er en forfærdelig aggressiv sygdom, hvor den
gennemsnitlige levetid med sygdommen uden vejrtrækningsproblemer er 2 til 3 år. Årsagen til sygdommen kendes desværre ikke, og
den kan desværre ikke helbredes. Jeg har selv haft en rigtig god
kvindelig partikollega, som jeg sad i byrådet med, som mistede livet
til als, kun et år efter at diagnosen var stillet. Det var barsk at opleve,
hvor aggressivt sygdommen udviklede sig, og hvor hurtigt hun blev
svagere og svagere og til sidst måtte give efter.
Jeg er enig i, at der er behov for at kigge på, hvordan vi gør sagsbehandlingen for praktisk hjælp og pleje til als-patienter hurtigere og
mere fleksibel. Det duer ikke med så aggressiv en sygdom, at det
kan tage op til et år eller mere. Det må kunne gøres bedre, så der
kan tages højde for, at als er en hastigt udviklende sygdom, hvor der
kræves hurtig stillingtagen til hjælp og støtte.
Fra konservativ side er vi villige til at drøfte, hvordan vi kan
ændre på proces og sagsbehandlingstiden i als-sager, så det går hurtigere. Om det lige skal være i en pakkeform som den mest hensigtsmæssige, vil jeg gerne have undersøgt nærmere, for måske er det
ikke lige en handicapbil, alle har brug for, måske er det noget andet
ud fra one size fits not all. Det må bero på en konkret vurdering af
behovet for hjælp. Derfor er vi fra konservativ side mere ovre i, at
vi er tilhængere af, at vi kigger på en form for fast track-ordning i
forhold til de her als-sager. Men som nævnt er vi positive over for en
drøftelse. Vi tager dog forbehold for de økonomiske konsekvenser,
da jeg ikke tror, at det kan gøres, uden at det vil have nogle negative
økonomiske konsekvenser, som der selvfølgelig så skal tages højde
for.
Men som sagt er vi positive over for at drøfte det her, og at vi
også laver en fælles beretning i udvalget.
Kl. 11:15

Første næstformand (Karen Ellemann):
Tak til den konservative ordfører. Der er ingen korte bemærkninger.
Da jeg ikke ser nogen ordfører fra Liberal Alliance, så kan jeg igen

12

Torsdag den 26. november 2020 (L 103)

give ordet til ordføreren for forslagsstillerne, og det er fru Karina
Adsbøl.
Kl. 11:15

(Ordfører for forslagsstillerne)
Karina Adsbøl (DF):
Tak for debatten i dag. Jeg kan jo høre, at der er et kæmpestort flertal
her i Folketinget for, at vi skal sikre en hurtigere og bedre hjælp til
als-patienter. Det er jeg rigtig glad for. Jeg vil samtidig også sige
tak til Torben Mikkelsen, som jo er kommet med det her forslag
omkring startpakker sammen med Muskelsvindfonden, hvor de har
været inde at fortælle os politikere, hvad der var brug for, og jeg
synes jo, at det er så vigtigt i et demokrati, at vi lytter, og at vi
handler. For det er jo trods alt de mennesker, det handler om, som
vi er valgt for, og også er valgt til at varetage deres behov og deres
ønsker.
Så det er jo faktisk en stor glæde i dag at opleve et politisk flertal,
som måske ikke lige helt vil stemme for Dansk Folkepartis forslag,
men som vil mere, og der vil jeg jo finde en løsning på, hvordan vi
gør det, enten med et ændringsforslag til beslutningsforslaget, som
kan indebære yderligere sygdomsgrupper, eller vi kan også lande en
fælles beretning. Det vigtigste er også, som Enhedslistens ordfører
sagde i sin tale, at det her ikke må tage lang tid. For det her handler
simpelt hen om, at man kan få hurtig hjælp og støtte til at være og
leve i sin hverdag og til at aflaste familierne, så de kan være sammen
uden at skulle tænke på ansøgninger og ankesager i Ankestyrelsen.
Når det er sagt, undrer jeg mig bare altid over noget, når man
snakker om de her ting. Det er faktisk sådan, at kommunerne er
forpligtet til at hjælpe mennesker, der har behov for hjælp efter
serviceloven, og når de ikke leverer den hjælp, som de ikke gør i
de her tilfælde, i ordentlig tid, så er det jo ganske rigtigt, at man
så risikerer at have en besparelse, fordi mennesker, som har den her
sygdom, ikke når at få den hjælp, de har behov for. Samtidig med det
siger man, at det her også skal koste en masse penge. Men man kan
jo undre sig over meget i politik.
Mit store ønske er i hvert fald, at vi endelig efter flere år får
vedtaget noget, som hjælper de her mennesker, så det sker hurtigt
og effektivt. Så jeg ser frem til udvalgsbehandlingen, og jeg ser
også frem til, at man enten imødekommer et ændringsforslag, som
man kan få regeringen til at lave, som indebærer, at vi udvider
målgruppen, eller at vi kan lande en beretning, og jeg vil sige tak
til ordførerne, som alle hver især har forstået og også arbejdet for,
at vi kan lave det her fællesskab. Men jeg vil bare sige, at jeg ikke
håber, at der kommer til at gå politik i det her, og sådan er det jo
desværre. Men det her er ikke kun Dansk Folkepartis forslag, vi
har fremsat det i Folketingssalen, og det er faktisk også Torben og
Muskelsvindfonden og alle de borgere, der har als, som har kæmpet
for at forbedre det her område, og det synes jeg er værd at huske. Så
tak for debatten. Jeg ser frem til udvalgsbehandlingen.
Kl. 11:19

Første næstformand (Karen Ellemann):
Tak til ordføreren for forslagsstillerne, fru Karina Adsbøl fra Dansk
Folkeparti.
Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Social- og Indenrigsudvalget.
Hvis ingen gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
11) 1. behandling af lovforslag nr. L 103:
Forslag til lov om ændring af lov om radio- og fjernsynsvirksomhed m.v. (Ændring af Radio- og tv-nævnets kompetencesammensætning og hjemmel til forlængelse af beskikkelsesperiode).
Af kulturministeren (Joy Mogensen).
(Fremsættelse 18.11.2020).
Kl. 11:19

Forhandling
Første næstformand (Karen Ellemann):
Forhandlingen er åbnet, og den første ordfører er fra Socialdemokratiet. Det er hr. Kasper Sand Kjær.
Kl. 11:20

(Ordfører)
Kasper Sand Kjær (S):
Tak for ordet. I dag skal vi behandle et lovforslag, som man vel
roligt kan sige der har været lidt debat om, og som har skabt lidt
opmærksomhed, både her i Folketinget, men jo også i de danske medier, nemlig et forslag om sammensætningen af Radio- og tv-nævnet. Det lovforslag, som ligger her, er vel i sin form relativt simpelt.
Det består af tre ben.
Det første ben i lovforslaget handler om at styrke nævnets kompetencer, så der i fremtiden vil være medlemmer med praktisk erfaring og mediefaglighed. Det er jo i dag ikke et krav i Radio- og
tv-nævnet. Efterspørgslen på praktisk mediefaglighed opstod især
oven på det forløb og den debat, der var om udbuddet af dab-sendetilladelsen sidste år. Det er jo grundlæggende positivt, at vi nu kan
ændre det, for det kommer til betyde, at der i et nævn, der vel at
mærke arbejder med medier, kommer til at sidde flere, der har konkret og praktisk erfaring fra mediebranchen. Vi får altså nu et nævn,
der i fremtiden vil have bedre og bredere kompetencer til at løse de
opgaver, som de er sat i verden for at løse. Helt konkret bliver det
nu et krav, at mindst 3 af nævnets medlemmer har praktisk mediefaglighed, så vi ikke går glip af kritisk viden, indsigt og erfaring fra
de folk, der til daglig arbejder i branchen. Det betyder også, at der
i nævnet vil være en større anerkendelse af produktionsfaglighed,
teknisk snilde og det mediefaglige håndværk.
Det andet ben i lovforslaget handler om udpegningsproceduren.
Med forslaget her kommer nævnet til at bestå af 11 medlemmer,
hvoraf ministeren udpeger de 9. Ud af de 9, som ministeren udpeger, får Danske Medier og Dansk Journalistforbund mulighed for
at indstille kandidater til 2 af pladserne, der skal repræsentere den
praktiske mediefaglighed. Det er jo grundlæggende sund fornuft, at
mediebranchen selv er med til at indstille og dermed få indflydelse
på nævnets sammensætning.
Det tredje og sidste ben handler om at give mulighed for at
forlænge alle eller enkelte af medlemmernes tid i nævnet, sådan at
kulturministeren får mulighed for at forlænge perioden.
Selv om det her lovforslag i sin form måske er simpelt, er det
ikke desto mindre vigtigt, for det handler i virkeligheden grundlæggende om tillid, om der er tillid til, at et uvildigt nævn er i stand
til at træffe de rigtige beslutninger, og om det har de kompetencer,
der skal til, for at sagerne bliver ordentligt belyst og der bliver
truffet den rigtige afgørelse. Det har der været rejst tvivl om, og det
har affødt en stor debat, og derfor er det kun rigtigt, at vi nu med
lovforslaget kan sikre, at Radio- og tv-nævnet i fremtiden har den
rette sammensætning af kompetencer til at kunne afgøre sager inden
for sit område.
For det handler selvfølgelig også om saglighed. Når vi som
lovgivere lægger kompetencen til at afgøre sager ud til et uvildigt
nævn, skal vi naturligvis også være sikre på, at de sager afgøres på

Torsdag den 26. november 2020 (L 103)

et ordentligt grundlag. Det kræver jo bl.a., at nævnets medlemmer
tilsammen besidder de rette kompetencer. Derfor støtter Socialdemokratiet lovforslaget.
Kl. 11:23

Første næstformand (Karen Ellemann):
Tak til den socialdemokratiske ordfører. Der er et ønske om en kort
bemærkning fra hr. Søren Søndergaard, Enhedslisten. Værsgo.
Kl. 11:23

Søren Søndergaard (EL):
Tak. Jeg forstår fuldstændig den socialdemokratiske ordførers tilslutning til det forslag, der ligger her, men mener den socialdemokratiske ordfører dermed, at der er ryddet op efter de problemer, som
blev afdækket omkring den sidste tildeling af en dab-sendetilladelse,
eller mener den socialdemokratiske ordfører stadig væk, at der er en
del, vi skal have gjort, måske ikke lige i forbindelse med det her
lovforslag, men at der er en del, vi skal have gjort for at få sikret, at
tingene er nogenlunde anstændige?
Kl. 11:23

Første næstformand (Karen Ellemann):
Ordføreren.
Kl. 11:23

Kasper Sand Kjær (S):
Jeg tror, jeg ser det som en totrinsraket. Altså, nu starter vi med det
her lovforslag, som handler om kompetencerne i nævnet og nævnets
sammensætning, og det giver også mening, fordi der skal udpeges
et nyt den 1. januar, hvor vi får det på plads, og så synes jeg også,
det giver mening, at vi efterfølgende har en diskussion om resten af
setuppet omkring nævnet.
Kl. 11:24

Første næstformand (Karen Ellemann):
Hr. Søren Søndergaard.
Kl. 11:24

Søren Søndergaard (EL):
Det vil jeg bare kvittere for. Det ser jeg frem til, for det er jo helt
åbenlyst, at det her kun er et meget lille, men nødvendigt hjørne at få
ordnet, fordi udpegningen skal ske den 1. januar. Men det er jo slet
ikke er dækkende i forhold til de store problemer, der blev afdækket
Kl. 11:24

Første næstformand (Karen Ellemann):
Ordføreren.

13

mende virkede afgørelsen ærlig talt besynderlig. Og besynderligt
virkede det også, at nævnet manglede mediefaglig kompetence som
en del af alle de kompetencer, der var sat sammen. Men vi skal ikke
gennemgå hele forløbet omkring dab-udbuddet og Radio LOUD, for
så kunne vi stå her hele dagen i dag. Jeg vil gerne kvittere for, at
ministeren med det her forslag nu udvider Radio- og tv-nævnet, og
at der er større fokus på det praktisk mediefaglige repræsenteret i
nævnet.
I Venstre stiller vi os dog undrende over for, at der ikke etableres en klageadgang i forbindelse med det her lovforslag, når nu
vi alligevel er inde at rette i flere dele af loven. Vi kan forstå på
ministerens udtalelse i pressen, at klageadgangen er noget, vi skal
se på i medieforhandlingerne, og det er selvfølgelig godt. Men det
her handler om retssikkerhed. Og det er vigtigt, minister, og derfor
burde vi allerede nu tage stilling til så afgørende et spørgsmål. Så
vi håber, at ministeren indkalder Folketingets partier til de medieforhandlinger, som har været annonceret, som regeringen præsenterede
sit forståelsespapir i sommeren 2019.
Vi har i Venstre naturligvis forståelse for, at forhandlingerne har
været forsinket på grund af covid-19. Men vi synes ærlig talt, det er
på tide, at ministeren præsenterer sit udspil og indkalder til forhandlinger, så det danske medielandskab kan få vished for deres fremtid.
Samlet set støtter vi i Venstre det her forslag, og så håber vi, at
ministeren snart indkalder til nogle medieforhandlinger.
Kl. 11:27

Første næstformand (Karen Ellemann):
Tak til Venstres ordfører. Der er ingen korte bemærkninger til ordføreren. Den næste ordfører kommer fra Dansk Folkeparti, og det er
fru Lise Bech. Velkommen.
Kl. 11:27

(Ordfører)
Lise Bech (DF):
Tak for det, formand. Jeg er her i dag, fordi vores ordfører på
området, hr. Morten Messerschmidt, desværre ikke kunne være til
stede, så jeg har en meget, meget kort tale. Den seneste afgørelse
vedrørende Radio LOUD har vist, at Radio- og tv-nævnet lider af
foruroligende mangel på mediemæssige kvalifikationer. Det er helt
tydeligt, at den afgørelse alene blev truffet ud fra økonomiske hensyn og ikke for at sikre en god radio til danskerne. Konsekvensen er,
at vi for første gang i danmarkshistorien har en radio med absolut
nul lyttere. Det er selvsagt uacceptabelt. Derfor er det godt, at der
kommer flere faglige kompetencer i nævnet. Dansk Folkeparti kan
derfor støtte op om dette forslag.
Kl. 11:27

Kl. 11:24

Kasper Sand Kjær (S):
Det er jeg enig i.
Kl. 11:24

Første næstformand (Karen Ellemann):
Således tak til den socialdemokratiske ordfører. Den næste ordfører
kommer fra Venstre, og det er fru Britt Bager. Velkommen.
Kl. 11:24

(Ordfører)
Britt Bager (V):
Tak for det, og tak for ordet. Lovforslaget, som vi behandler her i
dag, er som tidligere nævnt opstået på baggrund af den mildest talt
uheldige håndtering af dab-udbuddet. Der har været sået tvivl om
og rejst kritik af Radio- og tv-nævnet og deres manglende praktiske
erfaring inden for medieområdet – og det er med rette. For det var et
uskønt forløb, da dab-udbuddet skulle afgøres, og som udefrakom-

Første næstformand (Karen Ellemann):
Tak til Dansk Folkepartis ordfører. Den næste ordfører er fra Det
Radikale Venstre, og det er hr. Jens Rohde. Velkommen.
Kl. 11:28

(Ordfører)
Jens Rohde (RV):
Ja, altså, havde det nu været den oprindelige ordfører, der havde været her, havde jeg nok stillet et par spørgsmål om, hvem man egentlig
synes har ansvaret for, at det gik, som det gjorde med Radio24syv.
Jeg er ikke helt sikker på, at Dansk Folkeparti sådan helt kan sige
sig fri for at have haft en finger med i spillet. Men lad det nu ligge.
Jeg har lovet mig selv, at jeg ikke ville omtale Radio schyy, så det vil
jeg lade være med, for dybest set er det her jo ikke bare et spørgsmål
om at gå ind i den konkrete sag, og vi har diskuteret alt omkring
det dab-udbud så mange gange, og det ligger, hvor det gør. Vi ved
også godt, at Radio24syv ikke kommer tilbage som det, vi kendte,
og sådan er det.

14

Torsdag den 26. november 2020 (L 103)

I mit 50-årige liv har jeg i 22 år beskæftiget mig aktivt med radio,
og jeg har også derigennem haft en del dialog med tidligere radioog tv-nævn, og det har altid provokeret mig, at der simpelt hen ikke
var en radiofaglig kompetence eller en tv-faglig kompetence. Som
radiomand var det jo den radiofaglige kompetence eller manglen på
samme, som man altid støtte ind i, for man kan ikke lave god radio
med juristeri. Derfor er det for mig helt personligt et historisk lovforslag, der ligger her fra kulturministeren i dag. Det vil jeg meget
gerne sige tusind tak for. Det synes jeg man skylder radiobranchen
og tv-branchen, alle de mennesker, der arbejder med de her medier,
at der nu er en sikkerhed for, at man kan få en faglig sparring og
ikke bare en juridisk sparring om det, der foregår. Jeg synes, det er
supergodt. Tak for det.
Tak til fru Britt Bager for en tale, der ramte plet. Jeg er enig i,
at der skal være en klageadgang, men det kan man jo bestemme i et
udbud. Jeg ser gerne, at vi på en eller anden måde får det ind, og jeg
vil også gerne se på det, hvis vi kan blive enige om et eller andet
ændringsforslag, og jeg vil måske opfordre ministeren til allerede at
tage det med nu. Men ret beset er det jo sådan, at når man laver
et udbud, skal vi så kalde det et udbud. En af problematikkerne var
jo, at vi lige pludselig fik at vide, at det ikke var et udbud, men en
tildeling. Og så sad vi jo der og havde ikke noget at gøre, for så
skulle der ikke være en klageadgang.
Men næste gang vi laver et udbud af en eller anden radiokanal
eller en frekvens, eller hvad det måtte blive, er det jo sådan set
bare at slå fast, at det er et udbud, for så er der helt automatisk en
klageadgang, jævnfør udbudsbekendtgørelsen og forvaltningsloven.
Så det må vi jo være opmærksomme på. Men måske kunne man
sådan lige hegne det ind og få det skrevet i loven. Det ved jeg ikke.
Juristerne må jo også lige kigge på, om der er en paritet, og om det
fungerer.
Men den pointe, som fru Britt Bager nævner, er ret så væsentlig,
for en del af det ulykkelige igennem hele det her forløb var, at der
ikke har været en klageadgang i forbindelse med tildelingen, som det
hedder, af den radio, som nu er der.
Det skal være ordene herfra. En stor tak til kulturministeren
for, at vi nu endelig efter mange, mange år får konkrete faglige
mediekompetencer ind i Radio- og tv-nævnet. Det burde jo være
en selvfølge, men det har det ikke været. Lad det være det for
fremtiden. Dette var ordene. Tak
Kl. 11:32

Første næstformand (Karen Ellemann):
Tak til den radikale ordfører. Den næste ordfører kommer fra Socialistisk Folkeparti, og det er fru Charlotte Broman Mølbæk.
Kl. 11:32

(Ordfører)
Charlotte Broman Mølbæk (SF):
Tak for det. Jeg står her i dag som substitut for vores ordfører på
området, som desværre ikke kunne være her i dag. Jeg sender ham
lige nogle varme tanker her fra talerstolen; han er ramt af sygdom.
Dette lovforslag har til formål at ændre Radio- og tv-nævnets kompetencesammensætning, således at nævnet har praktisk mediefaglig
kompetence repræsenteret. For SF er det helt afgørende, at nævnet
sammensættes på en måde, hvor den mediefaglige indsigt og viden
er så tilstrækkelig og fyldestgørende, at deres beslutninger kan træffes på det bedste grundlag, idet beslutningerne har stor betydning
for såvel medieforbrugere som medievirksomheder. Men af høringssvarene kan vi forstå, at flere organisationer, i lighed med Danske
Medier og Dansk Journalistforbund, gerne så sig mere inddraget i
forhold til processen med at indstille kandidater til nævnet.
I et hastigt forandret mediebillede finder vi, at de rette praktisk
mediefaglige kompetencer er vigtige, men vi finder det også betydningsfuldt, at flere relevante fagligheder er repræsenteret i nævnet

som f.eks. kompetencer om øget tilgængelighed for mennesker med
handicap. Derfor synes vi, at det er interessant, at Danske Handicaporganisationer som et supplement til Radio- og tv-nævnet foreslår
etableringen af et advisoryboard med repræsentanter for eksempelvis
handicaporganisationerne, der kan bidrage med ekstern vejledning
og rådgivning til medietjenesteudbyderne i forhold til øget tilgængelighed. Med det initiativ kunne vi måske have undgået, at der skulle
en global pandemi til, før der kom tegnsprogstolkning ved tv-transmitterede pressemøder, hvor regeringen og andre myndigheder her
i landet sender vigtig information ud til borgerne. Det skulle være
sket langt før, og det skal vi naturligvis fortsætte med i fremtiden,
samtidig med at vi også skal udvikle nye former for tilgængelighed.
Den anden del af lovforslaget foreslår, at der indføres hjemmel
til at forlænge Radio- og tv-nævnets beskikkelsesperiode med en
periode på op til 1 år, og det kan selvfølgelig være fornuftigt nok. Vi
finder det dog centralt at præcisere, hvorvidt en genudpegning kan
finde sted, og hvorvidt der overhovedet er en begrænsning på, hvor
længe en person kan være medlem af Radio- og tv-nævnet.
Med disse bemærkninger stiller SF sig positivt over for lovforslaget, og vi ser frem til det kommende udvalgsarbejde.
Kl. 11:35

Anden næstformand (Pia Kjærsgaard):
Træffe det. Der er ikke nogen kommentarer. Hr. Søren Søndergaard,
Enhedslisten.
Kl. 11:35

(Ordfører)
Søren Søndergaard (EL):
Med det her forslag udvides Radio- og tv-nævnet fra 10 til 11 medlemmer, og af de 9, som ministeren udpeger, øremærkes 2 pladser
til folk med praktisk erfaring med medier. Og de vælges blandt 2
kandidater indstillet af henholdsvis Danske Medier og Dansk Journalistforbund, som det allerede er blevet sagt.
Efter Enhedslistens opfattelse giver det god mening. Erfaringerne
har vist, at der i Radio- og tv-nævnets arbejde er behov for folk, som
har bare en smule forstand på hverdagen på et medie, det være sig en
radio- eller en tv-station.
I høringssvarene har der været forslag om, at en række andre
kompetencer skulle øremærkes til at indgå i nævnet, og det har
ministeren så fravalgt i det her forslag. Jeg synes, der kan tales både
for og imod. Hvad der imidlertid står klart er, at det så alene er
ministerens ansvar, at det her nævn indeholder de fornødne kompetencer på de forskellige områder, i og med at ministeren helt selv
udpeger ikke mindre end 7 af nævnets 11 medlemmer og har stor
indflydelse på yderligere 2. Jeg synes, at ministeren skulle lytte til
den mulighed for at lave et advisoryboard, som er kommet frem,
bl.a. fra de sidste ordførere, og som måske kan, jeg vil ikke sige
aflaste ministerens ansvar, men i hvert fald hjælpe til, at man er
sikker på, at de forskellige kompetencer, der skal bruges, er ved
hånden.
Ting går stærkt for tiden, og det skal jo også gå stærkt med at behandle og vedtage det her lovforslag, så den bredere sammensætning
kan ske fra den 1. januar, hvor det nuværende Radio- og tv-nævns
beskikkelsesperiode udløber. Og efter hele affæren med dab-kanalen
– jeg siger ikke Loud, men efter affæren med dab-kanalen – ser vi
ikke nogen grund til, at det nuværende Radio- og tv-nævn sidder
længere end allerallerhøjst nødvendigt.
Apropos affæren om tildelingen af dab-kanalen er spørgsmålet
jo, om vi har fået ryddet grundigt nok op efter den her skandale.
Det var også derfor, jeg rejste spørgsmålet til den socialdemokratiske
ordfører. For det indtryk, jeg sidder tilbage med, er et uhyre passivt
Radio- og tv-nævn, som i høj grad baserede sig på oplysninger, som
i sidste øjeblik – i sidste øjeblik – blev lagt foran dem.

Torsdag den 26. november 2020 (L 103)

Men skal det ændres, kræver det jo mere end et par medlemmer
med mediepraktisk erfaring. Så bliver vi også nødt til at kigge på hele sekretariatsbetjeningen og på, hvordan nævnet i langt højere grad
tager ejerskab over de ret afgørende beslutninger, som de træffer.
Jeg må ærligt indrømme, at den proces, vi så omkring den her
dab-kanal, minder utrolig meget om fodboldkampen mellem FCK
og Randers her forleden dag, hvor FCK’s Nicolai Boilesen efter
den kamp gik ud og sagde, at der sådan set kunne have siddet
verdens bedste træner på trænerbænken. Det havde jo ikke ændret
den indsats, der blev lavet på banen. Og det var jo en fuldstændig
korrekt bemærkning.
Den indsats, der blev lavet på banen, var skandaløst dårlig, og
det havde man ikke kunnet ændre på nogen måde, uanset hvem der
havde siddet på trænerbænken. Og derfor er vi også nødt til at finde
en model, hvor Radio- og tv-nævnets medlemmer ikke bare lige
inden beslutningen skal tages på et kort møde bliver præsenteret for
materialerne, men også rent faktisk tager ejerskab over dem. Det tror
jeg er afgørende at vi finder, hvis vi vil undgå igen at se skandaler
som den, vi har set.
Det sidste her er ikke en del af det her lovforslag, men det er
noget, som vi kan love vi vil komme tilbage til. Jeg har forstået, at
et flertal i Folketinget også er interesseret i det, og det er ministeren
sikkert også selv. Præcis ligesom vi også i den forbindelse skal komme tilbage til muligheden for at anke Radio- og tv-nævnets tildeling
af sendetilladelser.
Tak.
Kl. 11:39

Anden næstformand (Pia Kjærsgaard):
Tak for det. Der er lige et spørgsmål. Fru Britt Bager, Venstre.
Kl. 11:39

Britt Bager (V):
Tak for det. Først og fremmest vil jeg kvittere for hr. Søren Søndergaards tale. Det er meget sjældent, at jeg egentlig er så enig
med Enhedslisten, så alene det vil jeg sige tak for. Så vil jeg bare
lige gøre opmærksom på en enkelt ting. I forbindelse med den her
proces om dab-udbuddet, som hr. Søren Søndergaard omtaler, var
der jo materiale, der tilgik nævnet, og der var også korrespondancer frem og tilbage mellem nævnet og sekretariatsbetjeningen. Det,
der var problematisk, var, at det ærlig talt virkede, som hr. Søren
Søndergaard også problematiserede, som om nævnet ikke gik ind i
materialet. Men det skal retfærdigvis siges, at nævnet havde tid til at
se ind i det her materiale, hvis de havde gjort sig ulejligheden at gøre
det.
Så vil jeg bare kvittere for det forslag, som hr. Søren Søndergaard
omtaler her, nemlig med at se på hele strukturen. Derfor er det
også bare en opfordring til ministeren om, at vi tager en drøftelse i
udvalget om, om det egentlig er nu, vi skal se på, om der skal laves
mere om end blot at udskifte tre medlemmer. Måske vi skulle tage en
drøftelse i udvalget om, om vi også skal se på selve opsætningen og
sekretariatsbetjeningen.
Kl. 11:41

Anden næstformand (Pia Kjærsgaard):
Tak. Værsgo.
Kl. 11:41

Søren Søndergaard (EL):
Nu har Britt Bager og jeg jo det handicap i den her diskussion, at
vores viden baserer sig på at have læst nogle materialer, som er fortrolige, og som vi ikke må referere fra, og derfor kan vi ikke gå ind
i detaljerne. Men jeg vil bare helt generelt sige, og det tror jeg vi er
enige om, at hvis man i højere grad var gået ind i det materiale, der
var, og gerne på et tidligere tidspunkt, så ville der være blevet stillet

15

nogle spørgsmål, som helt klart ikke blev stillet. Når det så er sagt,
er det jo bare for at understrege den pointe, at det ikke er nok, at
der sidder nogle mennesker med en masse viden. De skal også have
tiden og formerne til det, altså retningslinjerne skal være etableret på
en sådan måde, at man ikke regner med, at der er nogle andre, der
tager sig af det. Det var sådan set det, der var min pointe, og det var
også derfor, jeg sagde, at vi skal kigge på sekretariatsbetjeningen. Ja,
det er ikke tit, at Enhedslisten og Venstre er enige, men det er dog
heller ikke sådan, at det er en verdenssensation, men jeg tror, vi er
det i den her sag.
Kl. 11:42

Anden næstformand (Pia Kjærsgaard):
Tak for det. Den næste er fru Birgitte Bergman. Værsgo.
Kl. 11:42

(Ordfører)
Birgitte Bergman (KF):
Tak. Så vil jeg starte med at kvittere over for hr. Søren Søndergaard
og sige, at Det Konservative Folkeparti sådan set også deler ordførerens betragtninger om sekretariatshjælpen, og at vi skal se hele vejen
rundt. Det er rigtig, rigtig vigtigt. Så der har du også en ven i Det
Konservative Folkeparti.
Det er godt, at vi nu får styrket Radio- og tv-nævnet. Det har
været en besynderlig proces, der har dannet baggrund for en masse
spørgsmål og en masse ubesvarede spørgsmål. Og det har det især
på baggrund af udbuddet af den nye digitale public service-radiokanal, som skal have fokus på kultur, og hvor det har vist sig, at
kompetencesammensætningen af nævnet er rigtig, rigtig vigtig, ikke
mindst at nævnet nu får tilstrækkelige kompetencer repræsenteret
med praktisk indsigt i medieproduktion.
Det her lovforslag tilsigter nemlig, at Radio- og tv-nævnets kompetencer sammensættes således, at nævnet har praktiske mediekompetencer repræsenteret, og det er rigtig, rigtig vigtigt. Det er rigtig
vigtigt, at vi får et radio- og tv-nævn, som også tager ansvar, og som
dykker ned og kan kigge hele vejen rundt, også rent fagligt – så vi
ikke havner i en, vil jeg godt sige, så ulykkelig situation, som vi med
hele den her sag er havnet i.
Det giver nemlig rigtig god mening, at Danske Medier og Dansk
Journalistforbund nu får en plads i nævnet, og at vi hermed sikrer,
at nævnet har den fornødne indsigt i medieproduktion, men også i,
hvad der vedrører radio, tv og nye medier.
Det er på tide, at vi får det nævn, som nu kan afgøre sagerne
på et reelt fagligt grundlag, og derfor støtter vi naturligvis op om
lovforslaget. Men jeg vil også gerne kvittere over for ministeren for
at sætte lovforslaget i gang så hurtigt som muligt og for, at det netop
skal effektueres her fra den 1. januar.
Jeg synes også, det er vigtigt. Og jeg vil gerne kvittere over for
fru Britt Bager for det med klageadgangen, så vi netop får sikret
retssikkerheden. Jeg ser også frem til, at ministeren snart vil indkalde til medieforhandlinger, så vi kan få et mediedanmark, der kan se
en tryg fremtid i møde. Der er for mange derude, der går utrygt og
afventer det, så det skylder vi dem, på trods af at det har været et
travlt coronaår.
Så på den baggrund vil jeg bare sige, at vi støtter op om lovforslaget.
Kl. 11:45

Første næstformand (Karen Ellemann):
Tak for det, og der er ingen kommentarer. Hr. Lars Boje Mathiesen,
Nye Borgerlige.

16

Torsdag den 26. november 2020 (L 103)

Kl. 11:48

Kl. 11:45

(Ordfører)
Lars Boje Mathiesen (NB):
Mediestøtten – der findes vel ikke en større lad os give vennerne
nogle penge-gave, som politikerne vælger at bruge af borgernes
skattekroner på, end at dele ud af de her mediestøttekroner. Knap
370 mio. kr. sender man direkte fra borgernes lommer ud til nogle
medier, som så kan bakke op om det, politikerne gerne vil have der
skal foregå. Det er en skandale, at man hvert år tillader sig at tage
folks penge til det.
Vi skriver 2020, og folk burde selvfølgelig købe de aviser og
se det tv, som de gerne ville have. Det kan danskerne sagtens selv
bestemme. Det bedste eksempel på, at vi har et Radio- og tv-nævn,
som er fuldstændig ubrugeligt, er jo, at man tildeler Radio Loud
knap 260 mio. kr. eller 280 mio. kr. for at lave noget radio, som der
er ingen der lytter til. Det er en kæmpe skandale, at man bruger borgernes skattekroner på det her. Vi kan også tage et andet eksempel.
Der er Pio, altså en forlængelse af Socialdemokratiets egen pressetjeneste, som får 460.000 kr. om året for at sende socialdemokratisk
propaganda ud i æteren til folk derude.
Hvad er det dog for noget? Ikke tale om, at der skal bruges
skattekroner på det, og derfor vil Nye Borgerlige stille et forslag om
at nedlægge det her nævn. Der er ikke brug for det. Mediestøtten
skal afvikles. Tak for ordet.

Kl. 11:48

Anden næstformand (Pia Kjærsgaard):
Værsgo.
Kl. 11:48

Kl. 11:46

Lars Boje Mathiesen (NB):
Nej, så lægger man ord i min mund. Jeg sagde: Det nuværende
Radio- og tv-nævn, som det er, mener vi ikke fungerer ordentligt.
Og derfor vil vi bryde det ned, og så kan det godt være, at der
skal bygges noget op. Det kunne også godt være, at Folketinget
herinde skulle træffe beslutning omkring det. Det kan være, at der
skal nedsættes en anden bestyrelse. Det er vi ikke afvisende over for
at kigge på. Men det nuværende Radio- og tv-nævn, som det bare er
en minister der kan udpege hvem der skal sidde i, bryder vi os ikke
om.

Kl. 11:46

Anden næstformand (Pia Kjærsgaard):
Hr. Søren Søndergaard.

Første næstformand (Karen Ellemann):
Så har vi en bemærkning. Hr. Jens Rohde, værsgo.
Jens Rohde (RV):
Det er altid en fest, når hr. Lars Boje Mathiesen har ordet, og jeg
elsker det, men det er da en sjov vinkel at tage på det her forslag.
Det har jo intet med mediestøtten at gøre. Hvor er det lige, koblingen
er?
Uanset hvad, er det jo sådan, at frekvenser er statens ejendom,
og det er jo en begrænset ressource. Så når man skal udnytte de
frekvenser, er man nødt til at lave et udbud af disse. Der er man jo
nødt til at have en eller anden form for myndighed, for ellers skal vi
sidde og diskutere herinde i Folketingssalen, hvem der skulle have
hvad, og det tror jeg da ikke at hr. Lars Boje Mathiesen vil synes
er en god idé. Er det ikke fint, at vi nu får et Radio- og tv-nævn,
som nu får nogle mediefaglige kompetencer til at håndtere den slags
udbudsspørgsmål?
Kl. 11:47

Anden næstformand (Pia Kjærsgaard):
Værsgo.
Kl. 11:47

Lars Boje Mathiesen (NB):
Hvis vi snakker præcis om det her, synes jeg, det er dybt forfejlet,
at det er en minister, der skal sidde og udpege, hvem det er, der skal
sidde i det. Det burde da være Folketinget. Så kunne det også være,
at Folketinget tog ansvar for de ting, der foregår. Og så længe det
Radio- og tv-nævn reelt set bare er en forlænget arm af den siddende
minister, så kan vi ikke støtte op om det i Nye Borgerlige.
Kl. 11:47

Anden næstformand (Pia Kjærsgaard):
Hr. Søren Søndergaard vil gerne have ordet. Værsgo.

Søren Søndergaard (EL):
Det betyder, at hr. Lars Boje Mathiesen mener, at det skal være det
politiske flertal, som direkte sidder og afgør, hvem der skal have
sendetilladelser, og hvem der skal fratages sendetilladelser. Altså,
det er noget, som det politiske flertal med én stemmes flertal kan
sidde herinde og afgøre, altså at fratage folks sendetilladelser og give
dem til nogle andre. Altså, det er det forslag, som Nye Borgerlige
går til medieforhandlingerne med.

Kl. 11:49

Kl. 11:49

Søren Søndergaard (EL):
Jeg må indrømme, at jeg ikke kan forstå, hvordan det bliver mere
forankret af, at vi skal sidde herinde i Folketinget og gøre det. Altså,
idéen i det er jo, at der trods alt skal være en eller anden form for
armslængde; at i det øjeblik, ministeren har udpeget dem, er det
ligesom væk fra ministeren, ikke? Og så kan det udvalg så træffe
deres egne beslutninger på basis af lovgivningen. Det er jo det, der
er idéen i det. Og derfor kan jeg slet ikke forstå idéen om, at vi
skal trække det tættere ind på det politiske system. Jeg ønsker mere
armslængde – ikke mindre armslængde.
Kl. 11:49

Anden næstformand (Pia Kjærsgaard):
Værsgo.
Kl. 11:49

Lars Boje Mathiesen (NB):
Jeg hører tit det her begreb armslængdeprincippet. Og i min bog
er det mest et begreb, som politikerne bruger til at fralægge sig
ansvaret for de beslutninger, som de så træffer. I det her tilfælde er
det en minister, som ikke er folkevalgt – ikke valgt af folket – som
kan sidde og udpege de mennesker, som skal beslutte, hvad der skal
ske med borgernes skattekroner. Det synes jeg er en meget, meget
dårlig idé.
Kl. 11:49

Anden næstformand (Pia Kjærsgaard):
Tak. Så er det hr. Kasper Sand Kjær. Værsgo.
Kl. 11:50

Kasper Sand Kjær (S):
Tak til ordføreren for lige at bringe liv i debatten om det her lovforslag. Det synes jeg da er herligt. Men jeg synes også, det er en lille
smule bekymrende, hvad der bliver sagt oppe fra talerstolen. Altså,

Torsdag den 26. november 2020 (L 103)

jeg er simpelt hen nødt til at forstå, om Nye Borgerliges forslag er,
at det er Folketinget her med 1 stemmes flertal, der skal bestemme,
hvilke radiokanaler vi skal have i Danmark, eller som skal sidde
og politisk udpege dem, som eksempelvis skal bestemme, hvilke
radiokanaler vi skal have, hvilke frekvenser der skal gå til hvem. For
det ville jo være en direkte politisk styring af vores mediebillede.
Kl. 11:50

Anden næstformand (Pia Kjærsgaard):
Værsgo.
Kl. 11:50

Lars Boje Mathiesen (NB):
Nja, så skulle ordføreren nok lige have hørt efter, hvad jeg svarede
hr. Søren Søndergaard. Der svarede jeg jo netop, at vi ikke mener,
at der er en folkelig forankring i, at det er en minister, som kan
sidde og udpege, hvilke mennesker der skal sidde i det nævn og
uddele de her penge. Vi så jo gerne, at der var en anden folkelig
forankring i det i forhold til det nuværende nævn. Vi mener, at Radio
Loud måske er det bedste eksempel på, at det nuværende system
ganske enkelt ikke virker, så det skal vi bryde ned. Hvordan vi skal
bygge et nyt op, er vi åbne for. Men selve armslængdeprincippet –
jeg har alligevel været med både herinde i et lille stykke tid og især
i lokalpolitik, hvor man sidder og uddeler penge til det ene og det
andet – er et gummibegreb efter min opfattelse.
Kl. 11:51

Anden næstformand (Pia Kjærsgaard):
Hr. Kasper Sand Kjær.
Kl. 11:51

Kasper Sand Kjær (S):
Men det her lovforslag er jo netop et bud på, hvordan vi sammensætter Radio- og tv-nævnet på en anderledes måde, hvor vi får flere
kompetencer ind fra den praktiske medievirkelighed og får noget
praktisk mediefaglighed ind i nævnet. Synes hr. Lars Boje Mathiesen, at det er en dårlig idé, at f.eks. Dansk Journalistforbund og
Danske Medier nu får en repræsentant i Radio- og tv-nævnet og
bringer det ind, og hvis ikke, hvordan skulle det nævn så udpeges,
hvis det heller ikke skal være af Folketinget, som man må forstå var
svaret før?
Kl. 11:51

Anden næstformand (Pia Kjærsgaard):
Ordføreren.
Kl. 11:51

Lars Boje Mathiesen (NB):
Som jeg selv har sagt, synes jeg, det er problematisk, at det er
en minister, som udpeger de mennesker, som skal sidde i det her
nævn. Det ser jeg som en grundlæggende fejl, for en minister er ikke
folkevalgt.
Kl. 11:51

Anden næstformand (Pia Kjærsgaard):
Så er det hr. Anders Kronborg, Socialdemokratiet.
Kl. 11:51

Anders Kronborg (S):
Nu fulgte jeg også lige hr. Lars Bojesens indlæg, og jeg synes bestemt, jeg hørte, at hr. Lars Bojesen sagde, at det var Folketinget, der
skulle have den her kompetence, at det var Folketinget, der skulle
stå for den her kompetence, så jeg skal bare høre, om det var en
fortalelse af den borgerlige ordfører for Nye Borgerlige.

17

Kl. 11:52

Anden næstformand (Pia Kjærsgaard):
Værsgo.
Kl. 11:52

Lars Boje Mathiesen (NB):
Bojesen! Jeg er blevet kaldt mange ting, men »Bojesen« er da godt
nok den første gang, men det er fint, det fint. Det er tidligt på dagen.
Jeg skal lige prøve at samle mig igen.
Nej, det var ikke en fortalelse. Hvis du ser på DR – nu mener
vi, DR skal privatiseres – og bestyrelsen for DR, vil du se, at de
medlemmer jo bliver rundet på en lidt anden måde end bestyrelsen
i Radio- og tv-nævnet, som decideret bliver udnævnt af ministeren.
Jeg synes, at vi godt kunne kigge på, hvordan man kunne forankre
det – hvis der skulle være en eller anden form radio- og tv-nævn – på
en måde, så det var mere forankret i Folketinget og mere forankret i
borgernes valg derude.
Kl. 11:52

Anden næstformand (Pia Kjærsgaard):
Værsgo, hr. Anders Kronborg.
Kl. 11:53

Anders Kronborg (S):
Jamen jeg beklager, at navnet ikke blev sagt korrekt. Undskyld til
ordføreren. Vi har lige haft en snak om, at vi skal lære hinanden lidt
mere at kende privat, og så kan det være, at vi også kan lære at kende navnene. Jeg beklager. Men jeg kan så konstatere, at ordføreren
mener, at kompetencen skal flyttes over til Folketinget, når de her
bestyrelsesposter skal besættes. Er det korrekt?
Kl. 11:53

Anden næstformand (Pia Kjærsgaard):
Værsgo.
Kl. 11:53

Lars Boje Mathiesen (NB):
Ja. Vi ser hellere, at det er Folketinget, som er forankret i folkets
vilje, end at det er en minister, som ikke er folkevalgt, der skal sidde
og bestemme de her ting. Absolut!
Kl. 11:53

Anden næstformand (Pia Kjærsgaard):
Der er ikke flere, der har lyst til at kommentere. Tak til ordføreren.
Der er ikke nogen fra Liberal Alliance, og så er det kulturministeren.
Værsgo.
Kl. 11:53

Kulturministeren (Joy Mogensen):
Mange tak til alle ordførere for bemærkninger og for det gode forhandlingsforløb og også, tror jeg for os alle, længere forhandlingsforløb, end vi egentlig havde lyst til. Det er i høj grad coronaen,
der gør, at dette lovforslag ikke er blevet fremsat tidligere, fordi der
jo ret hurtigt i kølvandet af den her dab-sendetilladelse og forløbet
omkring den materialiserede sig et endog meget bredt flertal. Nu
tør jeg ikke helt efter den seneste udveksling sige, at det var alle
partier i Folketinget, men der var meget hurtigt, som jeg har forstået
det, et markant flertal, der materialiserede sig, og det slår netop med
dette lovforslag sin enighed fast om, at i et nævn, der arbejder med
medier, bør der naturligvis sidde medlemmer med konkret erfaring
med medieproduktion. Det er der ikke et krav om i dag. Derfor
har lovforslaget her har til formål at ændre Radio- og tv-nævnets
kompetencesammensætning, så nævnet fremover har disse praktiske
mediefaglige kompetencer repræsenteret, som ordførerne også har
været inde på.

18

Torsdag den 26. november 2020 (L 103)

Konkret bliver det et krav, at minimum 3 af nævnets medlemmer
skal repræsentere praktiske mediefaglige kompetencer inden for de
forskellige medietyper, dvs. radio, tv og de nye medier, som der
jo bliver stadig flere af. Ved udpegningen af medlemmerne bør det
tilstræbes, at mindst 1 af medlemmerne har praktisk medieerfaring
på ledelsesniveau. Mange har efterspurgt, at Radio- og tv-nævnet
bliver styrket på den her måde. Vi skal have et nævn, der bedre
er i stand til at udføre de opgaver, nævnet er sat i verden for at
løse, og det er også på den baggrund, at der kommer den her nye
udpegningsprocedure, hvor 2 af medlemmerne med praktisk mediefaglighed bliver indstillet af henholdsvis Danske Medier og Dansk
Journalistforbund.
Jeg synes dog også, at det ved behandlingen her i dag bør nævnes, at Radio- og tv-nævnet har en meget bred opgaveportefølje og
er i berøring med mange dele på mange forskellige måder, og det er i
forhold til hele det danske medielandskab. Det er derfor vigtigt, at vi
også hele tiden har habilitetshensynet med, når vi snakker udpegning
af de her medlemmer. Det har også været en del af debatten om
dab-sendetilladelsen, og det er også noget, som ligger mig meget på
sinde, og som jeg i høj grad vil tage med, når jeg for første gang her
den 1. januar skal kigge på et nyt radio- og tv-nævn. Det vil være
uhensigtsmæssigt, hvis enkelte nævnsmedlemmer udelukkes fra den
konkrete sagsbehandling i et alt for stort antal sager. Det bør ske,
hvis der er spørgsmål om habilitet, så det er vigtigt at have det med i
baghovedet, allerede når udpegningen sker.
Derudover vil jeg også gerne bekræfte det, som vi også har talt
om i forhandlingerne og hele forløbet frem mod det her lovforslag,
nemlig at jeg hurtigst muligt, og så snart coronaen tillader det, vil jeg
tillade mig at sige, også vil indlede drøftelser om indførelsen af en
ankemulighed. Hvordan kunne det organiseres? Hvordan kunne vi
gøre det? Jeg vil også komme et oplæg til, hvordan vi sikrer, at der
er den sekretariatsbetjening, som vi forventer at det her nævn skal
have.
Lovforslaget her har dog også til formål at sikre hjemmel til
at kunne forlænge nævnets beskikkelsesperiode. Jeg vil gerne understrege, at en sådan hjemmel jo kun skal anvendes, hvis det viser sig
helt umuligt at udpege et nyt nævn inden udløbet af det siddende
nævns beskikkelsesperiode. Det er altså ikke noget, jeg har nogen
planer om, eller noget, jeg mener man let bør gribe til.
Med disse bemærkninger ser jeg frem til og står selvfølgelig også
til rådighed for udvalgsbehandlingen og siger dermed tak for ordet.
Kl. 11:57

Kulturministeren (Joy Mogensen):
Mange tak. Det var simpelt hen en opsummering af, hvorfor lovforslaget har været så lang tid undervejs. På nuværende tidspunkt er
vi jo ved at have et bedre forløb omkring, hvordan vi i det hele
taget håndterer kulturlivet med den store påvirkning, coronaen har
i kulturlivet. Så jeg forventer bestemt, at vi hurtigst muligt kan
komme i gang med både at forhandle om sekretariatsbetjening og
ankemulighed, men jeg kan jo selvfølgelig ikke forudse, hvad der
kommer til at ske i den kommende tid.
Kl. 11:58

Anden næstformand (Pia Kjærsgaard):
Hr. Jens Rohde.
Kl. 11:58

Jens Rohde (RV):
Nej, men ministeren kan vel have en holdning til det. Nu har fru
Britt Bager jo nævnt det i sin tale, og jeg tog det så op på den
foranledning, og derfor vil jeg gerne have en tilkendegivelse i hvert
fald fra regeringens side: Er det ikke en helt naturlig del af det
arbejde, at der skal være en eller anden ankeinstans, så man ikke
føler sig retsløs over for nogle, der jo i virkeligheden sidder med
ekstremt stor magt?
Kl. 11:59

Anden næstformand (Pia Kjærsgaard):
Værsgo.
Kl. 11:59

Kulturministeren (Joy Mogensen):
Jo, det er vi fuldstændig enige om, og det var også det, jeg prøvede
at sige. Jeg vil så gerne gentage det i min bemærkning her: Jeg
vil gerne bekræfte den enighed, der i virkeligheden materialiserede
sig for beklageligvis lang tid siden. Vi har ventet længe på det her
lovforslags fremsættelse. Det skyldes i høj grad coronatravlhed i
ministeriet, og det vil jeg gerne beklage. Men i den enighed var
der jo tre elementer: Det handlede om nævnets sammensætning, det
handlede om sekretariatsbetjening, og det handlede om ankemuligheder. Det her lovforslag er blevet fremsat kun med fokus på den ene
del, og det er udelukkende, fordi udnævnelsen skal ske her til den 1.
januar. Hurtigst muligt vender jeg tilbage med de to næste.
Kl. 11:59

Anden næstformand (Pia Kjærsgaard):
Tak for det. Hr. Jens Rohde, Radikale Venstre.
Kl. 11:57

Jens Rohde (RV):
Nu kunne jeg jo næsten ikke være i mig selv før, da jeg stod på
talerstolen, af begejstring over kulturministerens gøren og laden her.
Det er jo dejligt, når man har det sådan. Men man kan jo spørge fru
Zenia Stampe, for hun ved, at jeg er god til at ødelægge den gode
stemning – så det vil jeg lige gøre alligevel her. Det er det, jeg bedst
til.
Hvad i alverden, kulturminister, er det ved coronaen, der gør, at
vi ikke kan drøfte ankeinstans i forbindelse med Radio- og tv-nævnets arbejde? Det kan jeg simpelt hen ikke forstå.
Kl. 11:58

Anden næstformand (Pia Kjærsgaard):
Værsgo.

Kl. 11:58

Anden næstformand (Pia Kjærsgaard):
Tak for det. Så er det hr. Søren Søndergaard, Enhedslisten. Værsgo.
Kl. 12:00

Søren Søndergaard (EL):
Jeg synes, det lyder rigtig fornuftigt. Så det, ministeren jo i virkeligheden gør, er at stå her og love Folketinget, at der ikke kommer
noget udbud, ikke ét eneste, i denne ministers tid, uden at der vil være en ankemulighed. Det er det løfte, ministeren giver til Folketinget
i dag, og det vil jeg selvfølgelig takke for.
Kl. 12:00

Anden næstformand (Pia Kjærsgaard):
Tak for det.
Der er ikke flere kommentarer, og det betyder, at forhandlingen
er sluttet.
Jeg foreslår, at lovforslaget henvises til Kulturudvalget. Og hvis
ingen gør indsigelse, betragter jeg dette som vedtaget.

Torsdag den 26. november 2020 (B 16)

Det er vedtaget.

Det næste punkt på dagsordenen er:
12) 1. behandling af beslutningsforslag nr. B 16:
Forslag til folketingsbeslutning om udfasning af produktion af
buræg.
Af Søren Egge Rasmussen (EL) m.fl.
(Fremsættelse 07.10.2020).
Kl. 12:00

Forhandling
Anden næstformand (Pia Kjærsgaard):
Forhandlingen er åbnet. Ministeren for fødevarer, landbrug og fiskeri , værsgo.
Kl. 12:00

Ministeren for fødevarer, landbrug og fiskeri (Rasmus Prehn):
Først og fremmest tak til Enhedslisten for at have fremsat det her
beslutningsforslag. Beslutningsforslaget lægger op til, at regeringen
skal indføre et forbud mod produktion af buræg senest med udgangen af 2022. Reglerne for hold af æglæggende høner findes i
bekendtgørelse om beskyttelse af æglæggende høner. Efter bekendtgørelsen er der fastsat særlige krav til høner i bure og andre krav til
høner, der holdes i andre systemer. Reglerne gælder høner, der lægger æg til konsum, dvs. buræg, skrabeæg, frilandsæg og økologiske
æg.
Produktion af æg i bure har siden 2012 skullet ske i såkaldte
berigede bure. Det betyder, at burene skal indeholde en siddepind,
en redekasse og et område, hvor hønerne kan skrabe. Der skal være
mindst 750 cm² pr. høne. De gamle buranlæg, hvor hønerne ikke
havde nogen form for miljøberigelse, må ikke længere finde anvendelse i EU. Der er også regler for høner i alternative systemer, dvs.
alle systemer uden bure, altså i forhold til skrabeæg, frilandsæg
og økologiske æg. I de systemer er der også krav til plads, reder,
siddepinde og skrabeareal. Frilandshøner og økologiske høner skal
også have mulighed for at komme ud i det fri. De danske regler
gennemfører EU-regler, men er på nogle områder strengere end
EU-kravene, f.eks. er der strengere danske pladskrav i alternative
systemer.
Ifølge branchens oplysninger er der i Danmark ca. 3,8 millioner
æglæggende høner i kommercielle produktionssystemer. Desuden
anslås der at være ca. 1,2 millioner høner, der producerer æg til
stalddørssalg og lignende. I Det Centrale HusdyrbrugsRegister var
der i oktober 2020 registreret 207 kommercielle ægproducenter, og
10 af dem producerer æg i buranlæg. Jeg er senest blevet oplyst om,
at det er et lavere tal, der nu er af producenter, der producerer buræg.
Ca. 10 pct. af de æg, der blev solgt på hjemmemarkedet i 2019,
var buræg. I de seneste ca. 5 år har de store detailhandelskæder
besluttet, at de ikke længere vil sælge buræg til forbrugerne. I
nogle tilfælde sælges heller ikke fødevareprodukter, som indeholder buræg. Det har betydet, at andelen af buræg, der sælges på
hjemmemarkedet, er faldet betydeligt i de senere år. Nedgangen i
burægsproduktionen er blevet opvejet af produktionen af æg i de
alternative systemer, så den samlede årlige ægproduktion i Danmark
har været en smule stigende i de senere år. Selv om detailhandelens
beslutning om at ophøre med salg af buræg i butikkerne har betydet
en nedgang i burægsproduktionen, er der stadig en produktion af
buræg, herunder særlig til brug i fødevareindustrien, på restauranter,
til catering og i medicinalindustrien.

19

Kravene til berigede bure tager hensyn til hønernes basale adfærdsmæssige behov for at lægge æg i en rede, sidde på en pind og
kunne skrabe. I Danmark er der en regel om, at der højst må være
ti høner i ét bur, så hønerne opretholder en naturlig rangordning.
Burhøner i Danmark har en lav forekomst af fjerpilning og en relativt lav dødelighed. Da reglerne om berigede bure blev indført, blev
det faktisk betragtet som et velfærdsmæssigt fremskridt i forhold
til de gamle bure. Men der er stadig væsentlige begrænsninger i
burhønernes frie udfoldelsesmuligheder. De har kun et lille område
at røre sig på i, og de går på en netbund med begrænsede muligheder
for at skrabe i løst materiale. Høner i alternative systemer har bedre
mulighed for at bevæge sig. De har adgang til et fast gulv med
strøelse, som de kan skrabe i, og de har også adgang til det fri,
når der er tale om frilandshøner og økologiske høner. De har mere
plads til f.eks. støvbadning og til at baske med vingerne, og de har
mulighed for at flyve højere op, når de skal sidde på en pind for
natten. Det er alt sammen ting, der er grundlæggende for høners
naturlige måde at opføre sig på.
Management – og det hedder det åbenbart – i besætninger med
buranlæg er nemmere end i alternative besætninger, men der har i
mange år været en stor del af de danske høner i alternative systemer,
så der er oparbejdet megen erfaring med management af skrabehøner, frilandshøner og økologiske høner.
Alt i alt er hold af høner i alternative systemer samlet set bedre
i stand til at tilgodese høners basale adfærdsmæssige behov. Derfor
bliver der fra flere sider, ikke mindst fra dyrebeskyttelsesorganisationer, peget på, at hold af høner i bure ikke i tilstrækkelig grad
tilgodeser hønernes naturlige adfærd.
Kl. 12:05

Vores syn på dyrevelfærd udvikler sig hele tiden. Regeringen
har et stærkt fokus på velfærden hos de dyr, som vi holder i landbrugsproduktionen i Danmark. Da reglerne om berigede bure blev
vedtaget i 1999, blev det anset som et fremskridt i forhold til de
tidligere bure, men nu mener jeg og regeringen at tiden er inde til
at tage skridtet fuldt ud og indføre et forbud mod, at høner, der
producerer konsumæg, holdes i bure.
Samtidig mener jeg og regeringen, at der skal tages de fornødne
hensyn til, at erhvervet får tid til at omstille sig til et forbud mod
burægsproduktion, og at vi får en ordentlig dialog med branchen om
det. I den forbindelse kan jeg nævne, at i tiden op til 2012, hvor
kravet om, at alle burægsproducenter skulle anvende de nye berigede
buranlæg, trådte i kraft, var der en stor del af burægsproducenterne,
der investerede i nye berigede buranlæg. Det er min opfattelse, at
en overgangsperiode til udgangen af 2022, som der lægges op til
i beslutningsforslaget, ikke vil være tilstrækkelig lang tid til at tilgodese hensynet til producenternes mulighed for at omstille sig. Der
er behov for en grundig undersøgelse af de juridiske og økonomiske
forhold i forbindelse med et sådant eventuelt forbud, bl.a. i forhold
til hvor lang en overgangsperiode der vil være rimelig, når der skal
tages hensyn til, at burægsproducenterne skal omlægge eller afvikle
deres produktion. I den forbindelse skal spørgsmålet om ekspropriation også adresseres.
Jeg vil derfor gerne arbejde for, at der bliver indført et forbud
mod produktion af æg i bure, men samtidig vil jeg sørge for, at
forbuddet indføres med en passende overgangsperiode, som bliver så
kort som muligt, men som samtidig er rimelig over for de nuværende
burægsproducenter.
Regeringen kan således ikke stemme for det konkrete beslutningsforslag i dets nuværende form, men vi er i gang med arbejdet.
Kl. 12:08

Anden næstformand (Pia Kjærsgaard):
Tak. Så er det hr. Erling Bonnesen, Venstre.

20

Torsdag den 26. november 2020 (B 16)

Kl. 12:11

Kl. 12:08

Erling Bonnesen (V):
Tak for det. Forbrugerne bestemmer, hvad der skal på tallerkenen,
og forbrugerne har jo for længst valgt, og hver gang man skal til at
kigge i statistikken og se, hvordan det egentlig ser ud nu, så er der
faktisk kommet nye tal over, hvor få buræg der er tilbage. Der har
været statistikker på 20 pct. og 15 pct., og jeg tror nu, at det er helt
nede omkring 10 pct., og kigger man på antallet af producenter, er
det også meget lavt.
Så vi kan på den måde sige, at forbrugerne har valgt at gå den
vej, og at det jo sådan set er en åben dør, som ministeren nu sparker
ind, og den dialog, som ministeren lægger op til, vil vi fra Ventres
side godt gå ind i. Så vil vi også hjælpe regeringen med, at den ikke
render ind i en ny minksag, og derfor er det jo meget vigtigt, at
ministeren netop får den dialog med erhvervet, og jeg vil da opfordre
til, at man, når ministeren så har haft den, inviterer os over til en kop
kaffe og en snak om det her. For det er meget vigtigt, at der så bliver
lavet nogle ordentlige erstatningsordninger, som ministeren også er
en lille smule inde på.
Så det konkrete spørgsmål er nu: Har minsteren så sikret, at der
allerede nu på det kommende finanslovsforslag er sat penge af til en
ordentlig erstatning, en kompensation? Eller er det bare sådan lidt
længere ude i fremtiden ministeren tænker det?
Kl. 12:09

Anden næstformand (Pia Kjærsgaard):
Værsgo.
Kl. 12:09

Ministeren for fødevarer, landbrug og fiskeri (Rasmus Prehn):
Først og fremmest tak til Venstres hr. Erling Bonnesen for et konstruktivt indspark. Det er fuldstændig rigtigt, hvad Venstres ordfører
siger, at forbrugerne i den grad har vist vejen på det her felt. Forbrugerne stemmer med indkøbskurven og siger nej til buræg og køber
skrabeæg eller økologiske æg i stor stil. Det er jo voldsomt, når man
ser den udvikling, der er foregået over de sidste 10-20 år. Det er jo
forbrugerne, der har vist vejen, og det gør jo så også, at vi nærmest
er fri for buræg i vores supermarkeder. Det er flot, det er godt og en
cadeau til dem.
Så skal vi have det sidste med, og der skal vi have lavet en
omstillingsproces, og der vil vi også inddrage Venstre, men også
producenterne i det her arbejde. Der kommer vi med et udspil i det
nye år, og det vil så også blive i årene frem, at der vil blive taget
højde for det i vores finanslove og budget.
Kl. 12:10

Anden næstformand (Pia Kjærsgaard):
Hr. Erling Bonnesen.
Kl. 12:10

Erling Bonnesen (V):
Tak for den første del af svaret. Jeg kan forstå, at der ikke er lagt op
til at sætte nogen penge af i det kommende år. Det er jo så det, og det
giver så også plads til og mulighed for at få drøftet tingene grundigt
og ordentligt, kan man sige.
Så vil jeg da også opfordre ministeren til, at man prøver at se
hele vejen rundt i ægproduktionen i de forskellige grene, så vi simpelt hen kan få en status, når vi forhåbentlig bliver inviteret over
til ministeren til en kop kaffe, altså hvordan det ser det ud på de
forskellige områder, sådan at vi, når vi, om jeg så må sige, får en
samlet beslutning i forhold til det, kan sige, at vi stadig væk kan
være stolte af den ægproduktion, som vi også fremadrettet skal have
i Danmark, og på sigt bliver det jo så uden buræg.

Anden næstformand (Pia Kjærsgaard):
Værsgo.
Kl. 12:11

Ministeren for fødevarer, landbrug og fiskeri (Rasmus Prehn):
Det er fuldstændig korrekt, at det får vi en samtale om. Det, som vi
har tilbage at kigge på, er netop det med, at der stadig væk bliver
brugt buræg i forhold til produktion af andre fødevarer, f.eks. kage,
og så i forbindelse med medicin. Der skal vi også være helt sikre
på, at vi har den renhed i æggene, der skal bruges i medicinske
sammenhænge, når det er, vi går væk fra de her buræg. Så vi skal
her være helt sikre på, hvad vi gør, og vi tager det i det tempo, som
er realistisk, fordi forbrugerne heldigvis selv har vist vejen. Så det
er altså i langt det største omfang skrabeæg og økologiske æg, der
bliver handlet.
Kl. 12:12

Anden næstformand (Pia Kjærsgaard):
Tak. Så er det hr. Per Larsen, Det Konservative Folkeparti.
Kl. 12:12

Per Larsen (KF):
Tak for det, og tak for ministerens tale. Jeg vil også gerne deltage
i de drøftelser, som ministeren lægger op til i forhold til at lave
en udfasning på den lange bane. Men jeg synes, at vi har nogle
dilemmaer. Vi er jo alle sammen enige om, at dyrene skal have det så
godt som overhovedet muligt, og så kan man jo anskue det på flere
forskellige måder, men sådan noget som dødeligheden må jo man
bare sige er meget, meget lav hos burhønsene. Nu har jeg lige slået
op på Danmarks Radios Detektor, som jo har været inde at kigge på
det. Hos burhøner dør 3,6 pct., inden de når slagteriet, kan man sige,
hvor de jo ender, hos skrabehøner dør 7,9 pct. og kommer simpelt
hen ikke på slagteriet, hos fritgående høner er det 18,8 pct. og hos
økologiske høns 6 pct.
Gør det ikke indtryk på ministeren, at burhønerne trods alt ligger
helt dernede med 3,6 pct., og at der i de andre produktionssystemer
altså dør væsentlig flere høns undervejs, inden de skal skiftes ud
med nogle nye høns? Tak.
Kl. 12:13

Anden næstformand (Pia Kjærsgaard):
Værsgo.
Kl. 12:13

Ministeren for fødevarer, landbrug og fiskeri (Rasmus Prehn):
Mange tak til De Konservatives hr. Per Larsen for det her spørgsmål.
Det er jo klart, at det er et tal, der gør indtryk. Jeg tror, at man skal
have med i sine overvejelser, at det med livskvalitet jo ikke alene
kan måles på, hvor længe man lever, men også under hvilke forhold
man lever, og hvis det er, at man på mange måder har en grufuld
tilværelse, så er det jo ikke sikkert, at det altid er en kvalitet i sig
selv at leve længe. Så jeg tror, at man her skal tænke i helheden. Det
kan godt være, at man kan holde sig i live, men hvis det er, at det er
under virkelig kummerlige forhold, så er det jo også værd at kigge
på, om ikke man kan få bedre livsbetingelser.
Men vi skal kigge ind i det i et hele, og når det er sådan, at mange
ægproducenter har valgt at stille om til andet, er det jo også, fordi
deres helhedsbetragtning er, at man sådan set får gladere og sundere
høns, som også lægger bedre æg.
Kl. 12:14

Anden næstformand (Pia Kjærsgaard):
Tak. Hr. Per Larsen.

Torsdag den 26. november 2020 (B 16)

Kl. 12:14

Per Larsen (KF):
Tak. Jeg har så et andet dilemma. Det er jo faktisk omkring 25 pct.
af de æg, der bliver produceret, der er fra burhøns, sådan som jeg
lige kan regne det ud, og de 25 pct. kommer til at mangle på en eller
anden måde. Der kan selvfølgelig ske en form for omlægning, men
alternativt, hvis det er til industrien, forestiller jeg mig måske, at der
godt kunne opstå en forholdsvis stor import af æg til Danmark. Er
det noget, som ministeren spekulerer på?
Kl. 12:14

21

ægproducenter bliver sat i. Risikerer vi nu at gøre noget så hurtigt,
som vi laver nogle fejl undervejs, så har vi en samtale om det, som
så fører frem til, at vi kan træffe en beslutning i fællesskab, som er
bedst tænkelig og mest kvalificeret. Så tak for det.
Der giver det jo god mening, når der er lande, som har arbejdet
med det her, at vi kigger ind i, hvordan de har håndteret det her.
Som jeg er orienteret, og som jeg har forstået det, har man også
arbejdet med nogle lidt længere tidshorisonter, og det er jo noget
af det, vi skal kigge ind i: Hvordan gør vi det her på den bedst
tænkelige måde, hvor branchen også kan være i det og ikke føler sig
underløbet?
Kl. 12:17

Anden næstformand (Pia Kjærsgaard):
Værsgo.
Kl. 12:14

Ministeren for fødevarer, landbrug og fiskeri (Rasmus Prehn):
Det er et af de elementer, vi skal have med i vores betragtning. Det
kan godt være, at man i forhold til produktionen af æg er oppe på
25 pct., men i forhold til de æg, der bliver solgt på hjemmemarkedet,
taler man om 10 pct., og der er det altså danske forbrugere, der i den
grad har vist vejen den vej rundt.
Men når vi fra regeringens side nævner, at vi vil have en dialog
med branchen, så er det jo, fordi vi tror på, at det er vigtigt, at
man, når man laver sådan nogle tiltag som det her, gør det i den
bedst tænkelige dialog og ikke haster noget igennem. Der er det
selvfølgelig klart, at sådan en overvejelse også vil spille med ind i de
diskussioner, vi skal have med branchen.

Anden næstformand (Pia Kjærsgaard):
Værsgo, hr. Søren Egge Rasmussen.
Kl. 12:17

Søren Egge Rasmussen (EL):
Tak. Nu har Folketinget for nylig vedtaget en ny dyrevelfærdslov,
og der ligger en række forslag til bekendtgørelser, som ligger på
ministerens bord, og som jeg ikke tror er blevet ekspederet endnu.
Jeg vil godt opfordre ministeren til at kigge i den bekendtgørelse, der
vedrører ægproduktion, og overveje, om den ikke skal revurderes ud
fra de nye holdninger, som ministeren kommer med i dag, om, at
man er for en udfasning af buræg. Så kan vi ikke lige aftale, at de
der bekendtgørelser holdes lidt tilbage, så vi kan nå at se på, om
dyrevelfærden skal prioriteres højere i dem?
Kl. 12:18

Kl. 12:15

Anden næstformand (Pia Kjærsgaard):
Værsgo.

Anden næstformand (Pia Kjærsgaard):
Hr. Søren Egge Rasmussen, Enhedslisten.

Kl. 12:18

Kl. 12:15

Søren Egge Rasmussen (EL):
Jeg vil gerne sige tak til ministeren for i ministerens første uge at
bakke op om bedre dyrevelfærd for høns i Danmark ved at være
imødekommende over for Enhedslistens forslag om at udfase buræg
og burhøns i Danmark. Det synes jeg er rigtig flot.
Ministeren har jo helt ret i, at forbrugerne jo har vist retning
ved at fravælge de hele buræg nede i butikkerne, og så har vi det
dilemma, at vi ikke kan se, hvad det er for nogle æg, der er i
julekagen og andre industriprodukter, og at vi der ligesom har en
politisk forpligtelse til at komme frem til at være med til at støtte
forbrugerne i deres fravalg.
Det er fair nok, at ministeren siger, at der ikke skal ske så hurtig
en udfasning, som Enhedslisten har foreslået med udgangen af 2022,
men jeg vil godt høre ministeren, om ikke man i det videre arbejde
vil inddrage, hvad erfaringerne er i en række EU-lande, som sådan
set allerede har forbudt buræg. Det er jo bl.a. Tyskland, Holland,
Luxembourg og Østrig. Der må være nogle erfaringer derfra om,
hvordan de har håndteret sådan en udfasning. Vil ministeren gøre
det?
Kl. 12:16

Anden næstformand (Pia Kjærsgaard):
Værsgo.
Kl. 12:16

Ministeren for fødevarer, landbrug og fiskeri (Rasmus Prehn):
Mange tak til Enhedslisten og hr. Søren Egge Rasmussen også for at
fremsætte forslaget her. Den dialog, vi står og har lige nu i Folketinget, oplever jeg jo som et eksempel på folkestyret, når det er bedst.
Nogle er meget ambitiøse og meget stræbsomme i forhold til det
med dyrevelfærd og har fremsat det her forslag. Andre har nogle
bekymringer i forhold til, hvad det er for en situation, de pågældende

Ministeren for fødevarer, landbrug og fiskeri (Rasmus Prehn):
Det indspil fra Enhedslisten er i hvert fald noteret, og så kigger vi
ind i, hvordan vi kan håndtere det her på den bedst tænkelige måde.
Det kan sagtens være, at man skal kigge på det i forbindelse med det
arbejde, ingen tvivl om det.
En anden ting var med i hr. Søren Egge Rasmussens første
spørgsmål, nemlig det her med, at man ikke kan vide, om der er
buræg i den kage, man køber. Noget af det, jeg i løbet af denne uge,
jeg har været minister på feltet her, har spurgt lidt ind til, er, om
nogle af de mærkningsordninger, vi har, mere tydeligt kunne gøre, at
man som forbruger også kan se, når man køber en citronmåne eller
noget andet herligt, hvad for en type æg der er i, for så tror jeg også,
at der vil være dem, der vil sige: Jeg vil faktisk gerne være sikker på,
at dyrevelfærden er i orden, også når jeg køber noget, hvor der ikke
umiddelbart er synlighed om, hvad slags æg der er i.
Kl. 12:19

Anden næstformand (Pia Kjærsgaard):
Tak. Hr. Carl Valentin, Socialistisk Folkeparti.
Kl. 12:19

Carl Valentin (SF):
Tak til ministeren for den tale. Jeg synes, det er meget, meget positivt, at regeringen ønsker at udfase burægsproduktionen i Danmark.
Det er jo en årtier lang kamp for dyrevelfærdsbevægelsen, som nu
bevæger sig et rigtig vigtigt skridt i den rigtige retning, så tak for
det.
Jeg kunne godt tænke mig at høre: Hvilken tidshorisont er det,
ministeren tænker i? Der er jo andre lande, der har tænkt i udfasning,
men som i min optik er lige langsomme nok, altså f.eks. Tjekkiet,
som udfaser fra 2027. Det synes jeg er at trække det rimelig meget i
langdrag, i forhold til at der så i så mange år skal stå kyllinger i bure.

22

Torsdag den 26. november 2020 (B 16)

Altså, hvad sådan cirka tænker ministeren i forhold til tidsperspektivet?
Kl. 12:19

Anden næstformand (Pia Kjærsgaard):
Tak. Og værsgo.
Kl. 12:19

Ministeren for fødevarer, landbrug og fiskeri (Rasmus Prehn):
Jamen først og fremmest igen tak for et konstruktivt bidrag fra
Socialistisk Folkeparti og hr. Carl Valentin her. Det er nyttigt. Jeg
ville være meget ked af at skulle stå og sige et tidsrum nu her. Jeg
har været minister på det her område i knap en uge, og der er mange
ting at skulle sætte sig ind i – i forhold til at skulle stå og nævne
et tidsforløb for noget, der er så vigtigt. Der er mennesker med
familievirksomhed, som har taget lån for at investere i berigede bure,
da det var det, vi vedtog, og andet, så at komme og trække tæppet
væk under deres virksomhed, synes jeg ville være helt urimeligt.
Derfor skal vi være helt sikre på, hvad vi gør.
En anden ting, jeg nævnte, var det her med det medicinske. Som
jeg forstår det, er der nogle æg, vi eksporterer til Sverige, og som de
bruger i forbindelse med medicin. Der er nogle helt særlige, skrappe
regler for noget med renlighed osv., og som det er nu, er det åbenbart
sådan, at de her buræg bedre end andre æg. Der skal vi jo lige holde
tungen lige i munden, så vi ikke ødelægger en forretning og, måske
endnu værre, ødelægger noget, der er vigtigt for medicin.
Så der skal være tale om dyrevelfærd – ja, ingen tvivl om det –
men jo også et realistisk syn på, hvordan tingene hænger sammen.
Kl. 12:21

Anden næstformand (Pia Kjærsgaard):
Carl Valentin.
Kl. 12:21

Carl Valentin (SF):
Jeg har respekt for det synspunkt. Jeg synes, det er helt fair, at vi
lige tager en drøftelse af, hvilken årrække der skal være. Jeg håber,
at man så også vil have hønsenes perspektiv med så at sige – altså at
jo flere år der går, jo længere tid er det jo, at de her høns skal stå i
bittesmå bure. Det synes jeg er vigtigt.
Men jeg vil egentlig gerne lige følge op på det, som hr. Søren
Egge Rasmussen sagde, altså i forhold til de her bekendtgørelser:
Vil ministeren inddrage støttepartierne i det, når de skal udarbejdes
færdigt, sådan at vi er sikre på, at vi har en god dialog om dem, så de
ikke bare pludselig bliver gennemført, uden at vi får drøftet dem?
Kl. 12:21

Anden næstformand (Pia Kjærsgaard):
Værsgo.
Kl. 12:21

Ministeren for fødevarer, landbrug og fiskeri (Rasmus Prehn):
Jeg kan hvert fald sige, at en af de allerførste ting, jeg har sagt som
ny minister for fødevarer, landbrug og fiskeri, er, at jeg ønsker det
tættest mulige samarbejde med jer som ordførere. Jeg tror kun, at vi
får bedre beslutninger af at inddrage bredt. Vi får kvalificeret vores
beslutninger, når vi inddrager bredt, og vi får alle nuancer med. Og
det vil jeg selvfølgelig gøre i alle de sammenhænge, hvor det giver
mening, og hvor det også tidsmæssigt kan hænge sammen. Jeg tror,
at det samarbejdende folkestyre er vejen frem.
Kl. 12:22

Anden næstformand (Pia Kjærsgaard):
Tak til ministeren. Så går vi videre i ordførerrækken, og det er hr.
Anders Kronborg. Socialdemokratiet. Værsgo.

Kl. 12:22

(Ordfører)
Anders Kronborg (S):
Først og fremmest tusind tak til ministeren for talen, og en meget
stor tak til Enhedslisten for ikke mindst at have fremsat det her
beslutningsforslag, men også for i mange år at have haft et stort fokus på den her problematik. Det synes jeg faktisk fortjener respekt:
at et parti herinde i Folketinget holder et vedvarende fokus på at
udfase en produktion, som man ikke finder er god dyrevelfærd. Vi
kan også se, at forbrugerne har valgt med skoene, om jeg så må
sige. Salget af buræg er faldet betragteligt i Danmark, det er faldet
betragteligt til industrien og til forbrugerne, og i Socialdemokratiet
deler vi ambitionen om, at vi får udfaset buræg. Vi er naturligvis
også derfor glade for, at vi får lejlighed til at diskutere netop den her
problematik med hinanden, men også for, at vi får lejlighed til at slå
et slag for og sat ord på, at vi faktisk er på rette vej i Danmark.
Som tidligere nævnt fravælger forbrugerne i stigende grad buræg,
det samme gør detailhandelen, og der bliver længere imellem buræggene i supermarkedernes kølediske. Og når det kommer til dyrevelfærden, så skal Danmark være et foregangsland. Jeg er stolt af, at vi
i starten af det her år sammen med samtlige partier i Folketinget fik
vedtaget en ny dyrevelfærdslov i Danmark, en dyrevelfærdslov, som
for første gang i danmarkshistorien anerkendte dyr som sansende
levende væsener. Det forpligter os naturligvis også, når det kommer
til handling og de beslutninger, vi skal træffe i dette Ting, og derfor
er jeg selvfølgelig også som ordfører for Socialdemokratiet opmærksom på, at når vi snakker produktion af æg, er dyrevelfærden heller
ikke i højsædet, når vi snakker buræg.
Det er dog vigtigt at have for øje, at udfasningen af produktionen selvfølgelig skal ske på en klog og ordentlig facon. Vi skal
have en god dialog med hinanden herinde i Tinget, vi skal have en
god dialog med erhvervet, så man på en god, fornuftig og rimelig
måde kan komme videre. Derfor hilser Socialdemokratiet det også
velkommen, at ministeren for området tilkendegiver, at nu går vi
gang med en proces, der handler om at inddrage Justitsministeriet;
der handler om at inddrage producenterne; der handler om at inddrage interessenterne, og der naturligvis også handler om at inddrage
Folketingets partier.
I forhold til den forrige debat vil jeg da også godt kvittere de to
store borgerlige partier, Venstre og Det Konservative Folkeparti, for,
at de, som jeg allerede kan høre, også gerne indgår i drøftelsen og
dialogen om at få udfaset buræggene i Danmark. Det arbejde ser vi
rigtig meget frem til. Og med de bemærkning kan vi ikke stemme
for beslutningsforslaget, men har sendt en klar tilkendegivelse til Enhedslisten om, at det her er noget, som Socialdemokratiet vil arbejde
aktivt for. Hvis jeg kunne nå hr. Søren Egge Rasmussen nu, ville
jeg endda sige, at der bliver givet håndslag på, at det her skal vi få
udfaset, og over hvor lang en årrække det bliver, må de kommende
drøftelser jo afgøre. Men jeg håber meget, at vi i denne folketingsperiode kan få truffet en beslutning, der både skaber klarhed for
erhvervet og for Folketingets partier. Og med de bemærkninger vil
jeg glæde mig meget til den fremadrettede drøftelse.
Kl. 12:26

Anden næstformand (Pia Kjærsgaard):
Tak. Der er et par bemærkninger. Hr. Erling Bonnesen.
Kl. 12:26

Erling Bonnesen (V):
Tak for det. Som allerede tilkendegivet, deltager vi gerne i nogle
drøftelser på ministerens kontor om det. Så lagde jeg mærke til i
ordførerens tale, at ordføreren også lagde vægt på, at det var meget
vigtigt, at man fik tilrettelagt et godt forløb i det her, herunder
også erstatning, kompensation, som matcher de tab, der måtte være,

Torsdag den 26. november 2020 (B 16)

så man ikke løber ind i en ny minksag igen. Hvad har ordføreren
allerede på nuværende tidspunkt tænkt om tidsperspektivet i det
her? Når man også taler om erstatning, går jeg ud fra, at det vil
dække fuld og hel erstatning for de individuelle tab, som den enkelte
tilbageværende burægsproducent står med.
Kl. 12:27

Anden næstformand (Pia Kjærsgaard):
Værsgo.
Kl. 12:27

Anders Kronborg (S):
Nu er det jo ikke nyt for Folketinget at udfase erhverv, hvor man
mener, at dyrevelfærden ikke er i højsædet. Før min tid i Folketinget,
da hr. Erling Bonnesens parti sad med regeringsmagten, ved jeg,
at man jo f.eks. udfasede rævefarmene i Danmark, fordi man ikke
mente, at ræve i bure var god dyrevelfærd. Den holdning deler jeg
til fulde. Men det er klart, at når vi skal træffe den her beslutning,
skal vi jo, som når man holder i et lyskryds, både se fremad og også
se tilbage, og man skal se til højre og venstre. Så vi skal helt klart
inddrage nogle af de praksisser, nogle af de erfaringer, man tidligere
har høstet, fra da hr. Erling Bonnesen var med til f.eks. at udfase
ræveproduktionen i Danmark.
Kl. 12:28

Anden næstformand (Pia Kjærsgaard):
Hr. Erling Bonnesen.
Kl. 12:28

Erling Bonnesen (V):
Tak for det. Sådan holdningsmæssigt vil jeg da godt lige holde fast i
det med, hvad ordførerens holdning er til erstatning, kompensation,
og om man ikke bør dække de individuelle tab, som den enkelte
burægsprocent må stå tilbage med, sådan at man ikke trækker tæppet
helt eller delvis væk under nogle producenter, som jo kan have lavet
nogle investeringer i nogle af de her berigede bure, som det så
hedder nu. Kan vi ikke blive enige om nu at få fastslået den ramme
med det samme?
Kl. 12:28

Anders Kronborg (S):
Grunden til, at Socialdemokratiet ikke kan stemme for Enhedslistens
forslag, er, at forbuddet gælder allerede fra 2022, og det mener vi
ville være at trække tæppet væk under en branche bare lige med det
samme. Så den tilkendegivelse, som hr. Erling Bonnesen efterlyser,
er jo klart tilkendegivet ved, at vi siger, at nu skal vi have en proces
i gang. Vi skal sikre, at der er nogle mennesker, der kan komme
videre i deres liv. Men vi har også en branche her, og når vi kigger
på de andre europæiske lande, ser vi jo forbud på forbud på forbud.
Her skal Danmark altså være med til at være et foregangsland, når
det handler om god dyrevelfærd.
Kl. 12:29

Anden næstformand (Pia Kjærsgaard):
Tak for det. Hr. Søren Egge Rasmussen, Enhedslisten.
Kl. 12:29

Søren Egge Rasmussen (EL):
Tak. Jeg vil lige præcisere, at det er med udgangen af 2022, at
Enhedslisten har foreslået udfasning af burhøns og buræg. Så vil
jeg gerne sige tak for anerkendelsen fra Socialdemokratiets ordfører.
Jeg vil sige, at jeg for nylig så et billede af en høne, som lige var
kommet ud af buret, og så så jeg et billede af den samme høne efter
nogle måneder. Og bare ved at se på fjerdragten og kammen på den
høne, kunne man jo godt se, hvilken høne som havde det bedst.

23

Nu nævnte ordføreren, at vi er kommet frem til at have en ny
dyrevelfærdslov. Det er rigtigt, at vi sloges om, hvor meget der
skulle ændres og om at komme frem til en formålsparagraf om, at
dyr er sansende og levende væsener. Det er en formålsparagraf, og
den formålsparagraf skal jo gerne have en afsmittende virkning, når
man skal lave bekendtgørelser for de enkelte produktionsdyr ude i
landbruget. Nu kommer Socialdemokratiet og vil gå videre i forhold
til at udfase buræg. Jeg vil egentlig godt spørge ordføreren, om ikke
det giver anledning til, at vi skal kigge ned i de bekendtgørelser
igen og se, om ikke bekendtgørelserne for ægproducenterne skal
strammes op, når nu der er en anden retning for politikken.
Kl. 12:30

Anden næstformand (Pia Kjærsgaard):
Værsgo.
Kl. 12:30

Anders Kronborg (S):
Jeg tror, jeg vil sige det samme som ministeren, nemlig at synspunktet er noteret i forhold til Enhedslisten. Jeg har ingen problemer med,
at man kigger ind i en bedre dyrevelfærd, løbende får det diskuteret,
løbende får det justeret. Det er sådan set også den anerkendelse,
jeg giver hr. Søren Egge Rasmussen her fra Folketingets talerstol
i forhold til den vedholdenhed, som Enhedslisten har haft i det
her spørgsmål. Og så er jeg fuldstændig enig med hr. Søren Egge
Rasmussen i, at når vi snakker dyrevelfærd, kan det jo ikke måles på
f.eks. dødelighed alene. Jeg fik sådan et billede, da det var oppe her
i den forrige debat. Jeg tror også, at hvis man går ind og laver nogle
statistikker – ikke fordi jeg har slået det op – vil man se, at der er
færre mennesker, der dør i en gummicelle end ude i trafikken, men
jeg er helt overbevist om, at de mennesker, der færdes frit og færdes
i trafikken har, det væsentlig bedre end folk, der er i en gummicelle.
Kl. 12:31

Anden næstformand (Pia Kjærsgaard):
Hr. Søren Egge Rasmussen.
Kl. 12:31

Søren Egge Rasmussen (EL):
Jeg synes, det er fint, at vi nu skal ind og kigge på, hvor hurtigt
man kan udfase tingene, og jeg er sikker på, at Socialdemokratiet vil
blive udfordret på, hvilken erstatning der skal være. Men her er der
tale om en ægproduktion, hvor der er nogle bure, som der sandsynligvis er investeret i omkring 2010, og de er jo næsten afskrevet, når
vi kommer frem til her 10 år efter. Det er jo ikke et spørgsmål om
forbud mod hønsehold. Det er et spørgsmål om, at der er nogle bure,
som skal tømmes, og så kan den landmand sådan set fortsætte en
anden produktion. Så jeg vil gerne anerkende, at Socialdemokratiet
ikke hopper med på det helt store erstatningsshow her i starten.
Kl. 12:32

Anders Kronborg (S):
Jeg kan også berolige Enhedslistens ordfører – jeg ved så ikke, om
det er at berolige – men i en tidligere debat herinde i Folketingssalen, havde vi jo en stor diskussion om partier, der havde et vist
standpunkt, altså at de skulle udelukkes fra drøftelser, kaffedrøftelser
osv. Og der vil jeg bare sige, at skulle der sidde partier herinde, der
vil slå et kraftigt slag for at bevare buræg i Danmark, så vil jeg
i hvert fald opfordre ministeren til, at de også inviteres på en kop
kaffe, for jeg synes, det er en god skik i en demokratisk samtale, at
vi starter med at invitere alle partier til en drøftelse.
Kl. 12:32

Anden næstformand (Pia Kjærsgaard):
Tak for det. Hr. Per Larsen, Konservative Folkeparti.

24

Torsdag den 26. november 2020 (B 16)

Kl. 12:35

Kl. 12:32

Per Larsen (KF):
Tak for det, og tak til ordføreren for talen. Jeg kunne godt tænke
mig at spørge om, hvilke produktionsformer ordføreren synes er
mest hensigtsmæssige for hønsene. Vi har jo det her med, at der dør
18,8 pct. af de fritgående høns, at der dør 7,9 pct. af skrabehønsene,
at der dør 6 pct. af de økologiske høns, og at der dør 3,6 pct. af
burhønsene. Hvilket produktionssystem forestiller ordføreren sig er
det mest optimale for hønsene?
Kl. 12:33

Anden næstformand (Pia Kjærsgaard):
Værsgo.
Kl. 12:33

Anders Kronborg (S):
Men jeg anerkender faktisk ikke præmissen i ordførerens spørgsmål,
altså at vi laver en direkte kobling med dødelighed, når vi snakker
god dyrevelfærd. Selvfølgelig skal vi arbejde på, at færrest mulige
dyr dør, men det skal ses i forhold til mit billede fra før. Hvis du
har folk i trafikken, er der væsentlig flere, der dør der, end hvis du
f.eks. har en person i en gummicelle. Så jeg anerkender slet ikke
det argument. Men jeg synes – og det håber jeg da også at De
Konservative vil være med til at anerkende – at når vi har høns inde i
et bur og de har lige så meget plads som det her A4-papir, så er det i
hvert fald ikke i min optik en god dyrevelfærd. Jeg holder selv meget
af at putte økologiske æg fra fritgående høns ned i min indkøbskurv.
Men jeg anerkender Enhedslistens ønske, og jeg synes, det er en
rigtig god start, hvis vi i Danmark kan får vedtaget, at vi udfaser
buræg.
Kl. 12:34

Anden næstformand (Pia Kjærsgaard):
Hr. Per Larsen.
Kl. 12:34

Per Larsen (KF):
Man kan jo have forskellige opfattelser. Jeg synes bare, at man kan
se, at der f.eks. i forhold til fritgående høns er 18,8 pct., der dør.
Det er jo ikke på slagteriet, de dør. De dør simpelt hen i det produktionssystem. De ligger sandsynligvis og lider, indtil de udånder.
Det synes jeg ikke om, det må jeg sige. Jeg kunne tænke mig at
spørge ordføreren om noget. Indtil man så får udfaset burhønsene,
vil man så være med til at sætte nogle afprøvninger og nogle forsøg
i gang med alternative produktionssystemer, så man kan have en god
dyrevelfærd med en lav dødelighed, for det syntes jeg sådan set at vi
skylder hønsene.
Kl. 12:35

Anden næstformand (Pia Kjærsgaard):
Værsgo.
Kl. 12:35

Anders Kronborg (S):
Jeg er meget villig til, at vi i den her proces får nogle gode drøftelser med hinanden både i udvalgsregi, men også i forhold til de
kaffedrøftelser, som ministeren inviterer til. Men jeg forstår ikke helt
ordførerens præmis i spørgsmålet. For hvis præmissen betyder, at vi
skal til at lave et forbud mod fritgående høns, så vil jeg sige, at det er
Socialdemokratiet ikke klar til på nuværende tidspunkt. Vi forholder
os til det beslutningsforslag, der er på dagsordenen her i dag, og der
handler det altså om høns, der har en færden på størrelse med det her
A4-papir, og det er ikke god dyrevelfærd.

Anden næstformand (Pia Kjærsgaard):
Tak til ordføreren. Der er ikke flere kommentarer. Den næste er hr.
Erling Bonnesen, Venstre.
Kl. 12:36

(Ordfører)
Erling Bonnesen (V):
Tak for det. Forbrugerne bestemmer, hvad der skal i indkøbskurven,
og på det her område om æg har forbrugerne jo for længst taget stilling, og udmeldingen har været tydelig i meget lang tid. Forbrugerne
fravælger tydeligt buræggene og tilvælger nogle af de andre ægtyper,
og det skal vi jo også indstille vores, man kan sige rammevilkår og
vores politik efter.
Efterhånden som man sådan har orienteret sig om, hvad udviklingen er i forhold til det, er det næsten lige før, at hver gang der er
kommet en ny statistik, har tallene ændret sig dramatisk. Ifølge den
seneste opdatering, jeg har fået, skulle der være – hvis det ellers
holder stik – seks burægsproducenter tilbage i Danmark. Så vi må
sige, at det er noget af en ændring inden for en forholdsvis kort
årrække. I forhold til anvendelsen i procent af buræg er det jo den
samme retning. Derfor kan man sige, som jeg også nævnte kort før
i mit spørgsmål til ministeren, at det jo stort set er det, man kalder
at sparke en åben dør ind, at tage fat på den her dialog nu. Det er
også det, jeg markerede før og vil gentage her, altså at i Venstre
deltager vi meget gerne i den dialog om at få tilrettelagt en ordentlig
proces i forhold til det her og også få tilvejebragt et ordentligt beslutningsgrundlag i forhold til det, og så vi kan deltage i, hvordan det
her så kan tilrettelægges på fornuftig og ordentlig vis. Ikke mindst
er der også den nødvendige erstatning, hvad det nu måtte være, som
hverken skal være for høj eller for lav. Den skal modsvare de tab, de
pågældende måtte være ude for, afhængigt af hvilke tidsplaner der
måtte blive lagt i forhold til det her. Men det er nogle af de dialoger,
der sådan set så må lægges op til.
For så vidt angår det konkrete beslutningsforslag fra Enhedslisten, kunne man næsten lidt drillende sige, at det nærmest ligner en
kopi af noget fra et tidligere, for det er jo ikke sådan helt opdateret,
i hvert fald ikke i forhold til statistikken, men det kan det måske
blive på et senere tidspunkt. På det grundlag kan vi ikke støtte det
konkrete beslutningsforslag fra Enhedslisten, men vi giver tilsagn til
meget gerne at ville deltage i den dialog i det omfang, vi måtte blive
inviteret til det hos ministeren. Tak.
Kl. 12:38

Anden næstformand (Pia Kjærsgaard):
Tak. Hr. Søren Egge Rasmussen.
Kl. 12:38

Søren Egge Rasmussen (EL):
Når man ser på statistik, skal man nok kigge på, om det er antal
gårde, eller om det er talt op på cvr-niveauet. Der kan jo godt være
en landmand, som ejer flere gårde med hver deres cvr-nummer.
Men vi kan sikkert i udvalgsbehandlingen få præciseret, hvor mange
burhøns og buræg det her drejer sig om. Men det er jo ca. 10 pct.,
som det er kommet ned på.
Ordføreren nævner, at forbrugerne ligesom kan vælge. Ja, det
har forbrugerne jo gjort ved at fravælge buræggene og ved i høj
grad at prioritere at købe de økologiske æg i Danmark. Det er jo
helt ekstremt, så hurtigt det er gået. Men der er jo en rest. Der er
jo de der æg, som er i vores kager, som er i mayonnaisen osv., og
hvor man, selv om man læser det med småt, altså ikke kan læse,
om det er buræg, som er i de produkter. Forbrugerne har ikke den
valgmulighed. Jo, det har de jo sådan set. De kan købe de økologiske
produkter, for så ved man, at det er økologiske æg, der er i den forar-

Torsdag den 26. november 2020 (B 16)

bejdede fødevare. Kan ordføreren ikke se, at vi har et problem med,
at forbrugeren faktisk ikke ved, hvad der er i de her konventionelle
kager, som der kan være buræg i?
Kl. 12:39

25

de kan se, at der tegner sig et politisk flertal i Folketinget for, at man
vil afvikle produktionen af buræg? Mener Venstre, at produktionen
af buræg er god dyrevelfærd, eller mener Venstre, at produktionen af
buræg er dårlig dyrevelfærd?
Kl. 12:42

Anden næstformand (Pia Kjærsgaard):
Ordføreren.
Kl. 12:39

Erling Bonnesen (V):
Jamen god og fyldestgørende forbrugeroplysning er der forhåbentlig ikke nogen der kan være imod. Så også her en opfordring til
branchen om at oplyse bedst muligt om det. Det kunne da være et
glimrende punkt også at få en update på, når vi forhåbentlig på et
tidspunkt kommer over til ministeren op til en drøftelse af det her.
Så skal jeg lige nævne, at jeg glemte, at jeg skulle hilse fra Liberal
Alliance og sige, at de også er på den samme linje i sagen, som jeg
her har markeret fra Venstres side.
Kl. 12:40

Anden næstformand (Pia Kjærsgaard):
Så er det hr. Søren Egge Rasmussen. Værsgo.
Kl. 12:40

Søren Egge Rasmussen (EL):
Det er omkring de her erstatninger. Nu har vi nok med et erhverv
at gøre, som har nogle bure, som de så har fået en bedre version
af tilbage i 2010. Og det er jo sådan, at staldinventar afskriver man
over en kortere årrække. Så vi står jo her næsten 10 år efter med
noget, hvor det formentlig er temmelig brugt staldinventar, som er
derude, og det står i nogle haller, som kan bruges til en anden
fjerkræproduktion. Er ordføreren ikke enig i, at det må være sådan
relativt begrænsede erstatninger, vi kommer frem til, hvis ikke vi gør
det her lige så hurtigt som med minkene?
Kl. 12:40

Anden næstformand (Pia Kjærsgaard):
Værsgo.
Kl. 12:40

Erling Bonnesen (V):
Erstatningen skal hverken være for høj eller for lav. Den skal på
det givne tidspunkt selvfølgelig dække det tab, den pågældende individuelt måtte komme ud for. Hvornår det så måtte blive, må også
afhænge af den tidsplan, vi kommer ind i. Så hverken for høj eller
for lav. Jeg synes, det er vigtigt fra starten at markere, at hvis man
sætter en konkret slutdato og der så er nogle, der står tilbage med
noget, der ikke er afskrevet, eller hvad det nu kan være, så må man
være villig til at gå ind og erstatte det. Så hverken for meget eller for
lidt, men spot on for at dække de tab, der måtte blive efterladt.
Kl. 12:41

Anden næstformand (Pia Kjærsgaard):
Hr. Anders Kronborg.
Kl. 12:41

Anders Kronborg (S):
Tusind tak til Venstres ordfører, hr. Erling Bonnesen. Jeg ved jo, at
hr. Erling Bonnesen var med til at afvikle eller i hvert fald udfase –
vi har én tilbage i Danmark – rævefarmene i Danmark, bl.a. med den
argumentation, at der ikke var ordentlig dyrevelfærd. Og her kunne
jeg godt tænke mig at høre et klart svar fra Venstre, for jeg synes,
det er lidt vævende, hvad Venstres holdning sådan er til de høns, der
er i bure i dag: Er det god dyrevelfærd, og er Venstre enige, når jeg
siger, at jeg ser det som en forældet produktionsform i forhold til
dansk landbrug, eller spiller Venstre sig bare kun på banen nu, fordi

Anden næstformand (Pia Kjærsgaard):
Værsgo.
Kl. 12:42

Erling Bonnesen (V):
Jamen også i en sag som den her, gælder det jo om at have en
pragmatisk indstilling til det. Når forbrugerne viser vejen, er det
selvfølgelig det, vi også skal tage bestik af i den fremtidige tilrettelæggelse af tingene. De beslutninger, der er truffet historisk på
området her, som det f.eks. har været markeret tilbage fra 2012, tror
jeg, det var, hvor man jo forbød det, vi kan kalde de rigtig gamle
bure, og fik det, der hed berigede bure, står vi selvfølgelig bag. Nu
kommer vi frem til en ny situation, og det er også derfor, vi siger, at
vi jo ligesom skal styre fremtiden ved at kigge ud af frontruden; vi
skal ikke sidde og kigge så meget i bakspejlet nu. Så vi er klar til de
drøftelser fremadrettet, som jeg allerede har markeret.
Kl. 12:43

Anden næstformand (Pia Kjærsgaard):
Hr. Anders Kronborg.
Kl. 12:43

Anders Kronborg (S):
Jeg medgiver ordføreren, at den nye situation har vi kendt til siden
2012. Det er 8 år, og derfor synes jeg også, at i de 8 år har Venstres
ordfører i hvert fald haft rigelig med tid til at kunne danne sig et
overblik og at kunne danne sig en holdning om, om det er god
dyrevelfærd, eller om det er dårlig dyrevelfærd. Det er muligt, at
ordføreren ikke kan svare på vegne af Venstre, men det kan være, at
ordføreren kan give sin personlige mening til kende: Er det at have
høns i bure – høns, der producerer buræg – god dyrevelfærd, eller er
det dårlig dyrevelfærd?
Kl. 12:43

Anden næstformand (Pia Kjærsgaard):
Værsgo.
Kl. 12:43

Erling Bonnesen (V):
Som jeg allerede har markeret, og det tror jeg også at spørgeren
er fuldt bekendt med, udvikler tingene sig over tid. Jeg synes, det
var udmærket der i 2012, at der blev truffet de beslutninger, der
blev på daværende tidspunkt, og sådan kan man jo stå og spille hen
over hegnet, om man så må sige, med mange forskellige ting. Men
fremtiden skal nu engang styres ved at kigge ud af frontruden og
ikke ved kun at kigge i bakspejlet. Vi står helt ved de beslutninger,
der er taget tidligere, og så jeg er da glad for, at vi også har været
med til at forbedre dyrevelfærden flere gange, og det kommer vi
også til at gøre fremadrettet. Så vi ser frem til nogle gode drøftelser
om den her sag.
Kl. 12:44

Anden næstformand (Pia Kjærsgaard):
Hr. Carl Valentin, Socialistisk Folkeparti.
Kl. 12:44

Carl Valentin (SF):
Tak. Jeg bliver nødt til at grave lidt mere i det her, for ordføreren
siger, at man skal tage bestik af, hvad forbrugerne ligesom gør, og
hvordan udviklingen er. Og det er jeg sådan set enig i.

26

Torsdag den 26. november 2020 (B 16)

Men har Venstre ikke også en holdning til, at man har høns i
bure? Altså, hvis forbrugerne nu synes, af tyrefægtning bare var helt
fint, ville Venstre så også synes, at så skal vi have det, eller at hundekødsproduktion ville være helt fint: Så er det okay, fordi vi lytter til
forbrugerne? Altså, har Venstre ikke en selvstændig holdning til den
her dyreproduktionsform, hvor hønsene står i bittesmå bure. Følger
man bare forbrugerne i tykt og tyndt, eller hvordan er det med det?
Kl. 12:45

Anden næstformand (Pia Kjærsgaard):
Værsgo.
Kl. 12:45

Erling Bonnesen (V):
Jeg synes, det er meget vigtigt at lytte til, hvad forbrugerne siger,
og selvfølgelig har vi også vores egen holdning, og det har jeg også
markeret i tidligere svar, så det kan jeg henvise til.
Kl. 12:45

Anden næstformand (Pia Kjærsgaard):
Hr. Carl Valentin.

steren til, at det bliver vi – med henblik på at få udfaset burægsproduktionen i Danmark på en ordentlig måde og under hensyntagen til
tidsplaner, og hvad der ellers måtte være af andre problemstillinger
på området. Ret meget tydeligere tror jeg ikke det kan siges.
Kl. 12:46

Anden næstformand (Pia Kjærsgaard):
Hr. Torsten Gejl.
Kl. 12:46

Torsten Gejl (ALT):
Jo, det kan siges meget, meget tydeligere, for ordføreren svarer faktisk ikke på spørgsmålet. Spørgsmålet er meget enkelt: Har Venstre
en bekymring om burhønsenes liv og den måde, de trives på i de
bure?
Kl. 12:47

Anden næstformand (Pia Kjærsgaard):
Værsgo.
Kl. 12:47

Kl. 12:45

Carl Valentin (SF):
Men hvad er Venstres egen holdning så? Skal buræg være forbudt,
eller skal det ikke?
Kl. 12:45

Anden næstformand (Pia Kjærsgaard):
Værsgo.

Erling Bonnesen (V):
Ja, selvfølgelig har vi det, og det er også derfor, vi har meldt positivt
ud i forhold til at kigge på, hvordan det kan indrettes i fremtiden.
Kl. 12:47

Anden næstformand (Pia Kjærsgaard):
Så er det fru Zenia Stampe, Radikale Venstre.
Kl. 12:47

Kl. 12:45

Erling Bonnesen (V):
Hvis ordføreren havde hørt sådan nogenlunde – det tror jeg ordføreren har – hvad jeg har markeret undervejs, har vi jo fra Venstre
side meldt os ind på banen og deltager meget gerne i at få udfaset
burægsproduktionen i Danmark, for det er det punkt, vi er nået til i
udviklingen nu. Og tydeligere tror jeg ikke, det kan siges. Men det
skal foregå, som jeg også har markeret, på en ordentlig og fornuftig
måde, og det hører jeg også der er flere der giver et signal om. Og
så kunne man remse det hele op igen, men det har jeg jo gjort i de
tidligere svar flere gange, så jeg har meldt både mig selv og partiet
ind i, at vi deltager i nogle fornuftige drøftelser i forhold til at få det
her fortsat på en ordentlig og fornuftig måde.
Kl. 12:46

Anden næstformand (Pia Kjærsgaard):
Hr. Torsten Gejl, Alternativet.
Kl. 12:46

Torsten Gejl (ALT):
Jeg synes bare ikke, at SF får svar. Nu er der blevet spurgt to gange:
Har Venstre nogen som helst bekymring omkring forholdene for
burhøns, eller går man kun med til en afvikling af burhøns, fordi det
er det, udviklingen tilsiger?
Kl. 12:46

Anden næstformand (Pia Kjærsgaard):
Værsgo.

Zenia Stampe (RV):
Støtter Venstre en udfasning af buræg, fordi burægsproduktion er
dårlig dyrevelfærd, eller fordi man gerne vil hjælpe producenterne
over til en anden produktionsform, inden markedet forsvinder helt af
sig selv?
Kl. 12:47

Anden næstformand (Pia Kjærsgaard):
Værsgo.
Kl. 12:47

Erling Bonnesen (V):
Det bliver en samlet vurdering, fordi de emner, spørgeren lige har
nævnt, skal der tages hensyn til. Der skal tages hensyn til dyrevelfærden. Der skal tages hensyn til de producenter, der måtte være
tilbage. Det er ikke så mange, men de kan være af forskellige størrelser, hvad ved jeg. Så det skal gøres, som jeg også kan høre flere sige,
på en ordentlig og fornuftig måde, og det ser vi da frem til nogle
gode drøftelser af. Så ja, dyrevelfærden spiller selvfølgelig også ind.
Kl. 12:47

Anden næstformand (Pia Kjærsgaard):
Zenia Stampe.
Kl. 12:47

Zenia Stampe (RV):
Så jeg kan konkludere, at Venstre mener, at burægsproduktion er
dårlig dyrevelfærd.
Kl. 12:48

Kl. 12:46

Erling Bonnesen (V):
Jamen nu er jeg Venstremand, så jeg udtrykker mig på den måde,
som jeg gør. Men jeg tror ikke, det kan siges ret meget tydeligere
end det, jeg har sagt, altså at vi jo deltager i de kommende drøftelser
i det omfang, vi bliver inviteret – og det lyder på signalerne fra mini-

Anden næstformand (Pia Kjærsgaard):
Værsgo.
Kl. 12:48

Erling Bonnesen (V):
Vi kan i hvert fald konstatere uden at sige for meget, at når alle
ordførerne har været på – men man er vel ved at kunne gætte lidt

Torsdag den 26. november 2020 (B 16)

på det – siger et meget stort, bredt flertal, at man nu er nået dertil,
hvor det skal være slut med burægsproduktion i Danmark, og så er
jo det realistisk snak at sige, at så skal det gøres på en ordentlig og
fornuftig måde. Jeg har også svaret bekræftende på, at i de samlede
overvejelser, som jeg og vi gør os i Venstre, spiller dyrevelfærden
selvfølgelig også en stor rolle. Selvfølgelig gør det det.
Kl. 12:48

Anden næstformand (Pia Kjærsgaard):
Tak for det. Så er der ikke flere spørgere til ordføreren. Og derfor er
det fru Lise Bech, Dansk Folkeparti. Værsgo.

27

Men jeg synes, at det er et rigtig godt forslag, og Dansk Folkeparti synes, at det er et rigtig godt forslag. Og om forløbet det
bliver fordelt sådan, at vi alle mødes til kaffe hos ministeren og
ser, hvordan vi kan lave det her forløb, eller om vi fortsætter en
udvalgsbehandling, er egentlig ikke så vigtigt. Det vigtige er, at
vi får udfaset det her produkt for dyrevelfærdens skyld. Så tak til
Enhedslisten for det.
Kl. 12:53

Anden næstformand (Pia Kjærsgaard):
Hr. Søren Egge Rasmussen, Enhedslisten.

Kl. 12:48

Kl. 12:53

(Ordfører)
Lise Bech (DF):
Tak for det. Debatten om her beslutningsforslag har lige pludselig
taget en anden drejning, fordi der for en time siden kom en pressemeddelelse fra ministeren om det her. Men tak til Enhedslisten, for
det var jo Enhedslisten, der satte det her forslag på og helt sikkert
har affødt det, der så er kommet. Jeg synes, det er et godt forslag,
men nu lyder det måske lidt som det, den tidligere ordfører sagde,
nemlig at det lidt er som at sparke en åben dør ind. Men det er godt;
det er godt. I bemærkningerne står der jo også, at samtlige store
detailkæder i Danmark har meldt ud, at de udfaser buræg – mange
har gjort det, og flere gør det inden længe. Så det er jo ikke blot forbrugerne, der har fravalgt det; det er også alle de store detailkæder,
og det er faktisk dem alle sammen, så det er supergodt. Og man kan
jo sige, at det her er gået lynhurtigt: I 2015 var andelen af buræg 54
pct. af alle producerede æg, i 2. kvartal 2019 var andelen faldet til
20 pct., og nu er vi nede på under 10 pct., så det er fint. Det er jo
hovedsagelig foodservicesektoren, der står for den andel, men her er
man også i gang med udfase buræg. Store detailkæder som REMA
1000, Føtex, Netto og Bilka har droppet de såkaldte skjulte buræg,
og det er jo rigtig positivt.
Så er jeg egentlig også meget glad for ministerens udmelding
om, at vi skal tale med producenterne, vi skal tale med dem, der
har med det at gøre. Og rent faktisk, hører vi i dag, er der kun seks
burægsproducenter tilbage i landet. Jeg havde også fået et tal på ti;
jeg kan ikke huske, om det var i Enhedslistens forslag, at jeg havde
set det. De her personer har i 2012 investeret i berigede bure, da det
blev et krav i hele EU. Sådan en investering har altså en lang levetid,
så det er lidt den her dato, som jeg måske har nogle forbehold over
for, i forhold til om de skulle have en erstatning for, at det blev i
udgangen af 2022. Det er jo det, man skal finde ud af. Og flere ordførere har sagt, at de burhøner, vi har i dag, går i berigede bure, og
de har den laveste dødelighed – 3,6 pct. mod 18,8 pct. for fritgående
høner. Og når vi så taler om dyrevelfærd, er der jo ikke nogen tvivl
om, at de ville have bedre af at gå frit. Så det, jeg måske kunne
foreslå, i forhold til mange af de høner, vi har, der går i andre bure,
er, at vi ændrer på, hvor meget plads de skal have, kan man sige.
For Peter Sandøe, professor i bioetik ved Sektion for Dyrevelfærd
og sygdomsbekæmpelse på Københavns Universitet, siger: Når man
måler på noget af det mest basale, der skal til, for at en høne har
det godt, så er det meget overraskende, at burhøner faktisk har det
bedst. Det er jo lidt øv, kan man altså sige. De har højere sundhed,
fordi høner i de andre produktioner går i så store flokke, at det kan
medføre stress og kannibalisme, knækkede knogler og fjerpilning.
Så alt har en pris – dyrevelfærden har en pris – men den er vi også
parate til at være med til at betale.
Men jeg tror, at bare det, at der er en debat om det her i Folketinget i dag, også er med til yderligere at sænke det. Mange supermarkedskæder og restauranter osv. også vil stille det som et krav, at det
vil de ikke have mere. Så jeg tror også, at det bliver udfaset af sig
selv mere eller mindre.

Søren Egge Rasmussen (EL):
Jamen tak for modtagelsen. Jeg synes nu ikke helt, det er at sparke
en åben dør ind, for porten til stalden med burhøns er stadig væk
lukket. Den bliver kun åbnet, når der skal skiftes høns ud. Og det er
noget, der stadig væk udgør måske 10 pct. af de danskproducerede
æg, så vi er jo sådan set et sted, hvor vi ikke er kommet frem til hele
udfasningen. Jeg synes, det er godt, at ordføreren sætter fokus på det
her med de skjulte buræg, som jo der er i en lang række af de der
billige julekager, som det snart bliver smart at købe og spise op til
jul. Der synes jeg jo, det er interessant, når nogle kæder begynder at
sige: Det vil vi ikke have. Og de har en enorm magt, for de køber jo
kager og andre industriprodukter ind i meget stor stil her op til jul.
Så jeg synes, det er godt, at ordføreren tager det omkring de skjulte
buræg med.
Ordføreren vil så ikke helt bakke op om det med udløbsdatoen
dér i 2022. Kan ordføreren ikke se, at vi kan lave det her med
udfasningen af burhønsene rimelig hurtigt?
Kl. 12:54

Anden næstformand (Pia Kjærsgaard):
Værsgo.
Kl. 12:54

Lise Bech (DF):
Jo, jeg synes egentlig, at jeg bakkede rimelig godt op om det. For
det, jeg kunne ønske mig, er jo, at vi sammen med de her producenter og sammen med branchen siger: Hvor lang tid har de brug for, og
hvad skal kompensationen eventuelt være? Så det bakker vi faktisk
op om. Men om det lige skal være den dato, som Enhedslisten har
sat på, synes jeg vi skal se på i den videre behandling.
Kl. 12:54

Anden næstformand (Pia Kjærsgaard):
Søren Egge Rasmussen.
Kl. 12:54

Søren Egge Rasmussen (EL):
Vi har ikke nogen hellige datoer. Jeg synes, det er godt, at ordføreren
rejser det her med, hvad det gode hønsehold er. Vi er jo et sted, hvor
de her store flokke, uanset om det er økologisk eller fritgående høns,
er et dilemma, og det er noget, der skal arbejdes videre med. Så jeg
vil godt høre ordføreren, om det ikke giver anledning til, at vi skal
arbejde videre med nogle bedre bekendtgørelser for det hønsehold,
der er i forskellige landbrugstyper i Danmark.
Kl. 12:55

Anden næstformand (Pia Kjærsgaard):
Værsgo.
Kl. 12:55

Lise Bech (DF):
Jo, det mener jeg vi skal. Altså, man kan jo se ud fra de udtalelser,
som dem – her Peter Sandøe – der ved noget om dyrevelfærd, er

28

Torsdag den 26. november 2020 (B 16)

kommet med, at de store flokke er et problem, så måske vi skal ind
og kigge på det her med arealet. Så jo, jeg er åben.
Kl. 12:55

Anden næstformand (Pia Kjærsgaard):
Så er det hr. Anders Kronborg.
Kl. 12:55

Anders Kronborg (S):
Jamen jeg vil starte med at rose ordføreren, for jeg synes faktisk,
at det var et rigtig godt og progressivt indlæg, som ordføreren kom
med, og når man stiller spørgsmål, skal man jo ikke kun være polemisk. Jeg synes sådan set, det er meget på sin plads også at rose
Dansk Folkeparti for at have kastet lys over den her sag, både med
henblik på at få en ordentlig dialog med erhvervet og at få sat fokus
på dyrevelfærden; jeg synes måske der mangler lidt anerkendelse fra
ordførerens side. Jeg er ikke enig i, at det bare er at slå en åben dør
ind, for der er i hvert fald på hjemmemarkedet i Danmark stadig 10
pct. æg, der kommer fra burhøns. Det er forholdsvis mange, og vi
må også bare erkende, at så er der rigtig mange høns, der i øjeblikket
ikke har det godt. Så jeg vil gerne spørge Dansk Folkeparti, om der
ikke er en klar anerkendelse af, at det her forslag kommer på det
helt rigtige tidspunkt, så Danmark kan blive ved med at være et
foregangsland, når vi snakker god dyrevelfærd.
Kl. 12:56

Lise Bech (DF):
Det synes jeg at jeg har givet udtryk for i min tale. Det er lige præcis
det rigtige tidspunkt – og ministeren griber den med det samme –
Enhedslisten fremsætter det her forslag på. Det synes jeg da er helt
åbenlyst. Men jeg vil altså også sige, at 10 pct. ud af 100 trods alt
ikke er så meget, men fred være med det!
Kl. 12:57

Anden næstformand (Pia Kjærsgaard):
Hr. Anders Kronborg.
Kl. 12:57

Anders Kronborg (S):
Jamen så vil jeg bare sige tusind tak til Dansk Folkeparti, og at jeg
rent personligt glæder mig til en rigtig god og konstruktiv dialog, for
når det handler om at udfase en produktion, er det også bedst, at vi
kan lande et forslag som det her i bred enighed her i Tinget.
Kl. 12:57

Anden næstformand (Pia Kjærsgaard):
Værsgo.
Kl. 12:57

Lise Bech (DF):
Helt klart, det var vist mere en kommentar. Tak.
Kl. 12:57

Anden næstformand (Pia Kjærsgaard):
Fru Zenia Stampe.
Kl. 12:57

(Ordfører)
Zenia Stampe (RV):
Tak for det. Jeg vil på lige fod med andre starte med at takke
Enhedslisten for at rejse sagen her i Folketinget. Jeg synes faktisk,
det er gået hen og blevet en historisk dag i dag. Den var allerede
historisk, da jeg fornemmede, at regeringen ville bakke op om et forbud engang i fremtiden, men jeg synes egentlig også, at den bliver
endnu mere historisk af, at man mærker den meget brede tilslutning

til forslaget, som vi oplever i Folketingssalen i dag. Det havde jeg
faktisk ikke forventet, og det vil jeg også rigtig gerne kvittere for.
I virkeligheden er det jo svært at forstå, at vi ikke for længst
har udfaset æg fra burhøns. Danskerne siger nej til buræg, når man
spørger dem. Forbrugerne fravælger dem, når de står ved køledisken,
og supermarkedskæderne har også meldt ud, at de heller ikke længere ønsker at sælge dem. Det er et utvetydigt fravalg af denne
produktionsform af hensyn til dyrevelfærden.
Jeg tror faktisk, at det vil falde rigtig mange danskere for brystet,
at vi så alligevel tillader denne produktionsform og endda på sådan
en lidt skjult måde, der fratager dem muligheden for at vælge den
fra. For når man tager et kogt æg i kantinen eller køber en kage hos
bageren, kan man jo ikke se, om der er buræg i produktet, og det er,
undskyld jeg siger det meget direkte, både tungnemt og fejt over for
danskerne, der for længst har fravalgt den her produktionsform og
sendt et meget klart signal.
Derfor vil jeg gerne takke regeringen og vores nye fødevareminister for den meget klare opbakning til at udfase buræg og den lige
så klare tilkendegivelse om nu at gå på værkstedet og forberede det
konkrete forbud. Det kræver afklaring af juridiske, økonomiske forhold og en dialog med branchen om en ordentlig overgangsperiode.
Det respekterer vi. Det støtter vi, og vi glæder os i det hele taget over
regeringens meget konstruktive toner i forhold til dyrevelfærd, og
derfor bed jeg også mærke i den socialdemokratiske ordførers tale.
Jeg bed mærke i, at ordføreren henviste til den nye dyrevelfærdslov og formuleringen om, at dyr er levende og sansende væsener,
og understregede, at den anerkendelse også lægger op til et højt
velfærdsniveau i vores husdyrproduktion, bl.a. i forhold til ægproduktion. Det er virkelig lovende. Tak for det. Derfor ser vi også
frem til arbejdet med de bekendtgørelser, som så at sige udmønter
dyrevelfærdsloven. Vi håber virkelig, at vi får et løft over hele linjen,
hvad angår dyrevelfærden og ikke mindst dyrevelfærden i vores
husdyrproduktionen.
Jeg skal derfor understrege, at vi i dag ikke kan støtte selve
beslutningsforslaget, fordi indfasningen er for kort, men vi støtter et
forbud, og vi støtter regeringens arbejde for at forberede det og få
det vedtaget her i Folketinget.
Det sidste, jeg så lige vil knytte en kommentar til, er den sammenligning, der er blevet draget af flere partier heroppe i forhold til
dødeligheden og frilandsæg. Det synes jeg er virkelig spændende.
Det gør jo ikke, at dyrevelfærden for burhøns er bedre, at de ikke
i lige så høj grad dør, men de borgerlige partier, som er dem, der
har nævnt det, peger jo på en vigtig problemstilling, nemlig at dødeligheden er for høj blandt de konventionelle frilandshøns. Derfor
håber jeg også, at vi kan sætte et arbejde i gang for at skabe bedre
vilkår, for det er rigtigt, at dødeligheden er for stor, og vi hører jo
fra eksperter, at man temmelig nemt kan gøre noget ved det. Man
kan jo bl.a. øge nogle af de krav, der er, og lægge sig lidt tættere
op ad de krav, der gælder for den økologiske produktion, men man
kan også lave ting i forhold til selve anlæggene, der på den måde i
virkeligheden meget nemt kan føre til en lavere dødelighed, da det jo
primært er infektionssygdomme, som de her fritgående høns dør af.
Der er altså nogle temmelig lavthængende frugter, som vi måske
kunne få en god dialog om, så vi også kan hæve dyrevelfærden for
de fritgående høns. Det håber jeg at alle er villige til at følge op
på, ikke bare dem, der har brugt det til sådan at sammenligne med
burhøns og måske fremstille burhønselivet i et bedre lys, men det
er jo først og fremmest med henblik på at øge dyrevelfærden for de
fritgående høns, hvor dødeligheden jo er for høj. Så det håber jeg
meget at vi kan tage jer på ordet på – altså de ordførere, der har
været heroppe, de partier, der har understreget den høje dødelighed,
og jeg håber, at I også vil være med til at sætte fokus på problemstillingen og gøre noget konkret, så vi kan nedbringe dødeligheden og
øge dyrevelfærden for de fritgående høns.

Torsdag den 26. november 2020 (B 16)

Kl. 13:02

Formanden (Henrik Dam Kristensen):
Der er korte bemærkninger. Først er det fra hr. Erling Bonnesen.

Så det er sådan set det, jeg sigter efter: at man kan få givet et
signal om, at det tab, der måtte være, er det, vi skal forholde os til,
og at det er det, der skal erstattes, hverken for meget eller for lidt.
Kl. 13:05

Kl. 13:02

Erling Bonnesen (V):
Tak for det. Når vi nu på en dag som denne, hvor de, kan vi sige,
forholdsvis få tilbageværende burægsproducenter kan se, at det i
hvert fald inden for en eller anden tidshorisont, som ikke er fastlagt
endnu, slutter med burægsproduktion i Danmark, er den radikale
ordfører så også enig i, at det er vigtigt, at man samtidig får sendt et
signal? Nu skal der lægges nogle planer og laves nogle analyser, og
der kommer en tidsplan, men i forbindelse med at der på et tidspunkt
måtte blive sat en slutdato, er ordføreren så enig i, at det er vigtigt
for dem, der står tilbage med en eller anden form for tab – uafskrevet
produktionsanlæg, eller hvad det måtte være – at vide, at det er
det, der skal erstattes, hverken for meget eller for lidt, altså sådan
at vi fra starten nu i den her arbejdsproces ligesom får sendt den
betryggelse, med hensyn til at det behøver man ikke at være nervøs
for?

Formanden (Henrik Dam Kristensen):
Ordføreren, værsgo.
Kl. 13:05

Zenia Stampe (RV):
Det er jo det, vi skal kigge på, og der tror jeg altså, at vi kan gå
tilbage i historien og finde parallelle situationer og se på, hvad man
gjorde der, og om vi kan finde en model, der lægger sig op ad det.
Jeg tror det ikke, men jeg er selvfølgelig åben over for det; jeg vil
følge processen og gå ind i det med et åbent sind, men jeg tror altså,
at det her er en lidt anden situation end den, som vi ser i forhold til
mink, hvor det efter min opfattelse er Venstres holdning, at man skal
kompenseres for nedlæggelsen af et helt erhverv, dvs. kompenseres
for tabt indtjening i en ret lang tidshorisont. Det tror jeg måske ikke
helt vil være nødvendigt her, da man vel formodentlig kan blive ved
med at producere æg, men så må omstille sin produktionsform.

Kl. 13:03

Formanden (Henrik Dam Kristensen):
Ordføreren.

29

Kl. 13:06

Formanden (Henrik Dam Kristensen):
Så er det hr. Per Larsen, Det Konservative Folkeparti.
Kl. 13:03

Zenia Stampe (RV):
Jeg hører jo mellem linjerne, at der bliver draget en parallel til den
sag, som vi stadig væk alle sammen er dybt optaget af, i forhold til
mink. Men jeg er altså af den overbevisning, at hvad angår mink,
udfaser man et helt erhverv, hvor det jo godt kan være, at der er
muligheder for, at nogle af dem, der har været burægsproducenter,
kan blive ved med at være producenter, altså ægproducenter, men
under en anden produktionsform. Det skal jeg ikke kunne udelukke,
og derfor er det måske ikke helt det samme som at udfase minkavl
i Danmark. Jeg går ud fra, at det måske mere – men det skal vi jo
undersøge – er parallelt med andre områder, hvor man har hævet
dyrevelfærdskravene og så har haft nogle overgangsperioder.
Jeg skal slet ikke afvise, at der kan blive tale om kompensation,
men jeg kan ikke love det på forhånd. Jeg tror, at det, vi skal gøre, jo
også er at gå tilbage og se på, hvordan det var, dengang vi indførte
burhøns, hvor der var krav om de her berigede bure: Hvad var det
for en slags overgangsperiode, og hvilken form for kompensation
ydede vi dengang? Så kan vi måske lade os inspirere af det. Det
arbejde ser vi frem til, men jeg vil nok alligevel advare lidt imod at
drage alt for klare paralleller til nedlukningen af minkerhvervet, da
det sandsynligvis er en lidt anden sag.
Kl. 13:04

Formanden (Henrik Dam Kristensen):
Hr. Erling Bonnesen.
Kl. 13:04

Erling Bonnesen (V):
Jamen tak for det – så langt, så godt. Og som vi også har markeret
flere gange, vil der være nogle, der står tilbage med et stort eller
lille tab til sidst, altså når man har fået truffet de her beslutninger og
man kan stille klokken efter, at nu slutter det med burægsproduktion
i Danmark – inden for en eller anden kortere tidshorisont, ikke
måneder, men noget, der nok ligner få år, hvis man nu skal prøve
at tolke lidt på det, der er blevet sagt i dag. Jamen så vil der være
nogle, der står tilbage med et produktionsapparat. Det kan måske
have en anden anvendelse, selve hallen kan måske anvendes til noget
andet, men hvad angår inventaret, står man med et tab.

Kl. 13:06

Per Larsen (KF):
Tak for det. Og tak til ordføreren for en god tale. Jeg oplever faktisk
ordføreren som den første taler her, der sådan oprigtigt kerer sig om
dyrevelfærden, fordi du på den måde anerkender, at dødelighed er et
problem, når man har med dyr at gøre. Det er klart et problem, og
det synes jeg vi skal tage til os, og vi skal i det fremtidige arbejde
være sikre på at udvikle nogle produktionssystemer, sådan at dyrene
først dør den dag, hvor ejeren beslutter, at dyrene skal dø. Så tak for
en god tale.
Kl. 13:06

Formanden (Henrik Dam Kristensen):
Ordføreren.
Kl. 13:06

Zenia Stampe (RV):
Jamen tak for det. Og hvis der endda er nogle lavthængende frugter
derude, som gør, at vi på ret nem og omkostningseffektiv vis kan
forbedre dyrevelfærden for de fritgående høns, så synes jeg da, at det
burde være noget, vi kunne finde sammen om.
Kl. 13:07

Formanden (Henrik Dam Kristensen):
Der er ikke flere korte bemærkninger, så derfor siger vi tak til fru
Zenia Stampe. Så er det hr. Carl Valentin, SF.
Kl. 13:07

(Ordfører)
Carl Valentin (SF):
Tak. Det her er jo en dyrevelfærdsdebat, som jeg tror at alle har stiftet bekendtskab med på et tidspunkt. Det er måske det mest omtalte
dyrevelfærdsmæssige emne i Danmark, og det har det været i rigtig,
rigtig mange år. Derfor synes jeg faktisk også, at det er en ret stor
dag, når Socialdemokratiet og så endda en helt ny minister kommer
her og siger, at man ønsker at forbyde produktion af buræg, og at
der også er et rimelig bredt flertal i Folketinget, som i hvert fald
vil indgå i drøftelser om det og bakker op i en vis grad. Det synes
jeg er rigtig, rigtig stort for kyllinger i Danmark, og jeg synes, at
æren tilfalder dyrevelfærdsbevægelsen, der har kæmpet rigtig hårdt

30

Torsdag den 26. november 2020 (B 16)

for det her i rigtig mange år, så tak til jer, og selvfølgelig også tak til
Enhedslisten for at fremsætte forslaget.
Jeg synes, det er rigtig trist, når man holder høns i små bure med
netgulv, og hvor hver høne har den plads, der svarer til et A4-ark
plus et postkort. Det synes jeg på ingen måde er værdigt. Og det
siger sig selv, at når man lever i sådan et lillebitte bur, har man ikke
nogen mulighed for at udfolde sin naturlige adfærd. Forskningen
viser også, at høner har brug for plads til at bevæge sig, og de har
brug for plads til at strække deres vinger, og det skal de selvfølgelig
have, og det skal vi indrette lovgivningen efter.
Der er også flere, der har nævnt her i dag, at borgerne vælger
buræg fra. Det synes jeg er dejligt, det er der rigtig god grund
til. Men der er jo også de skjulte buræg, altså de buræg, der er i
eksempelvis kager, og som man ikke lige kan se om man vælger fra
eller til. Jeg mener, det er vigtigt, at man som forbruger skal kunne
vide sig sikker på, hvad det er, man køber, og derfor er der også
brug for noget oplysning på den front. Så synes jeg sådan set også,
at det viser, at vi ikke bare kan lade markedet agere; altså, vi kan
ikke overlade ansvaret for dyrenes velfærd til den enkelte i forhold
til at træffe de rigtige valg. Vi er også nødt til at lave strukturelle forandringer, der sikrer et minimumsniveau for den dyrevelfærd, som
vi byder dyrene. Derfor er det rigtig vigtigt at få lavet lovgivning og
ikke kun følge borgerne. Derfor synes jeg, det her er et godt forslag.
Vi kan jo også se, at der allerede er andre lande, som er i fuld
gang, og som enten udfaser lige om lidt eller over en årrække. Bl.a.
Tyskland er i gang, og de tegner sig for over halvdelen af markedsandelen i EU, så det er en ret stor udvikling. Nu havde de kun 6 pct.
burægproduktion i Tyskland, sidst jeg kiggede, og i 2025 træder der
så et forbud i kraft. Jeg håber, at vi vil være lidt hurtigere end det.
Jeg synes egentlig, at det, som Enhedslisten lægger op til, er fint, det
kan vi godt støtte op om.
Jeg tror på, at der er brug for, at vi grundlæggende ændrer vores
forhold til dyr. Det er vigtigt, at vi husker på, at dyr er følende
og sansende væsener, og at vi også tager bestik af den nye dyrevelfærdslov, som vi har gennemført. Vi skal huske på, at hvert eneste
dyr, der er i vores produktion, er et individ. Selv om der er millioner
af dem, har hvert enkelt dyr sine egne oplevelser, og det er en
forfærdelig tilværelse at være i sådan et lille bur. Dyr har krav på
vores respekt, og jeg mener, at det at forbyde burægproduktion er et
minimum.
Her til slut vil jeg også gerne komme med en enkelt kommentar
om dobbeltmoral. Jeg synes, vi er dobbeltmoralske i vores forhold til
dyr på nogle måder. Jeg synes også, man kan være lidt dobbeltmoralsk, når man taler imod burægproduktion, som Dansk Folkeparti
eksempelvis gør, men så har det helt fint med minkproduktion, som
også foregår i små bure, hvor dyrene heller ikke har det fedt med
det. Det synes jeg er dobbeltmoralsk. Men i virkeligheden har jeg
det også sådan, at dobbeltmoral er bedre end ingen moral, og det er
altså ikke sagt som en joke, jeg mener det faktisk alvorligt. Altså,
jeg vil hellere have politikere, der er for noget dyrevelfærd og så er
lidt dobbeltmoralske og imod noget andet, end politikere, der bare
konsekvent er ligeglade med dyrene. Derfor er jeg sådan set positiv
over for, at der er partier, der bakker op om bedre dyrevelfærd her,
selv om de måske ikke gør det i andre sammenhænge. Jeg tror, der er
god grund til, at vi generelt tænker lidt mere over vores dobbeltmoral i vores forhold til dyr. Der er også meget, meget stor forskel på,
hvordan vi vil behandle vores hunde, og hvordan vi så tillader os at
behandle grise. Det synes jeg er en vigtig etisk diskussion, som vi
skal tænke lidt over.
SF støtter det her forslag, som vi synes er rigtig godt. Tak for
ordet.
Kl. 13:11

Formanden (Henrik Dam Kristensen):
Der er en kort bemærkning fra hr. Anders Kronborg.

Kl. 13:11

Anders Kronborg (S):
Tak for de bemærkninger, og også tak til ordføreren for at få lidt at
tænke over. Jeg er sådan set enig med ordføreren i, at vi skal sikre, at
der er en kontinuerlig drøftelse af dyrevelfærden, og det er klart, at
der også er nogle ting, der udvikler sig både i forhold til forbrugerne
og i forhold til dem, der ejer dyrene, men så sandelig også herinde i
dette Ting.
Når jeg lige vælger at tage ordet over for ordføreren, er det, fordi
ordføreren meget bombastisk siger, at SF er klar til at støtte Enhedslistens forslag, som jo en bred række af partier herinde i Folketinget
har sagt man har stor sympati for. Regeringen har tilkendegivet, at
man nu går i gang med en proces, der skal udfase de her buræg.
Men i og med at SF støtter det her forslag, støtter man jo også en
udfasningsdato, der hedder slutningen af 2022, altså lige om lidt.
Der tænker jeg bare, om ikke det gør indtryk på ordføreren, når så
mange partier siger, at nu er man klar til at lave en bred aftale i
god fordragelighed osv. Så hvorfor bliver SF ved med at støtte en
udgang, der hedder 2022, når der nu er en bred konsensus om, at
man gerne vil finde en samlet løsning på det?
Kl. 13:12

Formanden (Henrik Dam Kristensen):
Ordføreren.
Kl. 13:12

Carl Valentin (SF):
Grunden til, at vi støtter det, er, at vi synes, at slutningen af 2022
er et retfærdigt tidspunkt. Jeg synes, at den optimale proces, vi
kunne have nu, var, at de mange partier, der i dag har talt positivt
om forslaget, stemte Enhedslistens beslutningsforslag igennem, og
så gjorde vi præcis det, som også er blevet debatteret, nemlig satte
os sammen og diskuterede, hvordan vi så finder den bedst mulige
procedure for det, også i dialog med erhvervet, men hvor vi ligesom
har sat en barre, som siger, at i slutningen af 2022 skal det altså være
overstået; da skal der ikke være burægproduktion mere. Det synes
jeg ville være en god proces, og det vil vi gerne støtte op om, og
derfor stemmer vi for beslutningsforslaget.
Kl. 13:13

Formanden (Henrik Dam Kristensen):
Anders Kronborg.
Kl. 13:13

Anders Kronborg (S):
Jeg anerkender også, at ordføreren har det synspunkt, og vi kan
selvfølgelig tage en lang procesdiskussion, men det er ikke det, jeg
ønsker. Jeg synes bare selv, det virker mest fornuftigt, mest hensigtsmæssigt i forhold til dem, der er ude i produktionsleddet, i forhold
til interessenter, i forhold til partier, at man starter med at have en
god dialog og så efterfølgende får input fra dem, man har dialogen
med, og så træffer en beslutning. Det er også sådan, jeg normalt
hører SF gerne vil arbejde: inddragende frem for bare benhårdt at
tage beslutningen.
Kl. 13:14

Formanden (Henrik Dam Kristensen):
Ordføreren.
Kl. 13:14

Carl Valentin (SF):
Vi vil gerne inddrage, og man kan også godt inddrage, men med
den præmis, at burægproduktion slutter i slutningen af 2022. Så
kan vi sagtens inddrage. Vi kan have dialog. Vi kan behandle det
her på en rigtig fin demokratisk måde, men dog med en deadline.

Torsdag den 26. november 2020 (B 16)

Grunden til, at vi stemmer for det her, er jo også, at vi frygter, at det
bliver trukket i langdrag. Altså, vi har set lande som Belgien, som
har besluttet at udfase i 2028, eller Tjekkiet, der udfaser i 2027. Vi
synes, det er for lang tid. Vi synes ikke, at dyr skal stå i små bure så
længe, og derfor vil vi gerne have, at det går relativt hurtigt.
Kl. 13:14

Formanden (Henrik Dam Kristensen):
Vi siger tak til hr. Carl Valentin. Der er ikke flere korte bemærkninger. Og nu er det så hr. Per Larsen, Det Konservative Folkeparti.
Kl. 13:14

(Ordfører)
Per Larsen (KF):
Tak for det, formand. Jo bedre man behandler sine dyr, jo bedre
samvittighed har man selvfølgelig, men man har også de bedste
produktionsresultater, for det hænger nøje sammen. Nu er jeg jo lidt
belastet af, at jeg har arbejdet med husdyr igennem rigtig mange
år efterhånden og derfor også har set, hvordan forskellen er på, om
dyrene har de mest optimale forhold på alle parametre, eller om der
er nogle steder, hvor det halter.
Nu har vi jo det her forslag omkring burhønsene, og så har vi
efterfølgende også et beslutningsforslag fra Enhedslisten omkring
kyllinger. Et eller andet sted er det jo sådan et slet skjult angreb
på fødevareproducenterne, og min opfattelse af og mit kendskab
til dyrehold i Danmark er, at dyrene har det godt. Der står jo rent
faktisk også, at ifølge dyreværnsloven skal dyr behandles forsvarligt
og beskyttes bedst muligt mod smerte, lidelse, angst, varige men
og væsentlige ulemper. Desuden skal den, der holder dyr, sørge for,
at de behandles omsorgsfuldt, herunder at de huses, fodres, vandes
og passes under hensyntagen til deres fysiologiske, adfærdsmæssige
og sundhedsmæssige behov. Og de rum og arealer, hvor dyrene
holdes, skal indrettes, så dyrenes behov tilgodeses, herunder at de
har fornøden bevægelsesfrihed og er beskyttet mod vejr og vind. Dyreværnsloven indeholder desuden regler om bl.a. aflivning, operative
indgreb, fremvisning og salg m.v.
Den dækker faktisk rigtig godt, og alle de husdyrproducenter, jeg
har kendskab til, gør det yderste, for at deres dyr har det så godt
som overhovedet muligt. Så kan der være forskellige tilgange til det.
Nogle vil gerne have høns i bure og synes, at det er en god måde,
og der må man bare sige, at det jo også understøttes meget af den
forskning, der er, og det er dér, jeg synes vi har et dilemma i den her
diskussion. For som Dansk Folkepartis ordfører var inde på, har vi
jo tilgængelighed i forhold til at se på de høns, vi har med at gøre.
Eksempelvis sagde Peter Sandøe, som Dansk Folkepartis ordfører
omtalte, i forbindelse med burhøns, at de havde færre brækkede
knogler, færre sår som følge af hak fra andre høns og et lavere
stressniveau. Resultatet var, at langt færre burhøner døde undervejs i
produktionsperioden. Og det er jo de ting, man ser, når man har høns
i store flokke, altså at de hakker hinanden, at de kommer til skade,
og at de har stress, og det synes jeg er noget af det, vi er nødt til at
tage højde for. Det er jo også derfor, de dør af sig selv så at sige,
altså dør en unaturlig død – fordi de simpelt hen dør, inden det var
tiltænkt, at de skulle lade livet. Det synes jeg er et kæmpe problem.
Så har jeg det også sådan, når man fremlægger forslag her i
Folketingssalen, at jeg faktisk mangler nogle ting. F.eks. er det sådan
i en kommunalbestyrelse, at der fremlægger man typisk nogle konsekvenser af de ting, man bringer op, altså omkring økonomi og klima
og miljø og sådan noget. Men vi er jo nødt til at konstatere i forhold
til at udfase burhønsene – som jeg jo kan høre at der er flertal for, og
det synes jeg også vi skal arbejde henimod – at vi så bare skal have
nogle bedre alternativer.
Vi ved i hvert fald, at klimaaftrykket er højere ved alle de andre
produktionsformer. Der skal eksempelvis importeres mere protein,
fordi de er knap så effektive. Ammoniakfordampningen er også

31

højere ved alle de andre produktionsformer, og sådan kunne man
blive ved. Der er masser af negative konsekvenser ved at gå over til
nogle andre produktionsformer, og den allerværste er altså den her
med dødeligheden – den synes jeg virkelig at man er nødt til at tage
ad notam, for det er et kæmpe problem, at der dør så mange i de
andre produktionssystemer.
Vi kommer ikke til at støtte forslaget, men glæder os til at optage
forhandlinger med fødevareministeren omkring en udfasning over
en længere periode, hvor man også kan være det bekendt over for
producenterne. Tak for ordet.
Kl. 13:19

Formanden (Henrik Dam Kristensen):
Der er korte bemærkninger. Først er det fra hr. Søren Egge Rasmussen. Værsgo.
Kl. 13:19

Søren Egge Rasmussen (EL):
Tak. Nu refererede ordføreren til nogle passus i dyreværnsloven,
som er gældende i øjeblikket. Men det er jo sådan, at Folketinget
har vedtaget en ny dyrevelfærdslov, som gælder fra den 1. januar,
og det var endda et enigt Folketing, som vedtog den. Jeg ved ikke,
om ordføreren var til stede den dag, det blev vedtaget. Det er jo i
den lovgivning, hvor man i formålsparagraffen konstaterer, at dyr er
levende og sansende væsener, og man træder sådan set ind på et,
hvad skal man sige, andet niveau dyrevelfærdsmæssigt, hvis man
tager formålsparagraffen i dyrevelfærdsloven alvorligt i forhold til
det, der er foregået tidligere. Det paradigmeskifte mangler vi så at
få udmøntet i bekendtgørelser, men jeg betragter det dog som et
skifte, at vi nu har en fødevare- og landbrugsminister, der i dag ligesom imødekommer, at buræg skal udfases, og jeg betragter det som
værende noget, der er funderet i dyrevelfærdsloven. Er ordføreren
bekendt med, at vi har den nye lov, som træder i kraft den 1. januar?
Kl. 13:21

Formanden (Henrik Dam Kristensen):
Ordføreren.
Kl. 13:21

Per Larsen (KF):
Ja, det er ordføreren bekendt med, og jeg deler også opfattelsen af,
at dyrene jo er sansende væsener. Det er ikke noget, der står til
diskussion, for sådan er det jo. Altså, dyr oplever jo de ting, som de
nu oplever, og det er sådan, det er.
Kl. 13:21

Formanden (Henrik Dam Kristensen):
Hr. Søren Egge Rasmussen.
Kl. 13:21

Søren Egge Rasmussen (EL):
Når nu en høne er et levende og sansende væsen og man skal
indrette nogle forhold for det produktionsdyr, kan ordføreren så ikke
se, at det er lidt svært for hønen at udleve det i et bur, hvor der er
ti høns placeret, og hvor hver høne har et areal på størrelse med det
A4-ark, som ordføreren har i hånden, plus et postkort? Altså, så er vi
ude i noget, hvor der ikke rigtig er plads til at baske med vingerne,
hvilket ellers er en del af dette levende væsens naturlige adfærd.
Kl. 13:22

Formanden (Henrik Dam Kristensen):
Ordføreren.

32

Torsdag den 26. november 2020 (B 16)

Kl. 13:22

Per Larsen (KF):
Jo, men det er jo sådan, at man ikke bare lige kan tage enkeltelementer ud. Altså, en død høne kan jo ikke baske med vingerne, og der er
altså væsentlig større risiko, hvis det er sådan, at man vælger et af de
andre produktionssystemer. Så er der en væsentlig større risiko for,
at de ånder ud, inden de når at komme op i suppegryden, om man så
må sige. Og det synes jeg jo er et kæmpeproblem, som man er nødt
til at tage med i ligningen.
Kl. 13:22

Formanden (Henrik Dam Kristensen):
Så er det hr. Anders Kronborg. Værsgo.
Kl. 13:22

Anders Kronborg (S):
Tusind, tusind tak for den redegørelse, ordføreren kommer med. Jeg
bliver meget i tvivl, når jeg hører på ordføreren, om han sådan set
anerkender, at der er en udfordring med de danske burhøns. Der
kommer en række tal i forhold til dyrenes ve og vel, og jeg havde
nær sagt, at ja, det kommer ikke bag på mig, at høner ikke brækker
et ben, hvis de er i bur, for de har jo stort set ingen plads at bevæge
sig på. Så det naturlige adfærdsmønster kan jo stort set ikke udleves
af de her høner, og jeg er sådan set enig med den forrige spørger,
hr. Søren Egge Rasmussen, i, at det her også handler om, at der
er et adfærdsmønster, vi skal have frem ved dyrene, som sansende,
levende væsener, og at de skal baske med vingerne. Så jeg vil bare
lige være sikker på, at jeg forstår det korrekt, at De Konservative –
Det Konservative Folkeparti i Danmark – ikke anerkender, at der er
en dyrevelfærdsmæssig udfordring ved produktion af buræg.
Kl. 13:23

Formanden (Henrik Dam Kristensen):
Ordføreren.

man systematisk fra Det Konservative Folkepartis side vil arbejde
med netop den problemstilling?
Kl. 13:25

Formanden (Henrik Dam Kristensen):
Ordføreren.
Kl. 13:25

Per Larsen (KF):
Jamen altså, det er jo netop derfor, jeg har gjort rede for, at jeg
synes, at vi skal lægge os i selen for at få kigget på, hvordan vi kan
optimere dyrevelfærden, sådan at der måske både kan blive plads
til at baske med vingerne, men jo også mulighed for at kunne leve
et liv, indtil det bliver besluttet, at de ikke skal leve længere. For
blandt skrabehønsene er der 7,9 pct., der ånder ud i det ganske korte
liv, hønsene jo sådan set typisk har. Altså, en høne kan blive 10 år
gammel – det kan jeg da huske, fra jeg var barn; vi havde høns, der
gik lang tid – men det får de ikke mulighed for i de produktionssystemer, og man skulle jo nok kunne holde dem i live det første års
tid, hvis det var sådan, at dyrevelfærden var i orden.
Kl. 13:25

Formanden (Henrik Dam Kristensen):
Tak. Hr. Torsten Gejl, Alternativet, værsgo.
Kl. 13:25

Torsten Gejl (ALT):
Nu har den konservative ordfører flere gange nævnt, at den lave
dødelighed for burhøns er en meget, meget vigtig faktor for De
Konservative Folkepartis vurdering af den her sag, bl.a. at de ikke
bliver så syge som andre høns. Samtidig har ordføreren malerisk
beskrevet problemerne i flokke med fritgående høns, altså hvordan
de har det, og hvordan de ligger og lider en langstrakt død.
Mener Det Konservative Folkeparti i virkeligheden, at vi skal
have flere høns tilbage i burene?

Kl. 13:23

Per Larsen (KF):
Vi anerkender, at der er en udfordring med dyrevelfærden, når dyrene ikke dør på det tidspunkt, hvor man har besluttet at de skal dø.
Så er der typisk nogle årsager til det. Det kan være sygdom, og det
kan være noget med, at de måske har kannibalismetendenser – det
har høns eksempelvis – og derfor er der jo store problemer med
dyrevelfærden, når man holder dem i for store flokke. Det er også
derfor, at man kan måle et større stressniveau ved de høns, der går
i større flokke, og det synes jeg man er nødt til at tage med ind i
ligningen. Altså, hvis hønsene går i en naturlig størrelse flok, hvor
de kan overskue dem, de er sammen med – i et bur er der op til 9-10
stykker – får de ikke stress, men hvis de går tusindvis sammen, får
de åbenbart stress, og det synes jeg da man er nødt til at tage med
ind i ligningen i forhold til at sige, at den ene produktionsform er
bedre end den anden.
Kl. 13:24

Formanden (Henrik Dam Kristensen):
Hr. Anders Kronborg.

Kl. 13:26

Formanden (Henrik Dam Kristensen):
Ordføreren.
Kl. 13:26

Per Larsen (KF):
Altså, jeg synes jo, at dyrene skal have det så godt, som det nu kan
lade sig gøre. Der må vi jo bare sige i forhold til dødeligheden blandt
sansende væsener, at man i alle andre sammenhænge vil råbe vagt i
gevær, hvis det er sådan, at dødeligheden er for høj, og det kan jeg
ikke se hvorfor ikke også skal gælde hønsene. Jeg synes ikke om, at
hønsene skal dø en unaturlig død. Jeg synes, de skal have hovedet
skåret af, for at sige det rent ud, og op i suppegryden på et eller
andet tidspunkt. Men det der med, at de dør undervejs, bryder jeg
mig simpelt hen ikke om, og det vidner om, at der er nogle ting, som
ikke er i orden, og derfor skinner det da i øjnene, at burhønsene er
dem, der har størst chance for at nå frem til suppegryden. De ånder
ikke bare ud under processen i samme omfang som de fritgående og
skrabehønsene.
Kl. 13:27

Kl. 13:24

Anders Kronborg (S):
Men det tager den konservative ordfører jo kun ind i ligningen på
den måde, at han har et forbehold mod, at burægsproduktionen skal
afvikles i Danmark, hvor jeg sådan set anerkender, at der stadig
er en udfordring i forhold til nogle dyr i det danske landbrug. Der
vil jeg bare høre ordføreren, om han vil tage det hele med ind
i ligningen, for jeg anerkender, at der nogle steder er en for høj
dødelighed blandt dyr. Så kan ordføreren løfte sløret for, hvordan

Formanden (Henrik Dam Kristensen):
Hr. Torsten Gejl.
Kl. 13:27

Torsten Gejl (ALT):
Spørgsmålet var ellers tydeligt: Mener Det Konservative Folkeparti,
at vi skal have flere høns tilbage i burene?

Torsdag den 26. november 2020 (B 16)

Kl. 13:30

Kl. 13:27

Formanden (Henrik Dam Kristensen):
Ordføreren.
Kl. 13:27

Per Larsen (KF):
Det mener Det Konservative Folkeparti ikke, nej. Vi har jo tilsluttet
os ministerens forslag om at lave en afviklingsperiode i forhold til
burhønsene på nogle ordentlige vilkår, som alle kan være tjent med.
Men jeg synes bare også, at vi er nødt til for netop at sikre dyrevelfærden at komme med nogle andre løsningsmodeller end bare at
slippe dem fri som fritgående høns, hvor der dør op til 18 pct. Det
synes jeg simpelt hen ikke vi kan være bekendt, og det mener jeg da
heller ikke at Alternativets ordfører kan synes er nogen god idé.
Kl. 13:28

Formanden (Henrik Dam Kristensen):
Så er det hr. Carl Valentin, SF.
Kl. 13:28

Carl Valentin (SF):
Tak. Men jeg synes, det er lidt mærkværdigt, at der er det her store
fokus på dødeligheden. Men det er jo egentlig meget klassisk, for det
er også det, som industrien har sagt i rigtig mange år: Se, vi har en
lav dødelighed, når man putter hønsene ind i bure. Men grunden til,
at det er lidt mærkeligt at fokusere så meget på det, er jo, at det da er
åbenlyst, at der, når man putter dyrene ind i små bure, så er en masse
farer, som de ikke bliver udsat for. Når høns ikke er fritgående, kan
de ikke lige blive fanget af en ræv, eller de kan ikke blive ramt af en
eller anden sygdom, fordi de ikke går mange sammen. Der er en hel
masse faktorer, som spiller ind.
Men er den naturlige konklusion ikke i stedet for at fokusere
så meget på dødelighed så at sige, at der er nogle andre velfærdsproblemer i de andre produktioner, og lad os så forsøge at begrænse
de velfærdsproblemer og stoppe burægsproduktionen, som er rigtig
hård for dyrene, og så fokusere på at give de andre dyr i de andre
produktionsformer bedre vilkår?
Kl. 13:29

Formanden (Henrik Dam Kristensen):
Ordføreren.
Kl. 13:29

Per Larsen (KF):
Jo, det er vi fuldstændig enige om. Altså, hvis vi kan få nedbragt
dødeligheden i de andre produktionsformer, så begynder det jo at
komme i balance. Jeg synes bare, det er voldsomt at lave sådan et
stort angreb på burhønsene ud fra en betragtning om, at det er så
forfærdeligt at have lidt plads. Når de trods alt har færre knoglebrud,
mindre kannibalisme, mindre stress, som forskerne jo påpeger, så
synes jeg, det lidt er en dårlig model at sige, at de bare skal ud
af de bure så hurtigt som overhovedet muligt, når man ved, at det
medfører, at hønsene i de andre systemer har flere fysiske brud, mere
kannibalisme og mere stress. Det synes jeg ikke om. Jeg synes jo
som udgangspunkt, at dyrene skal have det så godt, som man nu kan
arrangere det, under den forudsætning at vi jo alle sammen gerne vil
have nogle æg og noget kød.
Kl. 13:30

Formanden (Henrik Dam Kristensen):
Hr. Carl Valentin.

33

Carl Valentin (SF):
Det er fair nok. Jeg glæder mig i hvert fald til, at vi så skal arbejde
for at sikre bedre forhold bredt for dyrene i produktionen, når vi har
fået lavet en udfasning af burægsproduktionen. For hvis målet er, at
dyrene skal have det så godt som muligt, så tror jeg, at vi kan lave
nogle ret store forbedringer i den danske animalske produktion.
Kl. 13:30

Formanden (Henrik Dam Kristensen):
Ordføreren.
Kl. 13:30

Per Larsen (KF):
Der er altid plads til forbedringer. Det udvikler sig hen over tid,
altså fordi man får mere viden om, hvordan dyrene profiterer af at
have det godt, og finder ud af, hvordan de mest optimale forhold for
dyrene er. Jeg har selv arbejdet med kvæg i rigtig mange år, og det er
et fantastisk fremskridt, der er sket inden for dyrevelfærdsområdet,
også for kvæg, og det profiterer man af. For jo bedre dyrene har
det, jo mindre skal man have fat i en dyrlæge, og jo bedre produktionsresultater får man. Så det er den helt rigtige vej at gå, og det
er også det, husdyrprocenterne arbejder efter, altså at dyrevelfærden
skal være så høj som muligt.
Kl. 13:31

Formanden (Henrik Dam Kristensen):
Tak for det. Der er ikke flere korte bemærkninger. Derfor siger vi tak
til hr. Per Larsen og går videre til hr. Peter Seier Christensen, Nye
Borgerlige.
Kl. 13:31

(Ordfører)
Peter Seier Christensen (NB):
Tak skal du have, og tak for ordet. I Nye Borgerlige ønsker vi at skabe rammerne for et moderne højteknologisk landbrug. Landbruget er
vores kulturarv og en del af vores fremtid. Dansk landbrugs indsats
udgør en hjørnesten i Danmarks moderne historie.
Landbruget er grundlaget for velstanden i Danmark, og den historie er ikke slut. Dansk landbrugs knowhow er respekteret og
efterspurgt i hele verden. Nye Borgerlige vil hjælpe med at genskabe respekten for og anerkendelsen af landbruget i Danmark. Gode
rammer for landbrugsproduktionen og de tilknyttede virksomheder
er afgørende for landdistrikterne. Landdistrikterne trues i dag af
affolkning og stagnation. Det skal vi modvirke ved at udvikle landbrugserhvervet, ikke ved at afvikle det, og slet ikke i en tid, hvor
pandemien presser dansk økonomi.
Det fremføres i beslutningsforslaget, at knap 70 pct. af befolkningen er imod burhøns. Her mener Nye Borgerlige jo i tilfældet med
burhøns, at forbrugerne har alle muligheder for at fravælge det i
det omfang, de ønsker det, og det vil helt automatisk føre til en
reduktion i antallet af burhøns, og det er jo også netop, hvad vi har
set på dette område. Vi siger også ja til økologi, men nej til en skæv
økologistøtte; den økologiske produktion skal ikke holdes kunstigt
oppe af offentlige tilskud eller offentlig indkøbspolitik. Det økologiske og konventionelle landbrug skal konkurrere på lige vilkår. Så
kan forbrugerne selv bestemme, hvad de vil købe af æg, ud fra
kvalitet, pris og dyrevelfærdovervejelser.
Som sagt er forbruget af burhøns løbende gået ned i de senere år,
og nu griber regeringen så i øjeblikket til at komme med et forslag
om rent faktisk at indføre et forbud, og der lægges op til en dialog
både med de politiske partier, som vi selvfølgelig også gerne deltager i, og en dialog med erhvervet om at afvikle det på en fornuftig
måde og med en tidshorisont og en erstatning, der giver mening. Det

34

Torsdag den 26. november 2020 (B 16)

arbejde vil vi gerne gå ind i, men vi støtter ikke beslutningsforslaget,
som det ligger her.
Kl. 13:33

Formanden (Henrik Dam Kristensen):
En kort kommentar fra hr. Anders Kronborg.
Kl. 13:33

Anders Kronborg (S):
Tusind tak for det, og jeg hilser det selvfølgelig velkommen, at Nye
Borgerlige anerkender, at der tegner sig et flertal her i Folketinget
for, at man laver et forbud mod buræg, og således også signalerer,
at man går konstruktivt ind i det her arbejde. Det, jeg derimod ikke
forstår i ordførerens tale, er noget andet. Jeg var jo svært glad,
da vi i starten af året bredt i Folketinget, faktisk alle partier, fik
vedtaget en ny dyrevelfærdslov, og jeg er også helt med på, at man
ikke bare fra den ene dag til den anden kan gøre fremskridtene, for
det er også en langsigtet streg. Men Nye Borgerlige var med til at
vedtage den nye dyrevelfærdslov, hvor man jo i formålet indskriver,
at dyr anerkendes som sansende og levende væsener. Så jeg vil bare
spørge, hvordan ordføreren føler, at det flugter med, at ordføreren
faktisk taler for, at vi stadig skal have buræg i Danmark.
Kl. 13:34

Formanden (Henrik Dam Kristensen):
Ordføreren.
Kl. 13:34

Peter Seier Christensen (NB):
Nu har jeg jo netop sagt, at vi godt vil gå ind i en dialog om at få
udfaset buræg, hvis vi gør det på en måde, som også respekterer de
investeringer, som erhvervet har lavet, og med en tidshorisont, som
er relevant. Vi forholder os også til, at en stor del af befolkningen
ikke ønsker buræg længere, og vi synes også, det er vigtigt, at
den lovgivning, som vi vedtager herinde, flugter med befolkningens
holdning. Og det her er jo noget, som udvikler sig. Altså, for 20
år siden var der sikkert ikke et stort flertal i befolkningen, som var
imod burhøns, men det er der i dag. Og det synes jeg er et forløb vi
skal forholde os til.
Kl. 13:35

Formanden (Henrik Dam Kristensen):
Hr. Anders Kronborg, værsgo.

Kl. 13:35

(Ordfører)
Torsten Gejl (ALT):
Tak, formand. For 40 år siden lavede aarhusianske Gnags sangen
»Burhøns«. Sangen forsøgte at råbe op om de forfærdelige forhold,
burhøns lever under. Det er 40 år siden, og det er egentlig utroligt, at
vi ikke før nu her i Folketinget gør noget ved det. Der har i mange
år været en kynisme i tiden, hvor mange forskellige produktionsdyrs
velfærd har været totalt ignoreret. Nu har dyreorganisationer heldigvis arbejdet længe for at opbløde den kynisme. Danske supermarkeder har heldigvis arbejdet siden 2016 på at udfase æg fra burhøns. 70
pct. af den danske befolkning mener, at det er uacceptabelt at holde
burhøns, og flere europæiske lande har allerede gjort det, som vi er i
gang med at gøre i dag, nemlig at forbyde burhøns helt, både salg og
anvendelse i madretter. Peter A.G. fra Gnags sang for 40 år siden:
»Spør mig lige om sådan en rist/Gi'r hård hud og tærte under
tæerne/Spør mig om det trækker op i.../Der hvor jeg har mistet
fjerene.«
Og ja, det trækker nok op der, hvor hønen har mistet fjerene, og
ikke bare det: Et burhønseliv er et af de sørgeligeste liv, man kan
leve. Hønsene går i bur, hvor de kan bevæge sig på et område, der
svarer til et A4-ark plus et postkort pr. høne. Det betyder, at de ikke
engang kan strække deres vinger ud, og så har de ikke adgang til
en hønsegård. Hønernes døgnrytme forstyrres ved hjælp af kunstigt
lys, så produktionen af æg kan holdes på det højest mulige niveau.
Af stress og af frustration piller de fjerene af sig selv og hakker
hinanden til blods. Når høns ikke lever under vilkår, der understøtter
deres behov, så bliver både deres knogler og muskler svage, foruden
stiger risikoen for brud på ben og vinger. Og for at det ikke skal være
løgn, er det hele livet. Det er for life.
Det skal afvikles så hurtigt som muligt. Alternativet stemmer
for det her forslag, og vi er glade for, at Enhedslisten har fremsat
det, og at regeringen, uanset at de stemmer nej til forslaget i dag,
vil udfase buræg ved lov. Men kære minister, det kan kun gå for
langsomt. I Alternativet ser vi gerne, at der er tale om meget få
år. Desuden håber jeg, at udfasningen af buræg kun er starten på
at udfase forfærdelige livsforhold for en lang række andre hus- og
produktionsdyr. Kynismens tid for produktionsdyr og for husdyr må
også udfases og erstattes med en tid, hvor vi også er i stand til at vise
empati over for dyr.
Kl. 13:38

Kl. 13:35

Anders Kronborg (S):
Jeg anerkender fuldstændig svaret og vil bare sige tak for et rigtig
godt svar.
Kl. 13:35

Formanden (Henrik Dam Kristensen):
Værsgo.
Kl. 13:35

Peter Seier Christensen (NB):
Jamen mange tak for det.
Kl. 13:35

Formanden (Henrik Dam Kristensen):
Så siger vi tak til ordføreren og går videre til hr. Torsten Gejl,
Alternativet.

Formanden (Henrik Dam Kristensen):
Tak til ordføreren. Da der ikke er nogen korte bemærkninger, går vi
videre til ordføreren for forslagsstillerne, hr. Søren Egge Rasmussen,
Enhedslisten.
Kl. 13:38

(Ordfører for forslagsstillerne)
Søren Egge Rasmussen (EL):
Tak, og tak for debatten. Jeg tror, at når jeg engang kommer hjem
til Jylland sådan sidst på dagen, vil jeg høre Gnags' »Burhøns« og
glædes over den dag i dag. Jeg vil gerne sige tak til ministeren for
at være kommet frem til, at der skal være en slutdato for burhøns
i Danmark og dermed for buræg. Det synes jeg er yderst glædeligt.
Enhedslisten har med det her beslutningsforslag foreslået, at buræg
og burhøns skal udfases med udgangen af 2022. Og hvis ikke vi
havde sat den dato, havde vi vel ikke haft den debat om, hvornår
det var den rigtige dato at udfase det fuldstændigt. Så nogle gange
er man jo nødt til politisk at lægge et forslag op med noget præcist,
og jeg synes jo egentlig, at det er en rimelig, hvad skal man sige,
planlægningsfase, når man ser på, at man så ville have 2 år til at
udfase burhøns i Danmark. Man kan vel nå at have to hønsehold

Torsdag den 26. november 2020 (B 16)

inden da, så det er egentlig et ret moderat forslag, vi har, men
selvfølgelig er det markant.
Jeg synes, der er grund til at takke alle dem, som har ydet
noget på vejen hen imod, at burhøns bliver udfaset. Dér er der
jo organisationer som Dyrenes Beskyttelse, Anima og Økologisk
Landsforening, som på glimrende vis har været med til at sætte
fokus på, hvad det er for nogen dyrevelfærdsproblemer, der kan være
i forbindelse med en ægproduktion. Og jeg synes, det er bemærkelsesværdigt, at forbrugerne i Danmark i så høj grad har taget stilling,
så vi er oppe på, at ca. 30 pct. af de æg, man sælger i Danmark, er
økologiske. Og det er jo sådan set i et landbrug, hvor det økologiske
areal kun har rundet de 10 pct. Så har man så nogle forbrugere, som
efterspørger økologiske æg, sådan at 30 pct. af det samlede salg af
æg ude i butikkerne er økologiske æg. Det synes jeg er rigtig flot.
Forbrugerne har vist retningen der, og så er der nogle detailkæder,
som har lyttet til forbrugerne. De vil gerne sælge det, der kan sælges,
og derfor har det jo været medvirkende til at udfase buræggene. Det
er også fint, at der er nogle kæder, der i forhold til de industriprodukter, hvor der indgår æg, f.eks. i kager og mayonnaise og den slags,
går videre, kræver noget og siger: Vi vil heller ikke have buræg i de
produkter.
Hvad er det så for en produktion, vi siger farvel til, når vi udfaser
buræggene? Jamen det er jo en produktion, hvor høns holdes i bure
med netgulv, hvor hver høne har et areal svarende til et A4-ark
plus et postkort, og hvor der typisk er ti høner i sådan et bur. De
har siddepinde, der er en rede, og der er et lille areal med strøelse,
men den enkelte høne er jo sådan set meget begrænset derinde i
forhold til dyrevelfærd. Burene bliver jo typisk stablet i tre etager,
som står i lange rækker i en lukket staldbygning, og der er hverken
vinduer eller dagslys. Der er sådan set en styring af dagslængden
og dagsrytmen, sådan at der kan produceres flest mulige æg. Det er
jo sådan set den virkelighed, der er, inde i den lukkede stald. Og
det er ikke en åben stalddør, der er sparket ind med vores forslag
i dag. Fra Enhedslistens side har vi sådan set politisk taget det her
forslag og bragt det ind i Folketingssalen, og så er det glædeligt i
dag, at Socialdemokratiet har bevæget sig sådan, at vi kan komme
ind i en seriøs fase med at afvikle burhøns i Danmark. Det kan
selvfølgelig ske på mange måder. Det kan ske på en måde, sådan at
der sandsynligvis er nogle ægproducenter, som, når de ser skriften på
væggen i forhold til at skulle afvikle burhøns, så afvikler det inden
den slutdato, som der lægges op til.
Der er en lang række lande i EU, som jo har besluttet at udfase
burhønsene, og jeg synes, det er oplagt, at vi kigger nøje på, hvad
det er for nogle vilkår, der i Tyskland, Østrig, Luxembourg og Holland har været i forhold til processerne med at komme frem til at
udfase burhønsene. Hvad er det for nogle støttesystemer, der eventuelt har været? Hvad er det for nogle tidsfrister, der har været? Og
hvad er det, der har været drivende for, at man tog de beslutninger
og udfasede det?
Vil det her forslag om at udfase buræg så give et tab af arbejdspladser? Det tror jeg ikke. Der er jo sådan set mulighed for, at man
kan tømme burene og bruge de samme bygninger til en fjerkræproduktion. Jeg kan heller ikke forestille mig, at det er de store tab, der
vil være i forbindelse med det her, for burene er typisk noget, der
er blevet investeret i, da der blev stillet krav om forbedrede bure
omkring år 2010. Så vi har jo sådan set at gøre med, at der er noget
gammelt staldinventar, som sikkert stadig væk kan bruges, men som
er stærkt nedskreven, og så er der nogle bygninger, som kan genbruges, og nogle faciliteter, hvor man håndterer æg, som jo også kan
bruges, hvis det er sådan, at man har en anden ægproduktion.
Kl. 13:44

I forslaget er også taget med, at Enhedslisten foreslår, at regeringen afsøger, hvad det vil koste at omlægge den nuværende burægproduktion til mere dyrevenlig ægproduktion, og efterfølgende over-

35

vejer at oprette en pulje, sådan at producenter kan få støtte til den her
omlægning af deres produktion. Det ville jo være oplagt, at man ser,
om det er noget, der kan rummes inden for landbrugsstøttemidler,
eller det er noget, som skal på finansloven, men det er jo ikke i år,
fordi selv i Enhedslistens moderate forslag om at udfase buræg på 2
år er der jo tid til at afsøge, hvordan man bedst når frem til det.
Så synes jeg også, at det er værd at sige, at nu er vi på vej til at
vinde, at buræggene bliver udfaset, men der er jo en grund til at have
fokus på, hvad det er for en dyrevelfærd, der findes i landbruget,
hvad det er for nogle produktionsforhold. I Enhedslisten har vi den
klare holdning, at vi gerne vil omlægge al landbruget til økologisk
drift. Hvis man ser på de forhold, som høns har i de økologiske
landbrug, jamen så er der jo et krav om, at der er et udeareal, som
er tilgængeligt året rundt; at hver høne har 4 m² udendørs, og der er
krav om, at der kun må være seks høner pr. kvadratmeter indendørs,
og der er nogle klare krav om, at man ikke må næbtrimme høns, og
en lang række andre krav, som man jo er kommet frem til ved at
forsøge at tage hensyn til dyrenes naturlige adfærd.
De regler, man har for hønsehold, er selvfølgelig noget, som er
under forandring, og jeg er sikker på, at det sådan set kan blive
bedre, og at det også med de landbrugsstøtteordninger, som er på vej
fra EU, kan blive bedre, fordi det kan give bedre mulighed for, at
man har flere træer på landbrugsjorden, uden at man bliver trukket i
sin landbrugsstøtte. Så vi kigger ind i noget, hvor der er en animalsk
produktion i Danmark, som foregår udendørs, hvor husdyrene kan få
bedre vilkår, ved at der er mere beplantning.
Jeg synes ikke, jævnfør den debat, vi har haft i dag, at man bare
skal måle dyrevelfærd på, hvor længe et produktionsdyr lever. Det er
for ensidigt. Vi er nødt til at se på, hvad det er for en dyrevelfærd,
dyrene har i det korte liv, de har i produktionslandbruget.
Jeg vil gerne sige tak til SF og Alternativet for den helhjertede
støtte til forslaget. Jeg vil gerne sige tak til Socialdemokratiet, Dansk
Folkeparti og Radikale for deres støtte med deres forbehold til Enhedslistens forslag. Og så vil jeg sige, at det, Gnags sang om, var jo:
»Der gik et rygte under glødelampen/Ka' ske det bare var en
skrøne:/En kylling om en gang fik lov at/Bli' ruget ud af en rigtig
høne.«
Og så fortsætter sangen videre med, at de der høns på det der lille
landbrug oppe ved Skagen blev interneret ved en grådig herremand
og havde der et liv som burhøne, og hvorfor gjorde menneskene
så det? Ja, det gjorde de jo, fordi de måske som mennesker havde
behov for at have det bedre end de dyr, der har det værst. Det er jo
sådan set lidt det, der står i Gnags' sang.
Jeg har ikke den tilgang, at jeg tror, at Folketingets medlemmer
eller andre mennesker har et behov for at have det bedre end de
dyr, der har det værst, men vi må som Folketing og som borgere,
som forbrugere tage et medansvar for, hvad det er, der produceres i
landbruget, og hvad det er, man køber. Derfor har vi en forpligtelse
til at stramme op omkring, hvad det er for nogen vilkår, der er for
produktionsdyrene, for husdyrene i landbruget. Så tak for debatten.
Jeg ser frem til, at vi kommer til at få en videre drøftelse af, hvor
hurtigt det her går, og hvordan vi gør det på den bedste måde, så vi
får tømt burene for burhøns.
Kl. 13:48

Formanden (Henrik Dam Kristensen):
Tak til hr. Søren Egge Rasmussen. Der er ikke nogen korte bemærkninger. Da der ikke er flere, som har bedt om ordet, er forhandlingen
sluttet.
Jeg foreslår, at forslaget til folketingsbeslutning henvises til Miljøog Fødevareudvalget. Hvis ingen gør indsigelse, betragter jeg det
som vedtaget.

36

Torsdag den 26. november 2020 (B 17)

Det er vedtaget.

Det næste punkt på dagsordenen er:
13) 1. behandling af beslutningsforslag nr. B 17:
Forslag til folketingsbeslutning om at udfase produktion af turbokyllinger (Ross 308).
Af Søren Egge Rasmussen (EL) m.fl.
(Fremsættelse 07.10.2020).
Kl. 13:48

Forhandling
Formanden (Henrik Dam Kristensen):
Forhandlingen er åbnet. Ministeren for fødevarer, landbrug og fiskeri, værsgo.
Kl. 13:48

Ministeren for fødevarer, landbrug og fiskeri (Rasmus Prehn):
Tak til Enhedslisten for at have fremsat beslutningsforslaget. Efter
beslutningsforslaget pålægges regeringen at indføre et forbud mod
produktion af turbokyllinger, de såkaldte Ross 308, senest med udgangen af 2022. Kød fra hurtigtvoksende kyllingeracer er markant
billigere end kød fra langsomt- og langsommerevoksende racer. Regeringen vurderer, at et forbud mod produktion af Ross 308 ville
resultere i en øget import af billigere kyllingekød fra hurtigtvoksende kyllinger, som er nemt tilgængeligt, da produktionen af Ross 308
er verdensomspændende. Indførsel kan efter EU-regler om varernes
fri bevægelighed ikke forbydes, og et forbud vil derfor få negative
samfundsøkonomiske konsekvenser uden at hindre salg af kød fra
Ross 308 på det danske marked.
Regeringen finder derfor, at der i stedet for et forbud mod opdræt
af en specifik kyllingerace bør arbejdes for, at forbrugerne i stigende grad vælger produkter, der ikke stammer fra hurtigtvoksende
slagtekyllinger. Regeringen ønsker en større grad af markedsdrevet
dyrevelfærd, således at forbrugerne efterspørger og køber kyllinger,
som er mærket med det statslige dyrevelfærdsmærke eller det røde
Ø-mærke eller er mærket som fritgående slagtekyllinger. Det bør
tilstræbes, at den danske slagtekyllingeproduktion på sigt omlægges
til disse racer. Der har i de seneste år været en klart positiv holdning
i branchen, fra detailhandelen og forbrugerne, som tegner i retning
af, at en sådan omlægning kan ske gradvis uden et decideret forbud
mod hurtigtvoksende racer.
Der har i Danmark været regler for hold af slagtekyllinger siden
2001, altså allerede før der blev fastsat EU-krav i 2007, som havde
virkning fra 2010. Reglerne for opdræt af slagtekyllinger findes i lov
om hold af slagtekyllinger og i bekendtgørelse om hold af slagtekyllinger og rugeægsproduktion til produktion af slagtekyllinger. De
danske regler gennemfører EU-reglerne i det såkaldte slagtekyllingedirektiv, men er på nogle områder mere ambitiøse og strengere end
EU-kravene. Efter reglerne er der bl.a. krav om, hvor høj den maksimale belægningsgrad i slagtekyllingebesætningen må være, så det
reguleres, hvor tæt kyllingerne må gå. Reglerne indebærer også krav
om, at besætningen skal have et lysprogram, som sikrer, at kyllingerne får mørkeperioder og ikke holdes i konstant lys. Det fremgår også
af reglerne, at alle hold slagtekyllinger, der indleveres til slagteri,
skal undersøges med henblik på at vurdere velfærdsindikatorer som
f.eks. trædepudesvidninger, dvs. ætsninger på kyllingernes fødder.
Den specifikke danske overvågning af trædepuder går videre end
EU-kravene i slagtekyllingedirektivet, som ikke angiver, hvordan

overvågningen på slagteriet skal finde sted. Ifølge de danske regler
skal alle hold vurderes efter et nøje fastlagt scoringssystem.
Der er med andre ord en række dyrevelfærdsmæssige krav til
slagtekyllingebesætninger, og der er krav om en løbende overvågning af, om reglerne overholdes. Der er ifølge Det Centrale HusdyrbrugsRegister, CHR, 218 besætninger med konventionelle slagtekyllinger og 27 besætninger med økologiske hold af slagtekyllinger.
Der opdrættes årligt ca. 104 millioner slagtekyllinger til slagtning i
Danmark, og dertil kommer ca. 19 millioner kyllinger, der opdrættes
i Danmark, men eksporteres til slagtning i udlandet, typisk i Tyskland eller Nederlandene. Den største del af produktionen omfatter
den hurtigtvoksende race Ross 308, de såkaldte turbokyllinger, som
opdrættes overalt i verden.
De senere år har kød fra langsommerevoksende kyllingeracer i
stigende grad fundet vej til kølediskene. Det drejer sig om økologiske og fritgående kyllinger, men også om andre langsommerevoksende kyllinger, der sælges under det statslige dyrevelfærdsmærke.
Disse langsomt- og langsommerevoksende kyllinger udgør for nuværende tilsammen 8 millioner af de kyllinger, der slagtes i Danmark.
Som nævnt er der en løbende overvågning af velfærden i hvert
eneste hold slagtekyllinger, der indleveres til slagtning i Danmark.
Ud over trædepudesvidninger ses der også på andre velfærdsindikatorer i forbindelse med slagtningen, f.eks. dødelighed, meget snavset
fjerdragt, kradsemærker og ætsninger på bryst eller haser.
Kl. 13:54

Hvis der er problemer, følger Fødevarestyrelsen op over for producenterne, så forholdene i besætningen udbedres. De danske regler
om kontrol og opfølgning går længere end EU's krav, og kun enkelte
lande har tilsvarende krav. Ud over kontrollen på slagteriet bliver
der også udført ordinær velfærdskontrol i besætningerne med slagtekyllinger ligesom i forhold til andre dyrearter. Fødevarestyrelsen
vurderer på baggrund af kontrollen, at regelefterlevelsen i slagtekyllingebesætninger generelt er god og sanktionsniveauet lavt.
De danske regler for hold af slagtekyllinger indebærer som
nævnt bl.a., at en stikprøve fra hvert slagtehold med kyllinger
skal undersøges for trædepudesvidninger. Undersøgelser af forekomsten af trædepudesvidninger er et vigtigt redskab i overvågningen
af dyrevelfærden hos slagtekyllinger. Svidningerne skyldes fugtig,
ammoniakholdig strøelse, og fugtig strøelse kan være resultatet af
mange forskellige forhold, som afspejler f.eks. dårligt management,
sygdom, forkert foder eller andre problemer. Der er med andre ord
tale om en velfærdsindikator, der giver et godt billede af forholdene
i besætningen. Siden overvågningen af trædepudesvidninger blev
påbegyndt i 2002, har der været tale om en god udvikling, hvor
forekomsten af svidninger er faldet betragteligt og nu er på et relativt
lavt niveau. Der er derfor på dette område tale om en generelt positiv
udvikling i forhold til kyllingernes velfærd.
Der peges i beslutningsforslaget på problemer med slagtekyllingernes gangegenskaber. Der har i mange år været fokus på, at mange
slagtekyllinger havde dårlige gangegenskaber. Det har været forsøgt
afhjulpet med især en avlsmæssig indsats, og udviklingen har været fulgt med forskellige undersøgelser i årenes løb. Den seneste
undersøgelse fra Aarhus Universitet er fra 2017 og viste en positiv
udvikling med en generelt bedre gang, men der er stadig en del
kyllinger, der ikke går normalt. Udviklingen følges med løbende
undersøgelser.
En ny videnskabelig undersøgelse fra efteråret 2020, som er
offentliggjort i tidsskriftet Nature, tyder på, at hos kyllinger med
langsom vækst er der bedre resultater i forhold til bl.a. trædepudesvidninger og gangegenskaber end hos hurtigtvoksende kyllinger.
Det taler for at øge anvendelsen af langsommerevoksende racer.
Det statslige dyrevelfærdsmærke blev i efteråret 2018 udvidet
til også at omfatte slagtekyllingeproduktion, og i starten af 2019

Torsdag den 26. november 2020 (B 17)

kunne man finde dyrevelfærdsmærket kyllingekød i detailhandelen.
Mærket har til formål at skabe bedre dyrevelfærd for flest mulige
dyr, herunder også slagtekyllinger. Dyrevelfærdsmærket tydeliggør
niveauet af dyrevelfærd på en nem og overskuelig måde. På den
måde bliver forbrugerne bevidste om, hvordan de kan bidrage til
bedre dyrevelfærd. Det er markedsdrevet dyrevelfærd.
Mærket er udviklet i samspil med en lang række interessenter i et
partnerskab med producenter, dyrevelfærdsorganisationer, dyrlæger,
slagterier og ikke mindst detailhandelen. Mærket indeholder en række krav til produktion, både i stalden, under transporten og på slagteriet, og er underlagt statslig kontrol. Mærket findes i tre niveauer
med henholdsvis et, to og tre hjerter, og dyrevelfærden bliver bedre,
for hvert hjerte der tilføres i mærket. Alle krav ligger ud over dansk
og europæisk lovgivning. Det er et grundkrav på niveau 1 at anvende
langsommerevoksende slagtekyllinger, der vokser minimum 25 pct.
langsommere end Ross 308.
Der har været en stigende vækst af dyrevelfærdsmærket kyllingekød i detailhandelen, særlig inden for de seneste 6 måneder. Værdiandelen i detailhandelen for dyrevelfærdsmærket fersk kyllingekød
er på 35 pct. Der er i dag 34 pct. under mærket, og flere tilmelder sig
ordningen. Det er positivt. Markedsføring af dyrevelfærdsmærket er
vigtigt i den sammenhæng. Vi ved fra ministeriets seneste YouGovundersøgelse, at danskernes kendskab til mærket er steget signifikant
det sidste år, og cirka halvdelen af dem, der som minimum har hørt
om mærket, orienterer sig efter det i indkøbssituationer. Til næste år
vil der være 2,5 mio. kr. til markedsføring af dyrevelfærdsmærket,
hvor de 0,5 mio. kr. er mærket særskilt til en kampagne, der har
fokus på dyrevelfærdsmærket kyllingekød, herunder på langsommerevoksende kyllinger. Dette skal sikre, at dyrevelfærdsmærket er
synligt og borgernært i hele 2021.
Kl. 13:59

Derudover arbejder Danmark for en koordineret indsats for markedsdrevet dyrevelfærd i EU-regi, herunder at der indføres et fælles
EU-dyrevelfærdsmærke, der er markedsdrevet og frivilligt at anvende for producenterne. Her skal kriterierne for de enkelte dyrearter
og niveauer ligne dem, der findes i det danske mærke, herunder for
slagtekyllinger.
Produktionen af hurtigtvoksende slagtekyllinger i form af Ross
308 er verdensomspændende. Der vil således være et stort udenlandsk marked, der fortsat producerer hurtigtvoksende kyllinger, selv
hvis der indføres et forbud her i Danmark. Hurtigtvoksende kyllinger
er billigere end langsomtvoksende, og det må derfor også forventes,
at der stadig vil være et marked for billigt kyllingekød i Danmark,
selv om der bliver indført et dansk forbud mod produktion af hurtigtvoksende kyllinger. Det må også forventes, at efterspørgslen bliver
dækket af indførsel af billigt kyllingekød. Danmark kan efter EUreglerne ikke forbyde indførsel af kød fra hurtigtvoksende kyllinger,
som er lovligt produceret i EU.
Regeringen har fokus på velfærden hos de dyr, som vi holder i
landbrugsproduktionen i Danmark. Når det gælder slagtekyllinger, er
der fastlagt regler, som har til formål løbende at vurdere, om velfærden i slagtekyllingebesætninger er i orden. Selv om alle problemer
ikke er løst, har den løbende overvågning af trædepudesvidninger,
krav om maksimal belægningsgrad og lysprogrammer betydet en
positiv udvikling for velfærden i besætninger med slagtekyllinger.
Det er min opfattelse, at et dansk forbud mod produktion af
hurtigtvoksende kyllinger ville betyde øget indførsel af billigt kyllingekød, ikke alene fra andre EU-lande, men også fra tredjelande, der
har en stor produktion af hurtigtvoksende kyllinger. Et dansk forbud
ville derfor få negative konsekvenser samfundsøkonomisk for Danmark, mens andre lande ville kunne markedsføre billigt kyllingekød
i Danmark. I stedet for et forbud vil regeringen derfor arbejde for,
at flere forbrugere gør brug af muligheden for at vælge kød fra
langsommerevoksende kyllingeracer, hvilket bl.a. det statslige dyre-

37

velfærdsmærke og økologimærket giver mulighed for. Det er efter
min mening en bedre løsning, at forbrugerne er med til at skabe
bedre dyrevelfærd for flere danske landbrugsdyr, så efterspørgslen
efter kød fra hurtigtvoksende kyllinger minimeres og der i stedet er
et øget forbrugerønske om langsommerevoksende kyllinger.
Dyrevelfærdsmærket tydeliggør niveauet af dyrevelfærd i forhold
til kyllingekødet på en nem og overskuelig måde. På den måde
bliver forbrugerne bevidste om, hvordan de kan bidrage til bedre
dyrevelfærd. Den positive udvikling, der opleves med dyrevelfærdsmærket, herunder udmeldinger fra supermarkedskæder, som vil nedbringe eller udfase salget af hurtigtvoksende kyllinger og i stedet
fremme salget af langsomtvoksende kyllinger, tyder på, at markedet
allerede bevæger sig aktivt i den retning. En gradvis omlægning
i overensstemmelse med forbrugerønskerne giver danske slagtekyllingeproducenter mulighed for at stille om til produktion af langsommerevoksende kyllinger på en måde, der er hensigtsmæssig for
producenterne og gavnlig for samfundsøkonomien. Samtidig har forbrugerne mulighed for frit at vælge kyllingekød fra forskellige typer
langsommerevoksende racer.
På den baggrund er vores melding, at regeringen derfor ikke kan
tilslutte sig beslutningsforslaget, men gerne arbejder for bedre dyrevelfærd gennem markedsdrevet dyrevelfærd og bedre mærkning.
Kl. 14:02

Formanden (Henrik Dam Kristensen):
Tak til ministeren. Der er korte bemærkninger. Først er det fra hr.
Erling Bonnesen.
Kl. 14:02

Erling Bonnesen (V):
Tak for det, og tak for ministerens tale. Den linje, som ministeren
lægger her, er jo stort set en videreførelse af det, som også var
i den blå regerings tid, så det er jeg tilfreds med. Derfor kan vi
selvfølgelig støtte op omkring den linje. Jeg er også glad for, at
ministeren flere gange taler om den sådan markedsdrevne tilgang til
det, og at det er forbrugerne, der bestemmer i sidste ende. Så det er
godt. Så er der også en klar markering af, at der fortsat skal være en
god og fornuftig kyllingeproduktion i Danmark, så vi også kan få en
god kyllingesteg på bordet, produceret i Danmark. Det er godt.
Mit spørgsmål til ministeren kommer her. Når nu ministeren jo
også i forlængelse af burægsagen, som vi lige har drøftet, skal have
en drøftelse med branchen, kunne man så ikke også få et opdateret
grundlag og dokumentation for, at kyllingeproduktionen i Danmark
faktisk på væsentlige stræk er bedre på alle parametre, også på
dyrevelfærdsområdet, end de udenlandske kyllinger? Dermed kunne
det være et led i opfølgningen at oplyse forbrugerne godt om, at man
roligt og trygt kan vælge de danske kyllinger, for de er de bedste.
Kl. 14:04

Formanden (Henrik Dam Kristensen):
Ministeren.
Kl. 14:04

Ministeren for fødevarer, landbrug og fiskeri (Rasmus Prehn):
Mange tak til Venstres hr. Erling Bonnesen for gode spørgsmål. Det,
at vi har et beslutningsforslag som det her, gør jo, at vi i Folketingssalen kan få en nyttig drøftelse af dyrevelfærden og også minde os
selv om, at det faktisk er lykkedes os at få en i hvert fald bedre
dyrevelfærd, også på kyllingeområdet, fordi også forbrugere stiller
krav om, at man gerne vil have, at der er styr på de her ting. Og
ikke alene er der EU-krav på det her område, men Danmark har også
vist vejen ved at have nogle krav, som er mere ambitiøse på det her
felt. Så har vi en dyrevelfærdsmærkningsordning, så forbrugerne kan
gå ned og vælge det rigtige. Der håber vi meget, at den tendens,
vi så i forhold til buræg, hvor forbrugere i høj grad valgte det fra,

38

Torsdag den 26. november 2020 (B 17)

kommer til at vise sig lige så effektivt på det her område, så vi
får den her markedsdrevne ændring, hvor forbrugerne stemmer med
indkøbskurven og vælger dyrevelfærd. Det giver mening.
Så ja, jeg tror på et godt samarbejde også omkring det her, og det
er en god idé at få oplyst om, hvor trods alt god dyrevelfærd der er i
Danmark på det her område sammenlignet med andre steder.
Kl. 14:05

Formanden (Henrik Dam Kristensen):
Hr. Erling Bonnesen, værsgo.
Kl. 14:05

Erling Bonnesen (V):
Tak for kvitteringen for det, og vi vil også gerne komme ind til
bordet i det omfang, vi bliver inviteret. Og vi ønsker en stærk understregning og klar tilkendegivelse af – og det håber jeg så også at
ministeren kan bekræfte i sit andet svar – at ja, der skal fortsat være
en god og stærk kyllingeproduktion i Danmark.
Kl. 14:05

Formanden (Henrik Dam Kristensen):
Ministeren.

Kl. 14:07

Ministeren for fødevarer, landbrug og fiskeri (Rasmus Prehn):
Jamen mange tak for hr. Søren Egge Rasmussens altid engagerede
indlæg. Jeg har stor respekt for det ambitionsniveau, der er i forhold
til dyrevelfærden. Altså, de forbehold, vi lægger frem i dag, handler
jo om, at man nogle gange kan havne i en situation, hvor man
hæver fanen så højt, at man ikke kan nå jorden. Hvis det er sådan,
at vi indfører nogle meget, meget skrappe regler og helt forbyder
de her turbokyllinger, risikerer vi, at de gode arbejdspladser og den
gode økonomi, der er i at producere kyllinger i Danmark, forsvinder
andre steder hen, hvor man ikke tager de samme hensyn, og vi vil
i virkeligheden helt utilsigtet kunne skabe en situation, hvor kyllingerne så bliver produceret under endnu værre vilkår i andre land.
Derfor handler det om at se ind i en relativ virkelighed og sige:
Ja, det kunne være bedre, vi håber, forbrugerne trækker det i den
rigtige retning, men Danmark er bedre end så mange andre steder,
og det er ikke nu, vi skal lave et forbud, for så risikerer vi bare, at
produktionen flytter til andre lande, hvor de slet ikke har de samme
standarder.
Kl. 14:08

Kl. 14:05

Ministeren for fødevarer, landbrug og fiskeri (Rasmus Prehn):
Nu havde vi lejlighed til at drøfte nogle af de samme ting, da hr.
Erling Bonnesen stillede spørgsmål til mig i salen i går, i forhold
til hvordan fødevareproduktionen skal være i Danmark fremadrettet.
Og det, der er regeringens ønske, er, at vi skal fortsætte med at
være en stærk fødevareproducerende nation. Det er vigtigt for os og
vigtigt for vores eksport, at vi har høj kvalitet i vores fødevareproduktion, det gælder naturligvis også kyllinger. Der er det jo rigtig
godt, at forbrugerne holder os til ilden, så vi hele tiden får den bedst
tænkelige kvalitet og også den bedst tænkelige dyrevelfærd.
Kl. 14:06

Formanden (Henrik Dam Kristensen):
Så er det hr. Søren Egge Rasmussen, Enhedslisten. Værsgo.
Kl. 14:06

Søren Egge Rasmussen (EL):
Jamen jeg kan godt fornemme, at det er lidt mere op ad bakke med
det her end med buræggene og burhønsene, og den her kan jeg ikke
klare helt alene. Jeg drømmer om, at et eller andet rockband skal
lave en sang om turbokyllingen og være med til at vende folkestemningen, så man kan råbe flere politikere op, og det skal være en
musik, der er bedre end den, der er lige udenfor, lige i øjeblikket.
Jeg tror, at det er lidt naivt at tro, at forbrugeren ligesom kan
vende hele den her. Med en produktion på over 100 millioner slagtekyllinger, hvoraf en stor del går til eksport, vil jeg sige, at det godt
kan være, at man kan påvirke nogle supermarkeder, ved at forbrugerne begynder at købe noget andet fra langsomtvoksende kyllinger,
men det er meget op ad bakken, hvis man via den vej skal sikre, at
hele produktionen i Danmark omlægges, fordi der er så stor en del af
den, som er eksport.
Så jeg synes, at vi her har at gøre med et noget andet dilemma,
altså, jeg tror ikke, at det der med den markedsdrevne dyrevelfærd er
det bedste. Vi står her i Folketingssalen som politikere. Hvad med at
have en politikerdreven dyrevelfærd?

Formanden (Henrik Dam Kristensen):
Søren Egge Rasmussen.
Kl. 14:08

Søren Egge Rasmussen (EL):
Jamen det, Enhedslisten foreslår, er jo en udfasning af turbokyllingen over et par år, og der kan jo nå at komme mange hold kyllinger
igennem de produktionsanlæg, man har. Men det er jo ikke bare et
spørgsmål om, at man forsøger at have en lidt bedre dyrevelfærd.
Problemet er jo, at her har vi at gøre med en kylling, som på 14 dage
vokser så hurtigt, at den ikke kan stå på sine ben, og at den dermed
har nogle problemer i de produktionsapparater, vi har. Uanset om
man så gav en anelse mere plads til den her kylling, ville den have
det dårligt, fordi den vokser så hurtigt, at dens indre organer ikke
kan følge med – altså, vi har her at gøre med et produktionsdyr, som
er forædlet frem til noget, som ikke burde være i produktionslandbruget.
Kl. 14:09

Formanden (Henrik Dam Kristensen):
Ministeren, værsgo.
Kl. 14:09

Ministeren for fødevarer, landbrug og fiskeri (Rasmus Prehn):
Når jeg lytter til forskellige beskrivelser af, hvad konsekvensen er,
når det handler om de her turbokyllinger, så er der lidt forskellige
udlægninger af, hvordan virkeligheden er. Og jeg har simpelt hen
til gode at komme på besøg på en kyllingefarm, der producerer de
her turbokyllinger. Nu har jeg meldt ud, at mit fremtidige arbejde
også kommer til at handle om at være i dialog med erhvervet, og der
håber jeg på at kunne komme ud og besigtige en sådan produktion
for med egne at se, hvad konsekvensen er. Jeg er kun interesseret i
at holde mig så ajour som overhovedet muligt på det her område.
Vi skal jo følge udviklingen her. Foreløbig er jeg bare glad for, at
forbrugerne viser vejen og i stadig større omfang lægger vægt på
dyrevelfærd.
Kl. 14:09

Kl. 14:07

Formanden (Henrik Dam Kristensen):
Ministeren.

Formanden (Henrik Dam Kristensen):
Så er det hr. Carl Valentin, SF. Værsgo.

Torsdag den 26. november 2020 (B 17)

Kl. 14:12

Kl. 14:09

Carl Valentin (SF):
Tak. Ministeren taler om, at vi skal have markedsdreven dyrevelfærd, og han hylder sådan set også, at forbrugerne ligesom vælger
turbokyllinger fra. Derfor vil jeg høre, om han tænker, at vi som stat
f.eks. og de offentlige køkkener måske skulle vælge turbokyllinger
fra. Vi driver jo markedet, vi er indkøbere. Kunne regeringen være
tilhænger af, at det offentlige stoppede med at købe turbokyllinger?
Kl. 14:10

Formanden (Henrik Dam Kristensen):
Ministeren.
Kl. 14:10

Ministeren for fødevarer, landbrug og fiskeri (Rasmus Prehn):
Jeg takker for det konstruktive forslag. Det er jo nogle af de overvejelser, man har, når man laver de her indkøbspolitikker. Der er jo
en afvejning af, hvad er pris, hvad er kvalitet, hvad er der af andre
hensyn, herunder dyrevelfærd. Det er jo et oplagt parameter at have
med i de drøftelser. Jeg kan ikke stå her på talerstolen og slå ud med
armene og sige: Nu skal I høre, nu kører jeg statens dankort og lover
det her. Det tror jeg simpelt hen er urealistisk. Men jeg synes, det er
godt, at det bliver bragt på banen, og jeg vil gerne være med til at
sikre, at vi får en drøftelse af, hvad vi kan gøre på det her område.
For mange steder kan det offentlige jo være med til at vise en vej og
drive en udvikling, og det kan man også overveje på det her område.
Kl. 14:11

Formanden (Henrik Dam Kristensen):
Hr. Carl Valentin.
Kl. 14:11

Carl Valentin (SF):
Nu har vi lige diskuteret buræg, og her kunne ministeren godt tænke
sig at udfase produktionen, men det tager jo nogle år. Selv om man
nu er etisk overbevist om, at man ikke kan stå inde for den her
produktion, tager det nogle år, før det ligesom kan ske. Kunne det
give mening i forhold til turbokyllinger at sige, at vi udfaser det her
over en måske 5-årig eller 6-årig periode, for der kommer markedet
jo også til at blive drevet? Altså, kunne man gøre noget for sådan
at have det lange blik på og sige, at okay her langt ude i fremtiden
vil vi gerne have det udfaset, så man ikke står i en situation ligesom
med buræggene, hvor man egentlig gerne vil afvikle det, men så er
nødt til at skubbe det nogle år, fordi det er en svær proces?
Kl. 14:11

Formanden (Henrik Dam Kristensen):
Ministeren.
Kl. 14:11

Ministeren for fødevarer, landbrug og fiskeri (Rasmus Prehn):
Når det handler om de her kyllinger, lægger vi ikke op til at støtte
forslaget her om at forbyde dem. Derfor lægger vi heller ikke op
til, at der skal være nogen udfasningsplan for det, simpelt hen fordi
vi vurderer, at vi risikerer at flytte problemet til andre lande, hvor
dyrevelfærden så er ringere, og at miste arbejdspladser og miste
indtægter for Danmark. Så det er ud fra den betragtning, at vi har et
forbehold her.
Kl. 14:12

Formanden (Henrik Dam Kristensen):
Så siger vi tak til ministeren, for der er ikke flere korte bemærkninger.
Så går vi i gang med ordførerrækken. Først er det hr. Anders
Kronborg, Socialdemokratiet.

39

(Ordfører)
Anders Kronborg (S):
Jeg vil starte med – ligesom tidligere i dag – at sige tak til Enhedslisten for at fremsætte dette beslutningsforslag. Jeg synes sådan set, at
det er rigtig rart, at man får lejlighed til at diskutere dyrevelfærd her
fra talerstolen. Og det, vi skal drøfte i dag, er den kylling, der har racen Ross 308, som både er udbredt som slagtekylling i Danmark og
også i EU, men så sandelig også i resten af verden. Og i modsætning
til diskussionen om buræg må vi nok erkende, at Ross 308-kyllingen
stadig er den mest udbredte type i produktionen af slagtekyllinger
og altså en kylling, som mange danskere stadig køber. Der skal dog
ikke herske nogen tvivl om, at Socialdemokratiet gerne ser, at flere
forbrugere fravælger Ross 308 til fordel for andre slagtekyllinger,
som er langsomt voksende. Dyrevelfærdsmærket er et godt redskab
til det, som har gjort det nemmere for forbrugerne at træffe nogle
gode etiske valg i køledisken, og det er jo også noget, vi ser i forhold
til andre ting.
Vi er dog stadig af den opfattelse, at et forbud mod Ross 308 i
Danmark ikke nødvendigvis vil have den ønskede effekt, og det er
jo i virkeligheden det, som det hele handler om. For man kan nemt
forestille sig, at samme type kylling i stedet vil blive købt i udlandet,
hvor vi som politikere og som danskere ikke har mulighed for på
nuværende tidspunkt at stille et decideret forbud op mod handelen.
Derfor er vi selvfølgelig meget optaget af, at forbrugerne har en
indflydelse her, men vi er også meget optaget af, at det i virkeligheden er i det her spørgsmål, at vi tror på, at en fælles europæisk
indsats kan være en af nøglerne til at sikre en bedre dyrevelfærd
for slagtekyllingerne. Derfor skal Danmark aktivt gå ind i de her
drøftelser i EU helt centralt, og det kunne ministeren her jo også
før fortælle at man faktisk arbejder aktivt på, altså arbejder aktivt
på at få et fælles europæisk dyrevelfærdsmærke, som kan højne
forbrugerbevidstheden og dermed dyrevelfærden i hele EU.
Socialdemokratiet kan ikke støtte det her beslutningsforslag, men
vi er selvfølgelig altid indstillet på at drøfte, hvordan dyrevelfærden
kan blive bedre. Men med de udlagte punkter er det sådan, vi ser, at
den her kylling – om man så må sige – skal skæres.
Kl. 14:15

Formanden (Henrik Dam Kristensen):
Der er korte bemærkninger. Først er det hr. Erling Bonnesen.
Kl. 14:15

Erling Bonnesen (V):
Tak for det, og også tak for, at den socialdemokratiske ordfører
sådan helt naturligt selvfølgelig lægger sig i slipstrømmen af sin
minister. Det var også, hvad man havde forventet. Jeg kunne godt
tænke mig at få ordføreren til at forholde sig lidt mere konkret til
EU-sporet, altså underforstået en understregning af, at det er vigtigt,
forhåbentlig også ud fra et Socialdemokratiets synspunkt, at der
fremadrettet skal være en god, dansk og stærk kyllingeproduktion
også i Danmark. Det må simpelt hen ikke drages i tvivl.
Kl. 14:16

Formanden (Henrik Dam Kristensen):
Ordføreren.
Kl. 14:16

Anders Kronborg (S):
Tusind tak for det spørgsmål, og jeg tror i virkeligheden, at jeg
vil besvare spørgsmålet på den måde, at uanset om vi snakker dyrevelfærd, eller om vi snakker grøn omstilling, så skal Danmark
naturligvis være et foregangsland. Men et foregangsland bliver jo
ikke ved med at være et foregangsland, hvis det, vi gør, er at afvikle

40

Torsdag den 26. november 2020 (B 17)

produktionerne. Der skal vi huske på, at den her produktion giver
mange arbejdspladser, den beskæftiger landmænd, den beskæftiger
slagteriarbejdere. Og jeg tror, det er vigtigt, at vi forfølger et spor
herhjemme, som ministeren også har kunnet redegøre for, nemlig
at der er velfærdskontrol, fordi vi faktisk ser, at avlsarbejdet har
medført, at de problemer, der var for 10 år siden, slet ikke er der
i samme udtalte grad på nuværende tidspunkt. Og der er jeg bange
for, at hvis vi bare går ind og afvikler den her produktion med et
slag, så rykker vi arbejdspladser og, om man så må sige, en dårligere
dyrevelfærd til de andre europæiske lande. Derfor har vi en interesse
i, at vi kæmper for den her sag samlet i EU.
Kl. 14:17

Formanden (Henrik Dam Kristensen):
Hr. Erling Bonnesen.
Kl. 14:17

Erling Bonnesen (V):
Tak for det. Det synes jeg var et godt svar. Der mangler måske bare
lige det sidste, nemlig en understregning af, er der også set med
Socialdemokratiets øjne fremadrettet skal være en god, dansk, stærk
kyllingeproduktion. Fint nok med omlægning og udvikling, det er vi
jo alle sammen med på. Men det må bare ikke drages i tvivl, at der
skal være en kyllingeproduktion i Danmark i fremtiden.
Kl. 14:17

Formanden (Henrik Dam Kristensen):
Ordføreren.

Anders Kronborg (S):
Tusind tak for det spørgsmål, som i øvrigt indeholder mange nuancer. Jeg er fuldstændig enig med ordføreren i, at skal EU-sporet forfølges, kræver det selvfølgelig politisk vilje, både på ministerniveau,
men selvfølgelig også på parlamentarisk niveau i Europa-Parlamentet, og der har vi jo selvfølgelig også et ansvar herinde fra dette parlament for at påvirke vores politikere i EU. For nylig var der f.eks.
en afstemning i Europa-Parlamentet omkring dyrefægtning, som jeg
anser for fuldstændig hovedløst, når man snakker dyrevelfærd. Det
stemte Venstre i Europa-Parlamentet f.eks. for at bibeholde, hvor de
røde partier stemte imod. Jeg tror meget på et fælleseuropæisk spor,
for det med at flytte en produktion ud af Danmark har nogle negative
konsekvenser i forhold til dyrevelfærd.
Så bliver der spurgt til velfærden i forhold til de her kyllinger, og
der deler jeg ikke ordførerens opfattelse af, at det går den forkerte
vej. Jeg står her med nogle tal fra Miljø- og Fødevareministeriet,
og der kan jeg se sort på hvidt, at udviklingen faktisk er blevet
bedre, når vi f.eks. snakker gangart i forhold til de her kyllinger. Så
det er et eksempel på, at man faktisk arbejder med at forbedre en
dyrevelfærd.
Kl. 14:20

Formanden (Henrik Dam Kristensen):
Hr. Søren Egge Rasmussen.
Kl. 14:20

Kl. 14:17

Anders Kronborg (S):
Jamen Socialdemokratiet har på ingen måder draget i tvivl, at Socialdemokratiet ønsker at have en stærk animalsk produktion i vores
landbrug. Man kan ikke finde en eneste linje, et eneste komma,
et eneste punktum mod det i den her tid, hvor vi har haft regeringsmagten. Men det er ikke det samme som at sige, at den animalske
produktion ikke skal udvikle sig i en bedre og mere hensigtsmæssig
retning, når vi snakker dyrevelfærd. Det er heller ikke et lighedstegn,
der betyder, at vi ikke kan blive endnu bedre, når vi f.eks. snakker
klima og grøn omstilling.
Kl. 14:18

Søren Egge Rasmussen (EL):
Altså, jeg synes virkelig, vi skylder at prøve at gå foran. Det er det,
vi bl.a. har valgt inden for økologien i Danmark. Der er vi sådan set
europamestre, og det er lige før, vi er verdensmestre i økologi, hvis
man ser på areal og omsætning i økologibranchen. Nu har vi så en
målsætning på 25 pct. i EU; det er ikke noget, der er vedtaget, men
det er et eller andet flyvsk. Kan ordføreren ikke se, at der er nogle
potentialer for, at man i et enkelt land går videre og viser, hvad det
er, man konkret kan lave med udvikling af landbruget?
Kl. 14:20

Formanden (Henrik Dam Kristensen):
Ordføreren.
Kl. 14:21

Formanden (Henrik Dam Kristensen):
Så er det hr. Søren Egge Rasmussen.
Kl. 14:18

Søren Egge Rasmussen (EL):
Tak til ordføreren. Det er godt, at ordføreren kan lide at diskutere
dyrevelfærd. Jeg synes, der er et dilemma her. I den her sag siger
ordføreren, at det er op til forbrugerne ligesom at udvikle det, og
så håber man på, at der i EU kan ske et eller andet, som har den
ønskede effekt. Jeg vil da egentlig godt spørge til, om det er noget,
der er realistisk, altså at vi skulle komme frem til at få hele EU til at
gå foran dyrevelfærdsmæssigt på en gang?
Så lagde jeg mærke til, at ordføreren sagde, at dyrevelfærden
her i 2020 skulle være bedre i kyllingeproduktionen end tidligere.
Altså, hvad er belægget for det? Er vi ikke netop gået i den modsatte
retning, i og med at man har fremavlet nogle meget hurtigtvoksende
kyllinger, som har medført nogle dyrevelfærdsmæssige gener?
Kl. 14:19

Formanden (Henrik Dam Kristensen):
Ordføreren.

Kl. 14:19

Anders Kronborg (S):
Jo, men igen: Min pointe er, at jeg tror ikke, at det med at gå
videre og være et foregangsland er ensbetydende med afvikling af
en produktion. Jeg tror i virkeligheden, det er en udvikling af en
produktion, og det er sådan set også det spor, jeg forsøger at forfølge
her på talerstolen. Fra den forrige spørger, fra SF, blev der, da ministeren var oppe, spurgt til et, synes jeg, nuanceret tiltag i forhold til
de offentlige køkkener – at man måske kunne lave nogle elementer
dér og gå foran. Og vi er jo meget indstillet på at kunne drøfte
nuancer. Vi er bare ikke indstillet på at sige, at på day 1 sender vi en
hel produktion ud af Danmark; det går ikke.
Kl. 14:21

Formanden (Henrik Dam Kristensen):
Tak for det. Så er det hr. Per Larsen. Værsgo.
Kl. 14:21

Per Larsen (KF):
Tak for det. Og tak til ordføreren for hans tale. Jeg kunne godt tænke
mig at vide, om Socialdemokratiet har intentioner om og ønske om
at udvide husdyrproduktionen i Danmark, herunder kyllingeproduktionen. Vi har masser af kornavl i Danmark, og hovedbestanddelen
i kyllingernes foder er jo korn; så det er på mange måder også en

Torsdag den 26. november 2020 (B 17)

bæredygtig produktion, hvor man ikke skal flytte råvarerne særlig
langt.
Kl. 14:22

Formanden (Henrik Dam Kristensen):
Ordføreren.
Kl. 14:22

Anders Kronborg (S):
Altså, vi har ingen ambitioner, der alene går på at skulle forøge den
animalske produktion betragteligt i Danmark. Omvendt har vi heller
ikke nogen ambitioner om, at vi skal gøre den animalske produktion
mindre i Danmark. Vi skal gøre den animalske produktion bedre, og
vi skal have et mere grønt og mere bæredygtigt landbrug. Derfor har
vi også i sidste års finanslov afsat et meget stort milliardbeløb til
f.eks. at udtage lavbundsjorde fra landbruget, simpelt hen for at gøre
landbruget mere klimavenligt.
Så jeg ser det jo sådan, at hvis landbruget i Danmark også fremadrettet skal være en rollemodel, skal være et forbillede, skal være et
sted, som forbrugere i de andre verdensdele efterspørger varer fra, så
skal vi da gå foran med at udvikle og ikke afvikle.
Kl. 14:22

Formanden (Henrik Dam Kristensen):
Hr. Per Larsen.
Kl. 14:22

Per Larsen (KF):
Tak for det. Men jeg havde jo sådan set håbet på, at man gerne ville
være med til at udvikle den store styrkeposition, man har i Danmark,
i forhold til fjerkræproduktion. Altså, vi er jo storeksportører af
fjerkræ og har meget høj dyrevelfærd, et højt veterinært stade, og vi
kan jo producere til alle lande i hele verden. Og det kunne man godt
satse noget mere på, for der er jo masser af arbejdspladser både før
og efter, altså i forbindelse med foder, slagtning og hele vejen rundt.
Kl. 14:23

Formanden (Henrik Dam Kristensen):
Ordføreren.
Kl. 14:23

41

og oven i det har vi, som det allerede har været omtalt, en række
danske særkrav til dyrevelfærd og f.eks. – som det også været omtalt
– kontrol i forhold til trædepudesundhed.
De danske kyllinger skal have fri adgang til foder og vand – det
er helt naturligt. Danske kyllinger skal have mulighed for at æde og
drikke, når de er sultne – hvad ellers. Der er krav om, at strøelse
skal være tørt og porøst hele vejen igennem produktionen, og der er
krav om godt strøelsesmateriale, en god fodersammensætning, god
klimastyring og ventilation i staldene. Og lysprogrammerne, som også kort har været omtalt, skal styres, så der er mindst 6 timers mørke
i døgnet, underforstået at der så skabes en fornuftig døgnrytme for
kyllingerne.
I Danmark har vi generelt en lav dødelighed i slagtekyllingeproduktionen, og ved racen Ross 308 lå dødeligheden i 2019, som jeg
er oplyst i hvert fald, i gennemsnit på ca. 3 pct. Det er det laveste
blandt de racer, vi har herhjemme, og generelt har vi kyllinger i
Danmark, der er robuste og sunde. Hvis man skruer tiden tilbage
– og det er måske noget af det, nogle har gjort og kigget lidt i
bakspejlet – til for en 10-15 år siden, kunne man godt opleve, at der
var nogle udfordringer og væsentlige problemer med kyllingernes
benstyrke i forhold til vægt osv. Men så er det jo også godt at kunne
erfare, at man jo for længst også har taget fat på det og gør noget
ved det. Branchen har sat fokus på det, og der gøres noget ved det
gennem avlsarbejde m.v. Det synes jeg er godt at se. Så det er på
vej fremad – også til at blive en mere afbalanceret og bæredygtig
produktion, også med et godt fokus på dyresundhed og dyrevelfærd.
Selv om Danmark i forhold til det her forslag, der ligger fra
Enhedslisten, skulle gå hen og forbyde en bestemt kyllingerace, ville
den jo stadig væk kunne findes på hylderne i den danske dagligvarehandel, og så vil det blot resultere i øget import. Markedet fungerer,
og forbrugerne bestemmer vejen, og hvad der skal i indkøbskurven.
Der sker jo løbende en udvikling fra, om jeg så må sige, den ene race
til den anden, og hvad man lægger vægt på af kvalitetsting. Derfor er
det også godt, at vi kan være med til at sikre god forbrugeroplysning
igennem de forskellige mærker på området.
Så på den baggrund er det vores klare opfattelse i Venstre, at der
selvfølgelig fortsat skal være en god, stærk slagtekyllingeproduktion
i Danmark, og vi afviser derfor Enhedslistens foreliggende beslutningsforslag. Tak.
Kl. 14:27

Anders Kronborg (S):
Det er ikke sådan, at vi stiller os på bagbenene, hvis der er nogen,
der ønsker at udvide deres bedrift i forhold til kyllingeproduktion.
Omvendt spørger ordføreren mig, om vi har planer om at understøtte
en stor udbygning af det danske landbrug. Det har vi ikke, men
omvendt har vi heller ikke en stor ambition om, at den animalske
produktion skal gøres mindre.
Det danske landbrug skal have nogle ordentlige, nogle stabile
rammevilkår, og vi kommer jo også til i det nye år at indkalde til
forhandlinger om fremtidens landbrug, hvor vi håber at vi kan lande
et bredt forlig. Og der håber jeg også, at hr. Per Larsen sidder med
ved bordet.
Kl. 14:24

Formanden (Henrik Dam Kristensen):
Vi siger tak til ordføreren. Der er ikke flere korte bemærkninger og
kan derfor gå videre i rækken til hr. Erling Bonnesen, Venstre.
Kl. 14:24

(Ordfører)
Erling Bonnesen (V):
Tak for det. Den danske slagtekyllingeproduktion er blandt de førende i verden inden for fødevaresikkerhed, fødevarekvalitet og
dyrevelfærd. Vi har globalt set en forholdsvis lille produktion af
kyllinger i Danmark. Men vi opfylder EU's krav til dyrevelfærd,

Fjerde næstformand (Trine Torp):
Tak for det. Der er en kort bemærkning. Hr. Anders Kronborg.
Kl. 14:27

Anders Kronborg (S):
Tusind tak til Venstres ordfører, hr. Erling Bonnesen. Jeg deler jo
synspunktet om, at vi også skal huske, at det her er et erhverv, der
også beskæftiger rigtig mange NNF'ere , altså slagteriarbejdere, og
mange landmænd. Det er et stort erhverv i Danmark, og derfor hører
jeg også med tilfredshed ordføreren sige, at det er EU-sporet, vi skal
køre i her. Der hører jeg ordføreren deler holdning med Socialdemokratiet og regeringen.
Men jeg bliver bare også sådan lidt nervøs, fordi jeg jo også
ved, at når vi kommer til Bruxelles, er det et væsentlig andet, synes
jeg, dyrevelfærdskodeks, som Venstres medlemmer har. Jeg blev jo
dybt chokeret over, at Venstres medlemmer i Europaparlamentet kan
stemme for, at vi stadig skal have tyrefægtning i Europa – altså
noget af det allerallermest onde, hvor et dyr nærmest bliver spiddet
osv. Så jeg vil bare høre, om Venstres ordfører her fra Folketinget,
fra Danmark vil lægge sig i selen for også at overbevise sine medlemmer i Europaparlamentet om, at der altså skal gøres en ekstra
indsats her.

42

Torsdag den 26. november 2020 (B 17)

Kl. 14:28

Fjerde næstformand (Trine Torp):
Ordføreren.
Kl. 14:28

Erling Bonnesen (V):
Jeg kan i hvert fald klart og tydeligt fastslå, at det er Venstres
folketingsgruppe og jeg som ordfører for partiet, der fastlægger den
danske position i de sager, der behandles i Folketingsalen på området: klar og tydelig mærkning på det. Der har jeg også markeret,
hvad der er vores synspunkt, og jeg er glad for, at vi også kan
lægge en god stabil linje for, at vi stadig væk skal have en stærk
slagtekyllingeproduktion i Danmark.
At der så skulle være nogle andre synspunkter, også fra min egen
gruppe i Bruxelles, må de jo stå på mål for. Det er jeg ikke altid
enig i. Nogle af de ting, spørgeren har omtalt her, kan måske være et
eksempel på det.
Kl. 14:29

Fjerde næstformand (Trine Torp):
Hr. Anders Kronborg.

den danskproducerede kylling. For vi skal fortsat have en stærk
produktion af kyllinger i Danmark. Hovedparten af de kyllinger, der
produceres i Danmark, bliver jo faktisk eksporteret, så der kommer
nok ikke så stor en import. Det tror jeg faktisk ikke.
Det vil ikke rigtig koste de her producenter noget i deres produktionsanlæg at omstille til en anden produktion. Det kan faktisk gøres
uden de helt store omkostninger. I Dansk Folkeparti går vi også
meget op i, at det skal være markedsdrevet, og det tror jeg også det
bliver af sig selv, men i det her tilfælde vil jeg gerne sige, at jeg
synes, det er okay at hjælpe det lidt på vej. Vi har fået en bedre
dyrevelfærd i Danmark, bl.a. med et dyrevelfærdsmærke, men jeg
vil gerne sige, at vi støtter Enhedslistens forslag om et forbud. Det
er måske ikke lige med den tidsramme, for nu skal vi se, hvad der
sådan er logisk i forhold til markedet. Men ellers vil vi gerne støtte
det her forslag, så vi ser frem til udvalgsbehandlingen.
Kl. 14:32

Fjerde næstformand (Trine Torp):
Tak for det. Der er et par korte bemærkninger, først fra hr. Søren
Egge Rasmussen.
Kl. 14:32

Kl. 14:29

Anders Kronborg (S):
Jo, det anerkender jeg jo fuldt ud, og jeg anerkender også ordførerens indlæg her. Jeg siger jo også, at her tror jeg faktisk, at Venstre
og Socialdemokratiet er forholdsvis på linje i forhold til sporet.
Udfordringen er jo bare, at den linje er vi jo nødt til i fællesskab
så at forfølge. Der kan vi jo ikke bare lige, om jeg så må sige,
bure os inde her i Folketingssalen. Der kræver det jo også et stort
parlamentarisk arbejde fra Venstres ordfører, og det er sådan set det,
jeg spørger om. Vil Venstre gøre en ekstra indsats for at sikre, at der
også bliver arbejdet for det her i Bruxelles?
Kl. 14:30

Fjerde næstformand (Trine Torp):
Ordføreren.
Kl. 14:30

Erling Bonnesen (V):
Der kan jeg svare klart og tydeligt: Det har jeg allerede gjort.
Kl. 14:30

Fjerde næstformand (Trine Torp):
Tak for det. Der er ikke flere korte bemærkninger. Tak til Venstres
ordfører. Så er det fru Lise Bech fra Dansk Folkeparti.
Kl. 14:30

(Ordfører)
Lise Bech (DF):
Tak for det. Det her forslag fra Enhedslisten om at udfase produktionen af Ross 308-kyllinger, også kaldet turbokyllinger, mener vi i
Dansk Folkeparti er et godt forslag.
Vi kan jo så sige, at Danmarks største producent af kyllinger,
Danpo, har meldt ud, at deres producenter skal have omlagt produktionen inden udgangen af 2021. Derudover er der jo en håndfuld
fjerkræslagterier. Men med Danpo som den suverænt største producent og deres udmelding om en omlægning inden 2021 vil produktionen af turbokyllinger mere eller mindre blive udfaset, også fordi
der er en del supermarkedskæder, der har meldt ud, at de vil udfase
brugen af det her, ligesom restauranter og andre detailkæder har
udtrykt den samme holdning. Markedet og brancherne er i gang med
at udfase den her type kylling, og det er rigtig godt, for på den måde
kan vi forhåbentlig netop også undgå det, der nævnes i dag, om,
at der kommer en øget import af kyllinger, og så i stedet fastholde

Søren Egge Rasmussen (EL):
Tak for opbakningen. Jeg synes, det var godt, at det kom ind i debatten. Jeg synes, det var begyndt at blive lidt ensidigt i afvisningen
af Enhedslistens forslag, og jeg synes også, at der ligger en vis
optimisme i Dansk Folkepartis ordførers oplæg, altså at nu kommer
Danpo ligesom og går ind i et afviklingspor i forhold til Ross 308,
og at det kan medføre nogle ting. Men vi har jo det dilemma, som
ordføreren også er inde på, med den store eksport. For de danske
forbrugere og de danske supermarkeder kan jo ikke rigtig styre, hvad
det er, man eksporterer.
Så jeg tror, at vi her har et dilemma, altså at vi, hvis vi vil
prioritere dyrevelfærden bredt, så ikke kommer uden om at skulle til
at forholde os mere kritisk til, hvad det er for nogle produktionsdyr
og hvad det er for nogle racer der bruges i produktionen i det danske
landbrug. Nu har vi så debatten i dag, og jeg tror, det er første gang,
man sådan får hævet en slagtekyllingerace op på det her niveau som
på Folketingets fine talerstol, så jeg vil gerne slutte af med at sige
tak for opbakningen til vores forslag.
Kl. 14:34

Fjerde næstformand (Trine Torp):
Ordføreren.
Kl. 14:34

Lise Bech (DF):
Tak. Det er jo, fordi jeg ikke synes, at det her med de kyllinger, der
faktisk lever på den måde og får så lidt mørke og så meget lys, at
de spiser og vokser alt, alt for hurtigt i forhold til deres krop, er god
dyrevelfærd. Så selv om vi går meget ind for det markedsdrevne,
synes jeg lige her, at vi skal hjælpe det lidt på vej. Så det ser jeg frem
til at vi skal have i udvalgsbehandlingen.
Kl. 14:34

Fjerde næstformand (Trine Torp):
Tak. Hr. Søren Egge Rasmussen.
Kl. 14:34

Søren Egge Rasmussen (EL):
Jeg synes, det er godt at høre, at ordføreren ligesom har forstået det
der med, at her har vi altså en kyllingrace, der vokser for hurtigt. For
når man lytter til andre ordførere, er det, som om det ikke længere er
så stort et problem, og det er måske noget af det, som vi så skal have
præciseret i en udvalgsbehandling: Hvor stort er det her problem

Torsdag den 26. november 2020 (B 17)

med at Ross 308 ikke kan stå på sine ben efter 14 dage, at den
vokser så hurtigt, at de indre organer ikke kan følge med kroppen?
Kl. 14:34

Fjerde næstformand (Trine Torp):
Ordføreren.

43

Kl. 14:37

Fjerde næstformand (Trine Torp):
Hr. Per Larsen.
Kl. 14:37

Kl. 14:34

Lise Bech (DF):
Jeg kan jo kun sige, at vi i det her tilfælde er enige: Vi skal have en
bedre dyrevelfærd for de her kyllinger.
Kl. 14:35

Fjerde næstformand (Trine Torp):
Tak for det. Så er det hr. Carl Valentin for en kort bemærkning.
Kl. 14:35

Carl Valentin (SF):
Jeg vil egentlig mest af alt bare sige tak til ordføreren for talen, som
jeg synes var rigtig fin. Jeg kan rigtig godt lide, når det er den her
version af Dansk Folkeparti, vi hører, altså det Dansk Folkeparti,
som går op i dyrevelfærd, og som tager principiel stilling til det her,
og som egentlig også er relativt progressive på dyrevelfærdsspørgsmålet. Det synes jeg er rigtig positivt, og jeg håber, at vi kan få et
godt samarbejde i forhold til at presse regeringen på det her område.
For jeg synes, det er vigtigt, at vi får udfaset turbokyllingerne.
Kl. 14:35

Fjerde næstformand (Trine Torp):
Ordføreren.
Kl. 14:35

Lise Bech (DF):
Tak for det. Det er jo dejligt, når man nogle gange er enige med
hinanden, og det er vigtigt, at de her kyllinger i deres trods alt korte
liv får et lidt bedre liv. For jeg synes også, det er et problem, at de
ikke kan gå efter 2 uger.
Kl. 14:36

Fjerde næstformand (Trine Torp):
Tak. Så er det hr. Per Larsen.
Kl. 14:36

Per Larsen (KF):
Tak for det, og tak til ordføreren for hendes tale. Jeg bekymrer mig
jo en lille smule, hvis det er sådan, at Dansk Folkeparti støtter det
her forslag og det så får store konsekvenser for vores store eksport
af kyllinger. Frygter ordføreren ikke, at det vil være konkurrenceforvridende på den måde, at det jo er den kyllingerace, der opdrættes
flest af i hele Europa? Hvis man så udfaser den i Danmark, tror
ordføreren så ikke, at vi får vanskeligt ved at være i konkurrencen på
markedet?
Kl. 14:36

Fjerde næstformand (Trine Torp):
Ordføreren.

Per Larsen (KF):
Der er jo indikationer på, at Ross 308-kyllingernes dødelighed faktisk er lavere end i den race, man mener skal erstatte dem, nemlig
den der Ranger Gold. Jeg synes jo, at det er en lille smule beskæmmende, hvis ikke man har et alternativ, der er bedre. Her har man
altså så en race, hvor dødeligheden faktisk er højere, inden de når
frem til slagteriet. Så det er både en lavere tilvækst, kan man så
sige, som kan være med til at forringe konkurrencen, men også en
højere dødelighed ved den anden race. Det må jo alt andet lige
betyde, at vi kommer til at stille os selv dårligere i konkurrencen på
eksportmarkederne.
Kl. 14:37

Fjerde næstformand (Trine Torp):
Tak. Ordføreren.
Kl. 14:37

Lise Bech (DF):
Igen: Det tror jeg ikke på. Når Danpo, Danmarks største producent
af kyllinger – de producerer over 90 pct. af kyllingerne i Danmark
– går forrest og siger, at de udfaser det her, så tror jeg det ikke. Så
kan man jo i øvrigt sige, at de langsomtvoksende trods alt kan få lov
at gå. Altså, de andre kan ikke gå. Der er mange af dem, der efter 2
uger ikke kan gå, fordi de er konstrueret forkert.
Kl. 14:38

Fjerde næstformand (Trine Torp):
Tak. Så er det hr. Erling Bonnesen.
Kl. 14:38

Erling Bonnesen (V):
Tak for det. Jeg havde glemt i min egen ordførertale også at hilse fra
Liberal Alliance, og det skal jeg så hermed gøre, og sige, at de også
støtter den linje, som jeg markerede fra Venstres side.
Så vil jeg jo også i respekt for ordføreren fra Dansk Folkeparti
spørge, når man nu, kan vi sige, går ind i det her – jeg fik ikke
helt fat i, om Dansk Folkeparti direkte ville stemme for beslutningsforslaget her – om det ikke også stadig væk er Dansk Folkepartis
holdning, at der fortsat skal være en god, stærk dansk slagtekyllingeproduktion i Danmark? Så man skal fare sådan lidt med lempe,
men der skal også være plads til en udvikling. For vi ønsker vel alle
sammen, at der kommer en positiv udvikling, men man skal også
sikre, at der stadig væk skal være en god, stor dansk slagtekyllingeproduktion.
Kl. 14:39

Fjerde næstformand (Trine Torp):
Ordføreren.
Kl. 14:39

Kl. 14:36

Lise Bech (DF):
Det tror jeg faktisk ikke. For når Danpo allerede har udmeldt, at de
kun vil producere langsomtvoksende kyllinger, så er det ofte sådan
noget, der breder sig. Derudover skal vi selvfølgelig have det med,
så der også breder sig en stemning i EU om, at det er den måde, som
man producerer ordentlige kyllinger på.

Lise Bech (DF):
Jo, selvfølgelig, og det sagde jeg faktisk også i min tale, altså at
vi fortsat skal have en god, stærk kyllingeproduktion i Danmark,
og med Danpo som den absolut største får det vi også, og jeg
siger også, at det markedsdrevne er meget vigtigt. Så vi går jo
heller ikke bare hundrede procent ind i det her, vi skal have en
udvalgsbehandling. Vi skal have en udfasning af det her, men det er
ikke anlægsomkostninger for producenterne, der her er problemet,
det er mere, at vi får vænnet hele erhvervet, kyllingeslagterierne, og
forbrugerne til det her.

44

Torsdag den 26. november 2020 (B 17)

Kl. 14:42

Kl. 14:39

Fjerde næstformand (Trine Torp):
Hr. Erling Bonnesen.

Fjerde næstformand (Trine Torp):
Hr. Anders Kronborg.
Kl. 14:39

Erling Bonnesen (V):
Jeg havde egentlig ikke tænkt mig at tage ordet denne gang, men nu
gør jeg det alligevel, for jeg skulle lige have en præcisering. Nu siger
ordføreren selv en udfasning, men er ordføreren så ikke enig i, at
inden man griber til at kigge nøjere på det, skal man også have set
på de forbedringer, der rent faktisk er sket igennem de sidste 10-15
år, hvor der jo, som jeg markerede i min ordførertale før, er sket en
række forbedringer på området gennem avlsarbejde osv. Det tager jo
lidt tid at udvikle tingene, men det er i hvert fald min opfattelse, at
der er en positiv udvikling. Skal vi ikke se på det først?
Kl. 14:40

Fjerde næstformand (Trine Torp):
Ordføreren.

Kl. 14:42

Anders Kronborg (S):
Men hvis de andre hurtigt følger trop, er der jo sådan set ingen
grund til, at vi begynder at rive i håndtagene herinde. Det, der jo
er fuldstændig faktuelt, er, at vi ved, at når vi er medlem af EU og
vi er medlem af det indre marked, kan vi ikke som nation lave et
forbud mod den her kyllingeart for de andre europæiske lande. Og
ét er, at vi så laver et forbud, noget andet er, hvordan ordføreren helt
praktisk, helt sagligt, helt faktuelt, vil sikre, at den her produktion
ikke bare rykker udenlands.
Kl. 14:43

Fjerde næstformand (Trine Torp):
Ordføreren.
Kl. 14:43

Kl. 14:40

Lise Bech (DF):
Det skal vi jo gøre samtidig, og det gør vi i udvalgsbehandlingen.
Der skal vi selvfølgelig se på, hvad der er sket i årene. Der er bare
ingen tvivl om, at de her kyllinger, der får så meget lys og vokser
forkert, ikke har et godt dyreliv. Det er ikke god dyrevelfærd. Men
jeg mener også, at vi skal have en udfasning af det her.
Kl. 14:40

Fjerde næstformand (Trine Torp):
Tak. Så er det hr. Anders Kronborg.
Kl. 14:40

Anders Kronborg (S):
Jamen det er da noget af en melding, vi her kan høre fra talerstolen
fra et stort borgerligt parti, altså at man lige er klar til som ved et
knips med fingrene at udfase en så stor produktion i Danmark.
Jeg hører, at ordføreren tror rigtig meget, og det er noget, jeg
selv gør i kirken om søndagen, men hvis vi nu bygger det her op
på fakta, ved vi jo, at fra 2017-2019 er der faktisk en stigende, som
jeg i hvert fald har forstået det, import af kyllingekød fra Europa
til Danmark. Så jeg vil bare bede ordføreren om at forholde sig til,
hvad det er for nogle fakta, ordføreren bygger på, at en afvikling
af den her kyllingeart ikke medfører, at produktionen bare flytter til
andre EU-lande – og at vi således bare flytter et problem – hvor
dyrevelfærden bliver dårligere, og hvor vi flytter arbejdspladser ud
af Danmark. Hvad er det for nogle fakta, ordføreren bygger det på,
frem for tro?
Kl. 14:41

Fjerde næstformand (Trine Torp):
Ordføreren.
Kl. 14:41

Lise Bech (DF):
Det er, at Danmarks største producent af kyllinger – en producent,
der også eksporterer rigtig meget – omlægger deres produktion, altså
deres kyllingeproducenter skal senest i 2021 omlægge. Og det vil
sige, at når vi ikke har mere end en håndfuld kyllingeslagterier i
Danmark, følger de andre hurtigt efter, også når de får sådan noget
her præsenteret fra os om, at det er det, vi er i gang med: at vi
udfaser den her type kylling.

Lise Bech (DF):
Det skal vi gøre ved, at vi udfaser det, så det ikke går for hurtigt. Det
skal være sådan, at det breder sig som ringe i vandet. Vi skal også
have EU-sporet på: Produktionen af de her kyllinger skal stoppe i
EU.
Kl. 14:43

Fjerde næstformand (Trine Torp):
Tak for det. Så er der ikke flere korte bemærkninger. Tak til Dansk
Folkepartis ordfører.
Så er det ordføreren for Radikale Venstre, fru Zenia Stampe.
Kl. 14:43

(Ordfører)
Zenia Stampe (RV):
Jeg synes, det er en rigtig god dag i Folketinget. Jeg må sige, at jeg
er meget opløftet, efter at jeg har hørt Dansk Folkepartis ordførertale
her i dag, for de reservationer, vi selv havde i mit parti, handlede netop om konkurrenceforvridning og eksport. Men det er fuldstændig
rigtigt, som fru Lise Bech fra Dansk Folkeparti siger, at Danbo jo
har besluttet at udfase turbokyllingen. Og derfor er det måske ikke
helt så farligt, som vi troede, og man kan sige, at det jo sådan set
også være ville være en fordel for dem, der vælger den vej, at alle
andre også gør det, for så er det jo ikke konkurrenceforvridende for
dem. Men vi har så selvfølgelig stadig væk EU-perspektivet og hele
det europæiske marked. Men lad mig lige komme tilbage til den tale,
som jeg egentlig havde forberedt her – jeg var bare så opløftet og
meget inspireret af at høre Dansk Folkepartis indlæg.
For der er ingen tvivl om, at det ikke er rar læsning, når man
læser om de her turbokyllinger, altså høns, der vokser så hurtigt, at
organerne ikke kan følge med, hvilket gør, at mange af dem ikke
kan gå normalt, når de nærmer sig slagtetidspunktet. De får alt for
lidt lys. Nu hørte jeg også ministeren redegøre for de her systemer,
men så vidt jeg kan læse mig til, betyder de systemer jo også, at man
hele tiden optimerer lysmængder, for at de så også vokser så hurtigt
som muligt. Og derfor er det måske ikke så meget at give dem 6
timers mørke – det er måske i underkanten, men det er noget, der
øger deres vækst, og det er jo så derfor, man har valgt at gøre det.
Men derfor er det, uanset hvordan man vender og drejer det, ikke et
udtryk for god dyrevelfærd, synes jeg, når man læser om her type
kylling, turbokyllingen Ross 308, en konstruktion – altså en kylling,
som er sådan en lidt kunstig konstruktion – kun lavet, for at den kan
vokse så hurtigt som muligt, så vi hurtigst muligt kan slagte den og
sælge den og spise den til gavn for økonomien, men jo bestemt ikke

Torsdag den 26. november 2020 (B 17)

til gavn for dyrevelfærden. Og derfor er der slet ikke nogen tvivl
om, at det bør være et dansk mål, og det er i hvert fald et radikalt
mål, at vi skal have udfaset den her type kylling på lang sigt. Og
jeg vil sådan set sige, at stort set alle argumenter jo peger i den
retning, lige med undtagelse af eksportargumentet. Og det er sådan
set også grunden til, at vi i min gruppe har indstillet, at vi ikke støtter
beslutningsforslaget, men at vi støtter et langsigtet mål om at udfase
turbokyllingen.
Men jeg synes også, at vi skal gøre mere end bare at sætte os et
langsigtet mål. Jeg synes måske godt – også set i lyset af Danbo,
som nu afvikler eller udfaser turbokyllingen – at vi kan være mere
konkrete og i virkeligheden også efterspørge en plan fra regeringen
i forhold til dens indsats i EU for at arbejde for en udfasning i
hele i EU. Det ville jo i hvert fald fjerne det konkurrenceproblem,
som flere har peget på. Jeg synes også, at der måske er grund til at
kigge på, at hvis vi nu ikke får udfaset den kyllingetype, om der så
alligevel er nogle ting, vi kan gøre for at øge dyrevelfærden. Kunne
vi se på, om vi kunne regulere det her tidspunkter, hvor der er lyst og
mørkt? Altså, kunne man stille nogle krav i den forbindelse? Kunne
man stille nogle andre pladskrav? Det er jo så ikke kun for den
her type kylling, men det er jo den, der fylder mest på det danske
marked. Men altså, at de går 20 store kyllinger på 1 m², synes jeg
ikke virker spor betryggende ud fra et dyrevelfærdsperspektiv.
Så jeg vil gerne herfra i dag tilkendegive, at Det Radikale Venstre
støtter en langsigtet udfasning af turbokyllingen. Vi er ikke parate
til at stemme for beslutningsforslaget, men vi vil stærkt anbefale
regeringen at arbejde med en konkret plan, dels for hvordan man
arbejder i EU for at udfase den her produktionsform eller den her
race, og dels for hvad man jo helt konkret kan gøre for at øge
dyrevelfærden for de her høns, så længe vi stadig væk har dem i
Danmark. Og så synes jeg da også, at vi lige må se på, om den
her udfasning hos Danbo, som jo står for 50 millioner kyllinger om
året, i virkeligheden kunne være et argument for, at vi godt kan
udfase den her kyllingetype i Danmark, uden at det vil koste en
masse eksport. Men det skal vi selvfølgelig se på i respekt for de
mennesker, der lever af det her – der er ikke nogen, der ønsker at
trække tæppet væk under dem. Men hvis markedet faktisk bevæger
sig i den retning, fordi en markedsførende aktør her selv har valgt at
gå i den retning, så er der måske en dialog med branchen foran os,
i forhold til om det her i virkeligheden var noget, vi kunne indgå et
samarbejde om.
Kl. 14:48

Fjerde næstformand (Trine Torp):
Der er ikke nogen korte bemærkninger til De Radikales ordfører. Så
er det ordføreren for Socialistisk Folkeparti, hr. Carl Valentin.
Kl. 14:48

(Ordfører)
Carl Valentin (SF):
Tak. Jeg tror faktisk, der er en sandsynlighed for, at vi kommer til
at spise flere kyllinger de kommende år, for der er flere og flere,
der går op i klimapåvirkningen fra deres kost, og der er en del, der
har fundet ud af, at hvis man spiser kylling, så udleder det mindre,
end hvis man f.eks. spiser gris og oksekød, og hvis vi får nogle
retfærdige klimaafgifter, bliver det jo også således, at kylling bliver
noget af det billige kød, hvis man fortsat ønsker at spise kød. Derfor
tror jeg, at der er en sandsynlighed for, at der kommer en stigning
i markedet for kyllingekød, og netop derfor synes jeg faktisk også,
at debatten om kyllingers velfærd er ret vigtig. Det er nemlig ikke
ubetinget positivt ud fra et dyreetisk perspektiv, hvis folk spiser mere
kylling frem for gris og ko, fordi kyllingerne jo er mindre og der
derfor naturligt nok også skal væsentlig flere dyr til for at producere
den samme mængde kød. Og derfor skal vi debattere det her.

45

Jeg mener, at udfasningen af Ross 308, altså turbokyllingen, er
et ret væsentligt parameter i forhold til at sikre bedre velfærd hos
kyllinger. Det er også relativt let implementerbart, som bl.a. fru
Lise Bech også påpegede fra talerstolen, fordi man i bund og grund
bare skifter den her race ud med en anden kyllingerace, som vokser
langsommere. Problemet med turbokyllinger er jo, at de vokser så
ekstremt hurtigt. Deres ben kan ikke følge med, og derfor sidder
de fleste kyllinger ned, fra de er 2-3 uger gamle. Det synes jeg er
ret voldsomt. Derudover får kyllingerne et uforholdsmæssigt stort
brystparti, som forstyrrer deres tyngde- og balancepunkt, og når vi
kan se, at tre fjerdedele af de danske slagtekyllinger ikke kan gå
normalt ved slagtetidspunktet, så er det altså alvor.
Jeg synes også, debatten her minder os om noget vigtigt i forhold
til dyrevelfærdsdebatten, og det er, at dyrevelfærdsdebatten ikke kun
skal handle om plads og dyrenes forhold. Vi har skabt nogle dyr,
som lider ved deres blotte eksistens, og det sker jo, fordi man, når
man laver et dyrehold ud fra et fokus på profitmaksimering, vil
optimere dyret, altså sikre, at man producerer så meget kød som
muligt på kortest mulig tid, og det går altså ud over dyrevelfærden.
Uagtet hvor gode forhold man altså giver en turbokylling, lider den
blot ved at være til, fordi vi har fremavlet et dyr, som er meget
unaturligt.
Det er jo desværre et problem, som man ser bredt i den animalske
produktion, når dyr optimeres, som var de maskiner. Vi kan jo se
grise, som føder alt for mange unger. Det har stor betydning for,
hvor mange smågrise der dør i Danmark. Vi har køer med kæmpestore yvere, fordi de skal producere så meget mælk som overhovedet
muligt. Det kan give dem yverbetændelse. Vi har høns, der lægger
sygeligt mange æg, altså 300 kr. om året, hvor de i naturen ville
lægge et sted mellem 10 og 20 æg om året, og det er også rigtig
hårdt for deres kroppe. Her er der jo så eksemplet med kyllinger,
som vokser meget hurtigt, og det har betydning for deres mulighed
for at gå, og det presser deres indre organer og mange andre ting.
Jeg synes, det viser, at vi i vores animalske produktion i alt for
høj grad ser dyr som madpakker på ben i stedet for at se dem som de
levende og sansende og følende væsener, som de er, og det synes jeg
generelt er en vigtig pointe, når vi snakker dyreetik og dyrevelfærd.
I det første halvår af 2020 har flere kæder, faktisk ret mange,
allerede sagt fra over for den her produktion. Både ALDI, Lidl,
7-Eleven, Scandic Hotels, LETZ SUSHI og flere andre har sagt:
Vi vil ikke længere servere turbokyllinger. Så det går altså relativt
hurtigt, og også med Danpo, som fru Lise Bech nævnte, så er det her
faktisk noget, der rykker sig ret meget i de her år, og derfor synes jeg
også, det er godt, at det kommer op på det her høje politiske niveau.
Min sidste bemærkning skal egentlig være, at ud over at vi støtter
Enhedslistens beslutningsforslag og synes, at det er fornuftigt at
gennemføre det, så synes jeg egentlig også, man burde implementere
det her som en naturlig konsekvens af den nye dyrevelfærdslov, vi
har fået. Jeg vil lige citere fra loven:
»Loven har til formål at fremme god dyrevelfærd, herunder beskytte dyr, og fremme respekt for dyr som levende og sansende væsener. Loven har endvidere til formål at varetage dyreetiske hensyn.«
Når man læser det, synes jeg ikke, der i den store rammelovgivning for dyrevelfærd er meget plads til produktion af en type som
Ross 308, hvor kyllingerne har så dårlige vilkår. Derfor støtter SF
det her beslutningsforslag, og vi støtter også, at man udfaser produktionen som en naturlig konsekvens af den nye dyrevelfærdslov. Tak.
Kl. 14:53

Fjerde næstformand (Trine Torp):
Tak til SF's ordfører. Der er ikke nogen korte bemærkninger. Så
den næste ordfører i rækken er hr. Per Larsen fra Det Konservative
Folkeparti.

46

Torsdag den 26. november 2020 (B 17)

Kl. 14:53

(Ordfører)
Per Larsen (KF):
Tak for det, formand. Vi kommer til at lægge os på samme linje som
regeringen i det her spørgsmål. Vi har en stor kyllingeproduktion af
høj kvalitet i Danmark; langt over 100 millioner kyllinger produceres der, og det giver masser af arbejdspladser. Det er en på mange
måder bæredygtig produktion, og vi ved, at klimabelastningen ved
at producere kyllingekød er meget mindre end ved så mange andre
kødtyper – som den forrige taler var inde på. Så jeg tror også på,
at der bliver et voksende marked for kyllingekød fremadrettet. Men
det er klart, at hvis man går ind og laver nogle reguleringer, som
er uhensigtsmæssige i forhold til det øvrige EU-marked, så kommer
vores danske producenter jo i en konkurrencemæssig uhensigtsmæssig situation, og derfor støtter vi heller ikke det forslag, der er lagt
frem.
Der er også nogle ting, i forhold til hvor stort problemet er. Altså,
hvad er det, man skal sætte i stedet? Vi kan jo se, at den der Ross
308-kylling når frem til slagteriet i levende live i højere grad end den
race, som man påtænker at erstatte Ross 308 med, nemlig den der
Ranger Gold. Og jeg synes, at det er hensigtsmæssigt, at vi følger
EU-sporet, sådan at de danske producenter bliver ved med at have
nogenlunde lige konkurrencefordele i forhold til det øvrige marked.
Derfor bliver det et nej til forslaget herfra. Tak.
Kl. 14:55

Fjerde næstformand (Trine Torp):
Tak til ordføreren. Der er ikke nogen korte bemærkninger. Den
næste ordfører er fra Nye Borgerlige. Hr. Peter Seier Christensen,
værsgo.
Kl. 14:55

(Ordfører)
Peter Seier Christensen (NB):
Tak for ordet. Som nævnt i min ordførertale vedrørende B 16 om
udfasning af produktion af buræg i Danmark, ønsker vi i Nye Borgerlige at skabe rammerne for et moderne højteknologisk landbrug.
Dansk landbrugs indsats udgør en hjørnesten i Danmarks moderne
historie. Hvis nogle virksomheder og landbruget, som forslagsstillerne nævner i beslutningsforslaget, vil omstille deres produktion, så er
det helt fint. Men det skal virksomhederne og de dele af landbruget,
der vil det, selv tage initiativ til og betale for. Og i sidste ende er det
forbrugerne, der tilvælger det og betaler for det. Vi siger også ja til
økologi, men nej til skæv økologistøtte. Den økologiske produktion
skal ikke holdes kunstigt oppe af offentlige tilskud eller offentlig
indkøbspolitik. Det økologiske og det konventionelle landbrug skal
konkurrere på lige vilkår, for så har forbrugerne friheden til selv at
bestemme, hvad de vil købe af kyllinger ud fra kvalitet og pris og
dyrevelfærdsovervejelser. Derfor kan Nye Borgerlige ikke støtte B
17.
Kl. 14:56

Fjerde næstformand (Trine Torp):
Der er ikke nogen korte bemærkninger. Tak til Nye Borgerliges ordfører. Og så er vi nået til ordføreren for forslagsstillerne, hr. Søren
Egge Rasmussen fra Enhedslisten.
Kl. 14:57

(Ordfører for forslagsstillerne)
Søren Egge Rasmussen (EL):
Tak. Og tak for debatten indtil nu. Årsagen til, at Enhedslisten har
fremsat det her forslag, er jo sådan set den, at vi af dyrevelfærdshensyn ønsker at udfase denne turbokylling, Ross 308, med en tidsgrænse, som hedder med udgangen af 2022.

Jeg vil gerne sige tak til SF for den helhjertede opbakning, og jeg
vil gerne sige tak til Dansk Folkeparti for at have overhalet Radikale
indenom og være mere visionær på dyrevelfærdsområdet i forhold
til fjerkræ, end Radikale var og er i dag. Jeg har så kunnet lytte mig
til, at der er et eller andet hensyn til Produktionsdanmark, der tages
her, og jeg synes egentlig, at det er lidt overraskende oven på den
dyrevelfærdslov, som et enigt Folketing har vedtaget. Når jeg ser på,
hvad det er for en – hvad skal jeg sige – manglende dyrevelfærd, der
er for den kyllingerace, der hedder Ross 308, så har jeg svært ved
at forstå, at man ikke ligesom stopper op og siger: Nå, her er man
altså avlsmæssigt kommet så langt ud, at det ikke harmonerer med
den lovgivning, man har i Danmark, ligesom jeg har svært ved at
forstå, at man derfor ikke i en bekendtgørelse var kommet til, at der
er nogle racer, som man ikke kan acceptere bliver anvendt i vores
produktionsanlæg.
Indimellem fremavler man jo noget, som man godt kan se skævheden i. Der er nogle kvægavlere, der har belgisk blåhvidtkvæg, som
har svært ved at føde en kalv uden kejsersnit, hvilket får de fleste
til at stoppe op sige: Nå, men det er da vist kommet lidt for langt
ud, og at der har man vist en kødrace, som er så kødfuld, at den
ikke engang kan blive født af en ko. Derfor er der jo sådan set nogle
landmænd, der kommer frem til den erkendelse, at her er noget,
hvor de ikke længere kan være med, og der synes, vi skal hjælpe de
landmænd, ved at vi indfører nogle begrænsninger for, hvad det er
for nogle husdyrtyper, man må have. Det er årsagen til, at vi rejser
spørgsmålet.
Jeg synes, at med en kyllingeproduktion på over 100 millioner
stykker, hvoraf 90 millioner er Ross 308, så er det her sådan et ret
væsentligt problem at rejse i Folketingssalen. Det er altså ikke bare
en eller anden lille niche med en eller anden kylling, som vokser for
hurtigt. Det her er simpelt hen noget, der fylder i landbruget. Det er
også noget, der fylder i vores eksport, og det også noget, der fylder i
indkøbskurven for mange danskeres vedkommende.
Nu er der så et flertal i Folketinget, der ligesom lægger op til,
at det skal være danskerne, der ligesom afgør det her – det er den
her markedsbaserede dyrevelfærd om, at hvis forbrugerne, som jo
heldigvis også er vælgere, kommer frem til, at de vil fravælge Ross
308, jamen så er der nogle politikere, der så siger: Nå, men det er
jo fint så. Og så er det ligesom dem, der styrer udviklingen. Der
synes jeg altså, vi som politikere har nogle forpligtigelser, især når
vi har vedtaget en dyrevelfærdslov, som præciserer, at dyr er levende
og sansende væsener, det vil side, at de sådan set er sandende, og
det vil sige, at der bør være grænser for, hvad man vil acceptere af
produktion af fjerkræ. Når man så har en kyllingerace, som vokser
så hurtigt – de vokser fra 40 g til over 2 kg på 5 uger – at det
medfører, at de sådan set har benproblemer og ikke kan stå på deres
ben efter 2-3 uger, altså, at vi har den situation, at tre ud af fire
kyllinger ikke kan gå normalt på slagtetidspunktet, grundet et for
stort brystparti, som forstyrrer kyllingens tyngde- og balancepunkt,
ja, så er der nogle politikere, der tænker: Jamen det er lige meget,
fordi det er bare en kødklump, som hurtigst muligt skal på slagteriet
og blive til et eller andet, der kan komme i ovnen. Men det altså bare
ikke den tilgang, som Enhedslisten har til det her problem.
Den her sag vinder vi så ikke i dag, men jeg håber virkelig, at
der er en debat ude i samfundet, som vil tage til i styrke. Der er
dyrevelfærdsorganisationer, som har spottet, at her har vi et problem,
og Dyrenes Beskyttelse, Anima og andre er jo med til at sætte fokus
på, at det her ikke går, at den her turbokylling ikke er noget, som
bør være i dansk landbrug, og at den derfor bør udfases. Det kan jo
sagtens ske på kontrolleret vis, hvilket Lise Bech fremdog i sin tale,
for det er jo bare et spørgsmål om, at der er nogle produktionsanlæg
derude, som opdrætter kyllinger, og hvor man ikke skal købe den
lillebitte kylling af den her race på 40 g, men skal købe nogle andre
kyllinger og sætte ind i stedet for. Så kan det godt være, at de vokser

Torsdag den 26. november 2020 (B 17)

lidt langsommere, så man ikke have ni hold kyllinger om året, men
måske kun otte, og så er det sådan. Så kan det godt være, at det
kyllingebryst, man kan købe nede i supermarkedet, kommer til at
være 2-3 kr. dyrere pr. pakke, og det er så det, som forbrugerne vil
komme til at stå over for.
Men som sagt: Tak for debatten. Jeg synes, at den kan danne baggrund for en god udvalgsbehandling. Jeg fornemmer, at der er noget
med noget fakta, som man har lidt forskellig opfattelse af, om, hvor
slemt det står til med benproblemer og den hurtige vækst. Det må vi
afklare i udvalgsbehandlingen. Jeg synes også, ministeren fremdrog
en række fakta, som jeg synes der er grund til at kigge nøjere på med
henblik på at vurdere, hvordan den danske kyllingeproduktion har
det. Så tak for debatten indtil nu.
Kl. 15:02

Fjerde næstformand (Trine Torp):
Tak for det. Der er et par korte bemærkninger. Først er det hr. Anders
Kronborg.
Kl. 15:02

Anders Kronborg (S):
Jamen jeg anerkendte jo allerede selv i mit indlæg, at jeg synes, det
er fint, at Enhedslisten rejser en sådan problemstilling, og at vi får
drøftet den her problemstilling i Folketingssalen. Og hvis Enhedslisten i forbindelse med udvalgsbehandlingen også tænker, at det her
er noget, vi kan blive klogere på ved at komme på besigtigelse ude
i den virkelige verden frem for bare at sidde herinde og kloge os
på den her problemstilling, så vil jeg sådan set være åben over for,
at vi kunne tage ud i den virkelige verden, om man så må sige, og
besigtige det her.
Nu står der på min skærm, at jeg har 4 minutter og 28 sekunder
tilbage. Det tror jeg er lige lidt i overkanten. Så det er også derfor,
at jeg trækker spørgsmålet lidt – nej. Jeg vil bare høre ordføreren for
Enhedslisten, om han ikke anerkender, at der er en udfordring med
EU-sporet, og at der faktisk kan komme en øget import af det, som
Enhedslisten gerne vil være med til at forbyde i Danmark. Jeg står
selv her med en kontrolrapport fra 2018, hvor 46 besætninger blev
hevet ud til kontrol, og der kan jeg se, at der er givet nul påbud og
nul politianmeldelser i forbindelse med det besøg. Så kan vi jo altid
diskutere reglerne og diskutere, hvad der skal være bedre, men ifølge
de her tal har vi jo nogle producenter, der overholder og efterlever
de regler, som vi har sat herinde i huset. Så jeg tænker bare, at
anerkender Enhedslisten slet ikke, at der kan være et EU-spor, der
faktisk er udfordrende?
Kl. 15:04

Fjerde næstformand (Trine Torp):
Tak for ærligheden omkring taletiden i stedet for bare at bruge den.
Værsgo til ordføreren.
Kl. 15:04

Søren Egge Rasmussen (EL):
Altså, med de rotationsregler, Enhedslisten har, har jeg slet ikke
tålmodighed til at vente på EU. Vi er nødt til at gennemføre noget
her i Folketinget på hurtig vis. Og så vil jeg da sige, at vi hver eneste
dag i Enhedslisten tænker på det der med at møde virkeligheden.
Altså, den virkelighed, jeg kommer fra, er jo bl.a., at jeg er uddannet
økologisk landmand og har haft ansvar for en landbrugsproduktion i
10 år, også hvor der i en stor del af perioden har været fjerkræ. Når
jeg så læser om produktionsforhold, hvor man har 40.000 kyllinger i
et hold, at når man ser på det her væksttempo, som de her kyllinger
har, og begrænset dagslys og ingen adgang til at komme ud, så må
jeg nok sige, at så er det langt fra den virkelighed, som er i det
økologiske landbrug, hvor man arbejder på en helt anden måde med
dyrevelfærd. Jeg siger ikke, at det hele er rosenrødt i det økologiske,

47

men der har man altså valgt at sætte et regelsæt, som sætter en høj
barre. Man må bare sige, at når jeg så her i Folketinget kan arbejde
for at udrydde det værste, så griber jeg den chance.
Kl. 15:05

Fjerde næstformand (Trine Torp):
Hr. Anders Kronborg.
Kl. 15:05

Anders Kronborg (S):
Det er jo fuldstændig fair. Det er også derfor, at der er en lige linje til
det her. Når regeringen siger, at de vil have et større fokus på f.eks.
økologi i offentlige køkkener, så er det jo også med til at fremme
en anden kyllingerace end den her, for den her kyllingerace er ikke
en del af den økologiske produktion. Al ære og respekt for Enhedslistens rotationsprincip og tidshorisont osv., men virkeligheden er jo
også, at udbud og efterspørgsel nogle gange afgør, hvad forbrugerne
lægger i indkøbskurven. Det her kan jo stadig produceres i samtlige
af de andre europæiske lande. Så anerkender ordføreren slet ikke, at
der bare vil komme en øget import til Danmark?
Kl. 15:05

Fjerde næstformand (Trine Torp):
Ordføreren.
Kl. 15:05

Søren Egge Rasmussen (EL):
Jo, jeg anerkender, at EU's indre marked er et problem, hvis det
er sådan, at man vil gå videre og have nogle højere standarder i
Danmark, end EU tillader. Sådan vil det være her. Der vil man jo
blive ramt med det samme af, at man ikke kan forbyde import af
den her kylling. Det er jo det dilemma, der er i EU, altså at den
selvbestemmelse, man har i de enkelte lande, er på et begrænset
niveau.
Kl. 15:06

Fjerde næstformand (Trine Torp):
Så er der en kort bemærkning til hr. Per Larsen. Værsgo.
Kl. 15:06

Per Larsen (KF):
Tak for det, og tak til ordføreren for at holde sin tale. Når man læser
bemærkningerne til Enhedslistens forslag her, bliver man godt nok
noget mistrøstig. Der står:
»Flere af kyllingerne oplever organsvigt, fordi deres indre organer ikke kan følge med den hurtige vækst. Deres ben kan heller ikke
følge med, og de fleste kyllinger sidder derfor ned fra de er 2-3 uger
gamle.«
Altså: »de fleste kyllinger sidder derfor ned fra de er 2-3 uger
gamle«. Jeg har prøvet at søge efter, hvor jeg kunne finde det. Jeg
kan se, at det står inde på Dyrenes Beskyttelses side, men der er
ikke nogen kildeangivelse på. Og hvis vi så kigger på, hvad andre
fremkommer med, så har vi jo professor i fjerkræsygdomme Jens
Peter Christensen, der skriver i forhold til det her med sygdomme:
»Nævnes skal det i den sammenhæng, at det faktisk er få kyllinger, der har alvorlige sygdomme. Nogle tal indikerer, at tre pct. af
Ross 308 kyllingerne ikke når frem til slagteriet, mens det tal er lidt
højere for Ranger Gold.«
De to ting er jo lidt i modstrid med hinanden, synes jeg nok.
Kl. 15:07

Fjerde næstformand (Trine Torp):
Ordføreren.

48

Torsdag den 26. november 2020 (B 46)

Kl. 15:07

Søren Egge Rasmussen (EL):
Jamen jeg synes da, det er fint, hvis vi under udvalgsbehandlingen
kan få nogle kilder på de udsagn, som bl.a. Dyrenes Beskyttelse er
kommet med. Det synes jeg ville være vældig fint, og hvis der er
nogle produktionsgrene i Landbrug & Fødevarer eller nogle andre,
som har noget andet data, så lad os da få det frem. Lad os da få
en saglig debat. Det er jeg meget for. Jeg har bare fremlagt de
oplysninger, som jeg er blevet gjort bekendt med i forbindelse med
at udarbejde det her beslutningsforslag. Derfor står det sådan set i
bemærkningerne til vores forslag.
Kl. 15:08

Fjerde næstformand (Trine Torp):
Hr. Per Larsen.

Det næste punkt på dagsordenen er:
14) 1. behandling af beslutningsforslag nr. B 46:
Forslag til folketingsbeslutning om krav om mærkning af kød
efter slagtemetode.
Af Marie Krarup (DF) m.fl.
(Fremsættelse 22.10.2020).
Kl. 15:09

Forhandling
Fjerde næstformand (Trine Torp):
Forhandlingen er åbnet, og den første, der får ordet, er ministeren for
fødevarer, landbrug og fiskeri.
Kl. 15:09

Kl. 15:08

Per Larsen (KF):
Tak for det. I den forbindelse er jeg faktisk meget enig med hr.
Anders Kronborg i, at der måske er behov for, at vi kommer ud og
kigger lidt i fædrelandet og ser på nogle af produktionsformerne.
Der kunne man lægge op til en studietur. Jeg kunne jo forestille mig,
at den nytiltrådte minister måske ville gøre os følge.
Kl. 15:08

Fjerde næstformand (Trine Torp):
Ordføreren.
Kl. 15:08

Søren Egge Rasmussen (EL):
Ja, jeg er bekendt med, at der er nogle landbrug, som passer meget
på, hvem der kommer ind i staldene. Og det har jeg fuld forståelse
for, for man kan jo ikke vide, hvilken smitte man kan bære med ind.
Så jeg ved ikke, om det er det, der skal til. Jeg tror ikke, at jeg ville
ændre standpunkt, selv om jeg kom ind i sådan en stald, hvor der
er 40.000 kyllinger, som er på vej til at blive slagtet, og som lever
under nogle forhold, hvor de ikke kan komme udenfor og skrabe og
få dagslys.
Kl. 15:08

Fjerde næstformand (Trine Torp):
Tak for det. Der er ikke flere korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at beslutningsforslaget henvises til Miljø- og Fødevareudvalget. Hvis ingen gør indsigelse, betragter jeg dette som vedtaget.
Det er vedtaget.

Ministeren for fødevarer, landbrug og fiskeri (Rasmus Prehn):
Først og fremmest tak til forslagsstillerne for forslaget. Der er fremsat et beslutningsforslag om at udforme en generelt gældende regel
om oplysninger og mærkning af kød med slagtemetode. Forslagsstillerne begrunder det med, at forbrugerne skal sikres et frit valg, med
hensyn til om de ønsker at købe kød af halaslagtede dyr eller ej.
Først og fremmest er det væsentligt at understrege, at der dyrevelfærdsmæssigt ikke er nogen forskel på, om der slagtes konventionelt eller efter religiøse rituelle slagtemetoder. Det skyldes, at
de danske regler, indført i 2014 under en socialdemokratisk ledet
regering, stiller krav om forudgående bedøvelse af dyrene uanset
slagtemetode. Så siden 2014 har det altså været sådan: Man skal
bedøve dyrene, inden de bliver slagtet. Så der er styr på det med
dyrevelfærd.
Mærkningsreglerne for fødevarer er totalharmoniseret i EU, og
det følger af EU reglerne, hvilke oplysninger det er obligatorisk at
mærke fødevarer med. Medlemslande er dermed i fællesskab blevet
enige om, hvilke oplysninger der skal stå på fødevarerne. Slagtemetode er ikke en af de oplysninger, som er obligatorisk at mærke med.
At indføre sådan et krav vil kræve en fælles politisk beslutning i EU,
da mærkningsreglerne som sagt er totalharmoniserede. I henhold
til fødevareinformationsforordningen kan der kun indføres nationale
krav til mærkning af fødevarer, hvis kravene er begrundet i mindst
et af følgende hensyn: beskyttelse af folkesundheden, beskyttelse
af forbrugerne, bekæmpelse er svig. Mærkning med slagtemetode
vurderes ikke at kunne begrundes med nogen af disse hensyn.
Når reguleringen af slagtemetoder i Danmark betyder, at lovlige
slagtemetoder sikrer et acceptabelt niveau af dyrevelfærd, fødevaresikkerhed, næringsindhold samt kvaliteten og smagsoplevelsen af
kødet, hvilket er de forhold, jeg er ansvarlig for at regulere som
fødevareminister, så er mærkning af kød med slagtemetode efter min
opfattelse overflødig. Producenter kan til enhver tid frivilligt indføre
ordninger, der giver forbrugeren mulighed for at vælge ikkerituelt
slagtede produkter. Naturligvis under forudsætning af, at forbrugeren
ikke bliver vildledt. Man kan altså som virksomhed, det vil sige
såvel producenter som sygehuse, plejehjem m.v., vælge frivilligt at
oplyse om eller mærke med eksempelvis halal eller ikkehalal eller
lignende, så længe oplysningen ikke vildleder forbrugeren.
På baggrund af de samlede argumenter, jeg har gennemgået her,
mener jeg ikke, at der er grundlag for at imødekomme ønsket om at
indføre regler som foreslået i det her beslutningsforslag, B 46, og vi
lægger an til at afvise forslaget.
Kl. 15:12

Fjerde næstformand (Trine Torp):
Tak for det. Der er nogle korte bemærkninger. Først er det fra fru
Marie Krarup. Værsgo.

Torsdag den 26. november 2020 (B 46)

Kl. 15:16

Kl. 15:12

Marie Krarup (DF):
Mener ministeren ikke, at det er mærkeligt, at forbrugere, som ikke
er muslimer, og som ikke er interesseret i, at Danmark bliver mere
islamisk, eller at verden bliver mere islamisk, gennem deres forbrug
af kød kommer til at støtte islamisk mission økonomisk? For det er
jo det, der er tilfældet. Når der bliver slagtet halal i Danmark eller
andre steder, betaler man nogen for at give en halalvelsignelse og
et halalcertifikat, og de penge bliver kanaliseret videre i islamisk
mission eller brugt til støtte af moskéer. Er det ikke mærkeligt, at vi
alle sammen skal støtte det, uvidende om at vi gør det? Jeg fatter
ikke, at man ikke kan se, at der er nogen, der har behov for i hvert
fald personligt at få lov til at undgå at støtte islamisk mission i
Danmark.
Kl. 15:14

Fjerde næstformand (Trine Torp):
Ministeren.
Kl. 15:14

Ministeren for fødevarer, landbrug og fiskeri (Rasmus Prehn):
Som ny minister for fødevarer, landbrug og fiskeri er mit fokus på
fødevarerne og på sikkerheden: at vi kan regne med, at det, vi spiser,
ikke er noget, vi bliver syge af; at vi kan regne med, at kvaliteten
er i orden; og at vi kan regne med, at der er styr på dyrevelfærden.
Det er det område, jeg er sat til at administrere. Religiøse forhold er
noget andet, og jeg synes, man skal holde igen med at begynde at
regulere på det her område, ligesom man jo heller ikke tager stilling
til andre holdningsmæssige forhold hos forskellige slagterier. Det er
et privat anliggende, og som forbruger tror jeg man er optaget af, om
kvaliteten er i orden, om dyrevelfærden er i orden, om produktet er i
orden, og om man kan være sikker på, at man ikke bliver syg af det.
Kl. 15:14

Fjerde næstformand (Trine Torp):
Fru Marie Krarup.
Kl. 15:14

Marie Krarup (DF):
Men som forbruger bliver jeg tvunget til give penge til islamisk
mission via mit forbrug, fordi jeg ikke kan få at vide, om det er
halal eller ikke halal. Nogle gange kan man få det at vide, og så
kan jeg undgå det; andre gange kan jeg ikke få det oplyst, og så
er der en risiko for, at jeg personligt kommer til at støtte islamisk
mission i Danmark og dermed støtte, at Danmark bliver mindre
dansk og mere islamisk. Det synes jeg er dybt, dybt umoralsk. Jeg
synes virkelig, det er forkert, og argumentet med, at alt skal være
ensrettet i EU, mener jeg heller ikke holder. Danmark kunne sagtens
være foregangsland på det her område.
Kl. 15:15

Fjerde næstformand (Trine Torp):
Ministeren.
Kl. 15:15

Ministeren for fødevarer, landbrug og fiskeri (Rasmus Prehn):
Hvis jeg går ned til den lokale bager og køber rundstykker til familien, kan jeg jo heller ikke vide, om den lokale bager giver et bidrag til
en anden religiøs gruppe. Det er jo ikke til at vide, hvad man vælger
at støtte privat, og derfor tror jeg man skal passe meget på med, at
man skal have en mærkningsordning, hvor man tilkendegiver, hvad
for en trosretning man støtter privat. Og jeg har svært ved at se, at et
sådant mærke har noget med fødevaresikkerhed at gøre.

49

Fjerde næstformand (Trine Torp):
Tak. Så er det fru Pernille Vermund.
Kl. 15:16

Pernille Vermund (NB):
Tak for det. Ministeren siger, at der er styr på det med slagtningen,
for i Danmark må man ikke slagte efter de metoder, som man måtte
før, uden bedøvelse. Men på Fødevarestyrelsens hjemmeside er der
en oversigt over, hvilke EU-lande der slagter efter de her metoder.
Der står også på Fødevarestyrelsens hjemmeside, at de varer bliver
importeret til Danmark og kan importeres til Danmark, uden at vi
har et eller andet krav om, at de så bliver mærket. Kan fødevareministeren ikke se, at når vi har lavet regler om slagtning og dyrevelfærd
i Danmark, handler det jo om, at vi som forbrugere gerne vil sikre
os, at der, når vi køber fødevarer, er en dyreetik bag ved, som vi kan
stå inde for? Derfor er det vel også rimeligt, at danske forbrugere tilsvarende, når vi importerer kød eller andre fødevarer, kan være sikre
på, at man ikke importerer kød, som er slagtet efter metoder, som vi
har forbudt i Danmark – og på den baggrund måske genoverveje, om
mærkning af halalslagtede fødevarer ikke var en god idé.
Kl. 15:17

Fjerde næstformand (Trine Torp):
Ministeren.
Kl. 15:17

Ministeren for fødevarer, landbrug og fiskeri (Rasmus Prehn):
Jamen som ny fødevareminister er jeg kisteglad over, at fru Pernille
Vermund og Nye Borgerlige er optaget af dyrevelfærd. Det gør mig
rigtig glad. Vi har lige haft to andre beslutningsforslag med dyrevelfærden i fokus, og der var det oppe flere gange, at vi jo internt i EU
arbejder på at få bedre mærkningsordninger, så man kan se, om der
er styr på dyrevelfærden eller ej. Er det sådan, at der findes f.eks.
halalslagtet kød i andre lande, hvor dyrevelfærden ikke er i orden,
jamen så vil det da være en utrolig god idé, at man som forbruger
kan se det og sige, at den er jeg ikke med på; jeg vil ikke være med
til at mishandle dyr, så det vælger jeg fra.
Kl. 15:17

Fjerde næstformand (Trine Torp):
Fru Pernille Vermund.
Kl. 15:17

Pernille Vermund (NB):
Jeg formoder, at fødevareministeren – denne fødevareminister – står
på mål for, hvad der står på Fødevarestyrelsens hjemmeside, så vi
ikke igen har en styrelse, der gør ét, og en minister, der mener noget
andet. Derfor må jeg tage det for gode varer, når Fødevarestyrelsen
skriver på sin hjemmeside, at vi rent faktisk i dag importerer kød fra
lande, som slagter efter metoder, som i dag er forbudt i Danmark,
uden at vi som forbrugere i Danmark kan se, at de er slagtet efter de
her metoder, og dermed fravælge dem. Så det her er bare en appel:
Kunne fødevareministeren ikke overveje, om vi også i Danmark
måske kunne tage skridtet videre og sikre, at vi som forbrugere ikke
støtter det her?
Kl. 15:18

Fjerde næstformand (Trine Torp):
Ministeren.
Kl. 15:18

Ministeren for fødevarer, landbrug og fiskeri (Rasmus Prehn):
Det, jeg prøvede at referere til i mit svar før, var, at vi arbejder
på at få lavet en EU-mærkningsordning, så der gælder den samme

50

Torsdag den 26. november 2020 (B 46)

mærkningsordning i hele EU, så man er sikker på, at der er styr
på dyrevelfærden. Det er jo sådan, at der inden for EU er varernes
fri bevægelighed, og derfor kan vi ikke bare lave vores eget mærke
i Danmark og sige, at nu udelukker vi nogle varer fra at komme
ind. Det er noget, vi skal lave fælles i EU. Men jeg er optaget af
dyrevelfærd, og jeg er rigtig glad for at høre, at fru Pernille Vermund
også er optaget af det med dyrevelfærd. Så lad os da sammen løfte
det her, så vi får et endnu bedre dyrevelfærdsmærke internt i EU.
Kl. 15:19

Fjerde næstformand (Trine Torp):
Tak. Så er det hr. Marcus Knuth.
Kl. 15:19

Marcus Knuth (KF):
Tak. Jeg tror, der er rigtig mange danskere, som godt kunne tænke
sig at kunne fravælge halalprodukter – nogle af hensyn til dyrevelfærden. Jeg har selv set dyr blive halalslagtet i Afghanistan og Mellemøsten, og de bløder langsomt ihjel ved at få skåret halsen over, og
det er bare ikke det samme som mere humane slagtemetoder. Andre
synes, at det, at et dyr i et kristent land som Danmark skal slagtes
efter islamiske ritualer, ikke er nødvendigt. Men jeg er jo enig med
ministeren. Vi er jo en del af fælles europæiske aftaler, der siger, at
en sådan mærkning – i hvert fald som jeg forstår det – skal aftales
med andre EU-lande. Så vil ministeren tage til Bruxelles og prøve at
få indført en decideret mærkning af halalkød i hele EU?
Kl. 15:20

Fjerde næstformand (Trine Torp):
Ministeren.
Kl. 15:20

Ministeren for fødevarer, landbrug og fiskeri (Rasmus Prehn):
Tak til hr. Marcus Knuth og Det Konservative Folkeparti. Det er
rigtigt, at man ser nogle kradsbørstige billeder i forbindelse med
slagtning, og der er jeg bare så kolossalt glad for, at vi for år tilbage
i Danmark indførte det krav, at uanset hvad, skal dyrene bedøves
først. Det var en socialdemokratisk regering, der indførte det her.
Vi har haft dyrevelfærd i fokus i mange år. Det er jeg stolt over,
det kan Danmark godt ranke ryggen over. Vi har styr på det med
dyrevelfærd.
Så er der steder, hvor der ikke er styr på det, og skal vi så tage det
op der? Ja, og det har også været en del af temaet hele dagen i dag,
at vi gerne sammen med vores europæiske nabolande vil arbejde for
et bedre EU-mærke, der har dyrevelfærd mere i fokus. Så det er en
rigtig god idé, og der er jeg glad for at høre, at også hr. Marcus
Knuth og Det Konservative Folkeparti trækker med i den retning.
Kl. 15:20

Fjerde næstformand (Trine Torp):
Hr. Marcus Knuth.
Kl. 15:20

Marcus Knuth (KF):
Tak. Jeg har bare to hurtige spørgsmål. Jeg skal bare være helt klar
over, at det også specifikt er en mærkning af halalkød, altså den rituelle slagtning, som vil ministeren vil arbejde for. Og vil ministeren
i mellemtiden – for tingene kan jo godt tage lidt tid i EU, og det er
ikke sikkert, at der er opbakning – bakke op om en frivillig ordning,
som ministeren selv var inde på, f.eks. med hjælp fra Fødevarestyrelsen, der så hjælper med at udføre kontrollen? Det kunne måske
være et første skridt i den rigtige retning her i Danmark.
Kl. 15:21

Fjerde næstformand (Trine Torp):
Ministeren.

Kl. 15:21

Ministeren for fødevarer, landbrug og fiskeri (Rasmus Prehn):
Jeg vil sige to forskellige ting. Min opgave som minister for fødevarer, landbrug og fiskeri er de ting, som jeg var inde på før, med
fødevaresikkerhed, med dyrevelfærd og med kvalitet. Der vil jeg
gerne arbejde for et fælles europæisk mærke, der kan fremme dyrevelfærd. Jeg tror, at jeg som fødevareminister skal holde mig fra at
begynde at forholde mig til religion, men dyrevelfærd vil jeg gerne
have fokus på. Med hensyn til den frivillige ordning i Danmark var
det også en del af min indledende tale, at man kan mærke det, hvis
man ellers kan bevise, at det lever op til de her krav, og det kan være
en udmærket idé.
Kl. 15:22

Fjerde næstformand (Trine Torp):
Tak til ministeren. Der er ikke flere korte bemærkninger, så nu går
vi i gang med ordførerrækken, og den første ordfører er hr. Rasmus
Stoklund fra Socialdemokratiet. Værsgo.
Kl. 15:22

(Ordfører)
Rasmus Stoklund (S):
Tak, formand. Med beslutningsforslaget lægges der op til, at der
skal indføres en generel regel om oplysning og mærkning af kød
med anvendt slagtemetode. Hvis mange forbrugere har et ønske om
en sådan mærkning, står det allerede i dag fødevarevirksomheder
frit for at begynde at mærke deres produkter. I en markedsøkonomi
som den danske er den ligevægt, der indfinder sig i mødet mellem
forbrugernes efterspørgsel og virksomhedernes udbud, som bekendt
en god og effektiv mekanisme, men forslaget lægger op til at sætte
markedet på standby og indføre lovgivning i stedet.
I Danmark har vi ikke mulighed for at indføre et nationalt krav
om mærkning af anvendt slagtemetode for kød, hvis vi vil være en
del af det indre marked og have adgang til at eksportere smør og kød
til resten af Europa. Og det europæiske marked er naturligvis vigtigt
for både eksport og arbejdspladser for dansk økonomi. Socialdemokratiet kan derfor ikke støtte beslutningsforslaget.
Kl. 15:23

Fjerde næstformand (Trine Torp):
Tak for det. Der er et par korte bemærkninger. Først er det fru Marie
Krarup.
Kl. 15:23

Marie Krarup (DF):
Jeg synes bare, at det er nogle virkelig underlige forklaringer, vi
får, og at det skulle være helt umuligt at indføre det her tror jeg
simpelt hen ikke på. Altså, selvfølgelig vil man da kunne indføre det
over for danske producenter og sige: Søde venner, fra nu af skriver
I, på hvilken måde I gør det her – ligesom der er en lang række
andre regler. Man kan jo i første omgang sige, at kød fra udlandet
måske ikke umiddelbart behøver at blive mærket, men i forhold til
danske producenter, som er under dansk lovgivning, må man da
sagtens kunne gøre det. Og det er jo ikke et spørgsmål om at blande
religion sammen med slagtemetoder. Det er jo netop en mulighed til
forbrugeren om at kunne vælge det religiøse fra – det islamiske fra.
For vi ved nu, at de penge, der går til halalcertificering, bliver brugt
til islamisk mission i vores eget land. Altså, at give penge til det her
er jo at stå omhyggeligt og grave sin egen grav. Og det kan man da
godt forstå at danske forbrugere ikke nødvendigvis har lyst til. Så
kan ordføreren ikke godt se, at det må kunne lade sig gøre, og at det
er moralsk rigtigt at gøre det?

Torsdag den 26. november 2020 (B 46)

Kl. 15:24

Fjerde næstformand (Trine Torp):
Hr. Rasmus Stoklund.
Kl. 15:24

Rasmus Stoklund (S):
Nej, jeg må indrømme, at jeg ikke helt kan se det, for der er intet,
der står i vejen for, at en dansk fødevarevirksomhed kunne gå i
gang med at bruge den her mærkning, hvis den ville, fra i morgen.
Det tror jeg virksomhederne ville gøre, hvis de kunne fornemme,
at der var en efterspørgsel efter det blandt forbrugerne. Men vi
diskuterede et nogenlunde tilsvarende beslutningsforslag for et år
siden. Jeg holdt nogenlunde den samme tale – det gjorde vi nok alle
sammen herinde – og hverken før eller siden er jeg stødt på noget
folkeligt krav om den her form for mærkning. Derfor synes jeg, at
det virker sådan lidt unaturligt at skulle forcere det behov frem, når
nu det åbenbart ikke er noget, der er i befolkningen, og hvis det var i
befolkningen, kunne virksomhederne uden videre bare lave et mærke
og begynde at bruge det.
Kl. 15:25

Fjerde næstformand (Trine Torp):
Fru Marie Krarup.
Kl. 15:25

Marie Krarup (DF):
Nu ved jeg ikke, hvor ordføreren færdes, men der, hvor jeg færdes,
møder jeg virkelig folk, der gerne vil have de her mærker. Der er
jo nogen, der frivilligt gør det allerede, og det har jo også forøget
deres omsætning i hvert fald i nogle tilfælde, hvad jeg er bekendt
med, f.eks. hvor juleænder slagtet efter ikkehalalmetoder blev stærkt
efterlyst af forbrugerne. Og det synes jeg er fint nok, men det er da
også klart, at der er nogen, der vil være bange for, at de får mindsket
efterspørgsel, netop fordi der er danskere, som får proppet kød i
munden, og som ikke ønsker at støtte islam; kød, som alligevel er
halalslagtet. Derfor bør man jo lave regler om det.
Kl. 15:26

Fjerde næstformand (Trine Torp):
Så er det ordføreren.

51

friheden med ret bestialske metoder. Så hver gang man køber halalcertificeret fjerkræ i Danmark, bidrager man økonomisk til Muslim
World League. Det synes jeg er ret relevant for en dansk forbruger
at vide. Når ordføreren nu siger, at det ikke kan lade sig gøre – og
det kan man også forstå på ministeren – at indføre en mærkning,
fordi det kræver, at hele EU er enige i det her, bliver jeg nødt til at
spørge: Hvad var det så, der gjorde, at Fiskeristyrelsen kunne lave en
mærkning for naturskånsomt fiskeri, som netop er kommet, efter at
vi har kæmpet for det her i mange år? Altså, hvad er forskellen?
Kl. 15:27

Fjerde næstformand (Trine Torp):
Ordføreren.
Kl. 15:27

Rasmus Stoklund (S):
Det må jeg indrømme at jeg ikke har særlig gode forudsætninger for
at svare på. Der tror jeg, at fru Pernille Vermund er nødt til at stille
et udvalgsspørgsmål til rette ministerium for at få en afklaring på,
hvorfor man kunne gøre det på fiskeriområdet, hvilket jeg intet ved
om.
Bortset fra det er fru Pernille Vermund jo ligesom jeg bekendt
med, hvordan det indre marked fungerer. Det er nok lidt forskelligt,
hvordan vi ser på EU. Jeg mener, at EU-samarbejdet og det indre
marked er en kæmpe gevinst for os, både økonomisk i forhold til
eksport og i forhold til arbejdspladser herhjemme, og der er vi nødt
til at acceptere en vis form for standard inden for de regelsæt, der
nu engang gælder. Hvis der så er en folkelig efterspørgsel efter at
indføre nye mærkningsordninger, er der intet i vejen for, at enhver
virksomhed fra i morgen kan begynde at mærke deres kød på den
måde. Da vi diskuterede det her sidst, var der mig bekendt ikke
rigtig nogen efterspørgsel efter det, og der har heller ikke været det i
mellemtiden, og jeg har ikke fået en eneste henvendelse om det. Så
det må jo være et spørgsmål om, at markedet har fundet en ligevægt
uden det her mærke, fordi forbrugerne ikke efterspørger det.
Kl. 15:28

Fjerde næstformand (Trine Torp):
Fru Pernille Vermund.
Kl. 15:28

Kl. 15:26

Rasmus Stoklund (S):
Jamen det er jo rigtigt, vi kommer nok også forskellige steder,
og det er muligt, at hvis jeg kom lidt mere i Dansk Folkepartis
folketingsgruppe, hvilket i øvrigt kunne være hyggeligt, så ville jeg
måske have et andet indtryk. Men det ændrer jo ikke ved, at jeg
ikke fornemmer noget folkeligt krav om den her form for mærkning.
Jeg har ikke fået en eneste henvendelse om det. Da vi diskuterede
det sidst, var det på samme måde. Og hvis det er rigtigt, hvad fru
Marie Krarup siger, altså at de virksomheder, der har benyttet sig af
en sådan mærkning, har set en stigning i efterspørgslen, så er det da
helt oplagt, at flere virksomheder skal begynde at benytte sig af det.
Altså, der har vi jo heldigvis markedsmekanismen til at regulere det.
Kl. 15:26

Fjerde næstformand (Trine Torp):
Tak. Så er det fru Pernille Vermund.

Pernille Vermund (NB):
Der er altså noget bizart i, at jeg som repræsentant for et af de
mindste partier i Folketinget diskuterer med en ordfører fra et af
de største partier i Folketinget, og at man i dag har valgt at stille
med en ordfører, som, med al respekt, ikke forstår og ved, hvad
halalcertificering betyder i forhold til udbredelsen af islam – som
jo plejer at være ordførerens område – men som heller ikke ved,
at der findes mærkning, som er opfundet i Danmark, og som er på
fiskeriområdet, som jo er det, der ellers er ministerens område. Så,
med al respekt, kunne det ikke være en idé næste gang at stille med
en ordfører, som kan svare inden for bare ét af de to områder, som er
helt essentielle for det, vi diskuterer i dag?
Kl. 15:29

Fjerde næstformand (Trine Torp):
Ordføreren.
Kl. 15:29

Kl. 15:26

Pernille Vermund (NB):
Tak for det. Det er jo den saudisk finansierede Muslim World
League, som er den eneste organisation, der halalcertificerer dansk
kyllingekød, og det er en organisation, som både er forbundet med
kvindeundertrykkelse, med dødsstraf og med knægtelse af religions-

Rasmus Stoklund (S):
Jo, men altså, nu er det jo heller ikke hver dag, at en simpel ordfører
som jeg skal debattere med en partiformand her i Folketingssalen.
Jeg siger blot, at hvis der var en folkelig efterspørgsel efter det,
som fru Pernille Vermund ønsker, så havde det nok manifesteret
sig i, at der havde været henvendelser til os, og at der havde været

52

Torsdag den 26. november 2020 (B 46)

nogen, der havde skrevet om det i medierne eller gjort opmærksom
på det i medierne. Og det havde nok også manifesteret sig i en
efterspørgsel i forhold til virksomhederne, og virksomhederne kunne
så være begyndt at mærke deres produkter på den her måde. Men
den efterspørgsel har ikke rigtig været der, og derfor har vi ikke set
den udvikling.
Kl. 15:30

Fjerde næstformand (Trine Torp):
Tak for det. Så er der ikke flere korte bemærkninger til ordføreren,
så tak til Socialdemokratiets ordfører. Så er det Venstres ordfører, hr.
Erling Bonnesen.
Kl. 15:30

(Ordfører)
Erling Bonnesen (V):
Tak for det. Jeg har mange gange tidligere fremsat en række beslutningsforslag som det, vi også behandler i dag, og det handler om at
få slagtemetoden for køer køre oplyst på emballagen. Intentionerne
bag dette forslag er gode, og i Venstre er vi tilhænger af forbrugeroplysning. Men en mærkningsordning som denne, vil give virksomhederne flere administrative byrder og øgede udgifter til virksomhederne, og det er vi ikke tilhængere af i Venstre. Og hertil kommer også,
at det på nuværende tidspunkt ikke er muligt at indføre i den danske
lovgivning, i hvert fald ikke for nærværende, for det vil kræve en
ændring af EU-lovgivning, som det også allerede er fremgået af
debatten.
Så er spørgsmålet, hvilken vej man så skal gå, og det kan vi
debattere. I Venstre vil vi opfordre fødevarevirksomhederne til at
indføre frivillige mærkningsordninger, der giver forbrugerne et reelt
frit valg, så dem, der ønsker at fravælge halalkød, kan gøre det. Og
når det så er sagt, er det vigtigste for Venstre, at dyrevelfærden er
i orden. Alle dyr, der slagtes i Danmark, bliver, som vi også ved, bedøvet som det første, så rent dyrevelfærdsmæssigt er der ikke forskel
på, om man slagter på den ene eller den anden måde. Dyrevelfærd
må alt andet lige være det vigtigste, og på den baggrund kan Venstre
ikke støtte det foreliggende beslutningsforslag.
Kl. 15:31

Tredje næstformand (Jens Rohde):
Tak for det. Så er der en kommentar fra hr. Marcus Knuth til hr.
Erling Bonnesen.
Kl. 15:31

Marcus Knuth (KF):
Jeg vil egentlig bare takke Venstre for også at støtte det forslag,
som ministeren er kommet med, om at arbejde hen imod en frivillig
mærkningsordning. Det kunne være noget, man kunne få Fødevarestyrelsen til at hjælpe med, jeg tror endda, at der i forvejen eksisterer
en mærkning for dyrevelfærd, og på den måde kunne man jo så
tage et første skridt hen imod noget, der rent faktisk er etableret, og
noget, som ministeren så kunne fremme i EU og få flere EU-lande til
at bakke op om. Og det håber jeg at vi er mange partier her i salen
der vil bakke op om: at tage det som et naturlig skridt, for ligesom at
have et grundlag for, hvad vi i hvert fald gerne så som værende det
næste skridt, netop en egentlig mærkningsordning.
Kl. 15:32

Tredje næstformand (Jens Rohde):
Ordføreren.

Kl. 15:32

Tredje næstformand (Jens Rohde):
Så er det fru Marie Krarup.
Kl. 15:32

Marie Krarup (DF):
Tak, fordi ordføreren vil arbejde frem mod en frivillig ordning. Det
er jo selvfølgelig bedre end ingenting. Men jeg studser bare over, at
ordføreren udelukkende er så optaget af dyrevelfærd, når man har
det her beslutningsforslag i salen. Der var engang, hvor Venstre var
et parti, der gik op i højskole, der gik op i, at ånd og dannelse skulle
udbredes blandt alle. Går Venstre i dag ind for islamisk mission?
Går Venstre ind for, at Danmark bliver mere og mere muslimsk?
Og gider man ikke engang debattere det her i salen, når det, der
bliver problematiseret, er, at helt almindelige forbrugere kommer til
at støtte islamisk mission via deres kødforbrug? Er Venstre ligeglad
med det? Er Venstre er ligeglad med, om Danmark er kristent eller
muslimsk?
Kl. 15:33

Tredje næstformand (Jens Rohde):
Ordføreren.
Kl. 15:33

Erling Bonnesen (V):
Nej, det er vi ikke. Danmark er et kristent land, og man kunne sige
alt muligt i forhold til grundloven, og det ved spørgeren selv alt om.
Nej, det er vi ikke ligeglade med. Men jeg markerer jo også, at så må
man debattere, hvordan man kommer videre herfra.
Kl. 15:33

Tredje næstformand (Jens Rohde):
Fru Marie Krarup.
Kl. 15:33

Marie Krarup (DF):
Men jeg synes bare, at Venstre så skulle få hænderne op af lommen
og arbejde på, at der kommer sådan en mærkningsordning, eventuelt
i første omgang frivilligt. Jeg så absolut helst, at den bare blev obligatorisk for alle, for det giver ingen mening, at man beder danske
kristne eller kulturkristne forbrugere om at støtte islamisk mission
og så lade det foregå under dække af markedskræfterne. Det er
simpelt hen umoralsk, og man burde, hvis man var interesseret i
at fastholde Danmark som et dansk land, selvfølgelig arbejde på at
undgå den situation.
Kl. 15:34

Tredje næstformand (Jens Rohde):
Hr. Erling Bonnesen.
Kl. 15:34

Erling Bonnesen (V):
Danmark er et kristent land, det skal det fortsat være, og det skal vi
fastholde, underbygge og forstærke, og hvad man ellers kan sige af
gode ting i den retning. Så er det jo også markeret tidligere i debatten af andre ordførere og også i tidligere debatter, at man ikke for
nærværende, om jeg så må sige, kan gennemføre det, der foreligger.
Så er spørgerens parti også repræsenteret i EU, og der kunne man jo
så også prøve at tage debatten.
Kl. 15:35

Kl. 15:32

Erling Bonnesen (V):
Tak for det. Jamen frivillighed er en god ting, det kan vi godt lide i
Venstre, så tak for det.

Tredje næstformand (Jens Rohde):
Fru Pernille Vermund.

Torsdag den 26. november 2020 (B 46)

Kl. 15:35

Pernille Vermund (NB):
Tak for det. Mener Venstre, at det er vigtigt, at forbrugerne har
mulighed for at træffe frie valg på et oplyst grundlag?
Kl. 15:35

Erling Bonnesen (V):
Ja.

53

Lad mig bare konstatere, at hvis der var så stor efterspørgsel på
den foreslåede mærkningsordning, som forslagsstillerne foreslår her,
så tænker jeg og Radikale Venstre, at de frie markedskræfter ville
lave en sådan mærkning af sig selv. For det står dem i dag frit for at
gøre; det kan de frivilligt gøre.
På den baggrund ser Radikale Venstre altså ikke et behov for
kravet om mærkning af kød efter slagtemetode og ser det som unødvendigt bureaukrati for erhvervslivet.
Kl. 15:38

Kl. 15:35

Tredje næstformand (Jens Rohde):
Tak for det. Fru Pernille Vermund.

Tredje næstformand (Jens Rohde):
Fru Pernille Vermund.

Kl. 15:38

Kl. 15:35

Pernille Vermund (NB):
Hvis Venstre mener, at det er vigtigt for forbrugerne at træffe frie
valg på et oplyst grundlag, så er det da bemærkelsesværdigt, at man
ikke vil støtte en mærkning af fødevarer, som dels kan være importerede fødevarer, der er slagtet med metoder, som ikke engang er
lovlige i Danmark, dels kan være fødevarer, som er halalcertificerede og dermed bidrager til udbredelsen af islam og islamiske værdier,
når man køber dem? Kan ordføreren ikke se, at der er en manglende
stringens i ønsket om at give forbrugerne valgfrihed og oplysning og
så afvisningen af en mærkning af de her fødevarer?
Kl. 15:36

Pernille Vermund (NB):
Tak for det. Mener ordføreren, og mener Radikale Venstre, at det
er rimeligt, at vi som forbrugere i Danmark skal risikere at købe
fødevarer, der er slagtet efter slagtemetoder, som er så dyreetisk
forkerte, at vi i Danmark har besluttet at lovgive imod det? Det er
metoder, som vi siger vi simpelt hen ikke kan acceptere i Danmark.
Det er ikke dyreetisk forsvarligt. Vi vil som forbrugere ikke være
med til at skulle finansiere den slags, og vi vil som land ikke stå
på mål for den slags. Mener ordføreren, at det er rigtigt, at vi så
kan importere den type fødevarer, uden at forbrugerne bliver gjort
opmærksom på, at her er faktisk noget, som ikke ville være lovligt i
Danmark?
Kl. 15:39

Tredje næstformand (Jens Rohde):
Hr. Erling Bonnesen.
Kl. 15:36

Erling Bonnesen (V):
Vi kan få øje på mange dilemmaer og skæve vinkler, og hvad vi
ellers kan kalde det, i hele det her. Vi har klart markeret – og det tror
jeg vi er meget enige med også Nye Borgerlige i – at Danmark er
et kristent land, og at det skal vi fastholde og gøre alt for at bevare.
Så er der også nogle nuværende regler, herunder EU-regler osv., som
det allerede er fremgået af debatten, og dem kan man jo så også
prøve at få taget op de forskellige steder og så få skubbet til tingene.
Kl. 15:36

Tredje næstformand (Jens Rohde):
Så er der ikke flere korte bemærkninger indtegnet til hr. Erling
Bonnesen. Vi siger tak til Venstres ordfører. Og så er det hr. Kristian
Hegaard fra Radikale Venstre.
Kl. 15:36

(Ordfører)
Kristian Hegaard (RV):
Tak for ordet, formand. Da jeg forberedte mig til den her debat, kiggede jeg nærmere på Landbrug & Fødevarers viden på området, og
de har på deres hjemmeside et ret klart svar på de sådan almindelige
misforståede spørgsmål i den her debat, eksempelvis spørgsmålet:
Lider dyret ved halalslagtning? Og der står det meget klart: Nej, det
gør dyret ikke, for dyret er fuldstændig bedøvet forud for aflivningen. Bedøvelsens effektivitet kontrolleres ligesom ved en traditionel
slagtning. Dyret aflives først, når det er fuldt bedøvet.
Et andet spørgsmål, man kunne rejse, er: Har halalslagtning så
betydning for kødets kvalitet? Også her anfører Landbrug & Fødevarer klart: Nej, der er ingen kvalitetsmæssig forskel på traditionelt
slagtet oksekød og oksekød, der er slagtet efter religiøse ritualer, eksempelvis halalslagtning eller kosherslagtning. Så kan man så rejse
spørgsmålet: Har halalslagtning betydning for fødevaresikkerheden?
Nej, det har det heller ikke, for hygiejnereglerne gælder for alle
slagterier, uanset hvilken slagtemetode der anvendes.

Tredje næstformand (Jens Rohde):
Hr. Kristian Hegaard.
Kl. 15:39

Kristian Hegaard (RV):
Jeg har fuld tillid til, at når Landbrug & Fødevarer gør opmærksom
på, at dyret ikke lider ved halalslagtning, er det det, der gælder. Så
det har jeg fuld tillid til sker på en ordentlig måde.
Kl. 15:40

Tredje næstformand (Jens Rohde):
Fru Pernille Vermund.
Kl. 15:40

Pernille Vermund (NB):
Det er meget fint, og jeg har også fuld tillid til Landbrug & Fødevarer. Jeg burde også have fuld tillid til Fødevarestyrelsen, og det har
jeg vel egentlig normalt også, og på den baggrund bliver jeg nødt til
at sige, at Fødevarestyrelsen selv oplyser, at vi importerer fødevarer,
vi importerer kød fra lande i EU, som slagter efter de her halalmetoder og uden bedøvelse forud for slagtningen. Så det er ikke, hvad
der foregår i Danmark; det er, hvad der foregår i de EU-lande, vi
importerer kød fra, og det kød ligger i køledisken i Danmark, og vi
har som forbrugere ikke en ærlig chance for at vælge det fra. Mener
ordføreren ikke, at der er noget skævt i det?
Kl. 15:40

Tredje næstformand (Jens Rohde):
Ordføreren.
Kl. 15:40

Kristian Hegaard (RV):
Hvis det havde været et meget udbredt problem, er jeg sikker på,
at Landbrug & Fødevarer og andre havde gjort opmærksom på det,
men eftersom det ikke er tilfældet, har jeg fuld tillid til både Fødevarestyrelsen og andre organisationer, der påpeger, at det ikke er en
væsentlig udfordring.

54

Torsdag den 26. november 2020 (B 46)

Kl. 15:43

Kl. 15:41

Tredje næstformand (Jens Rohde):
Fru Marie Krarup.

Tredje næstformand (Jens Rohde):
Så er det hr. Marcus Knuth.
Kl. 15:41

Marie Krarup (DF):
Til forskel fra Socialdemokratiets ordfører og formentlig også Radikale Venstres ordfører færdes jeg i kredse, hvor folk er virkelig,
virkelig vrede over, at de ikke kan få at vide, hvad det er for noget
kød, de køber. Det kan man nemlig kun med dem, der frivilligt
mærker. Synes ordføreren ikke, at det er mærkeligt, at man ikke
må være fuldt oplyst om de varer, som man køber? Er der noget
i Radikale Venstres dna, der går imod, at folk får viden og bliver
mere uddannet, og at der er større gennemsigtighed? Jeg synes, det
er et mærkeligt argument at komme med fra Radikale Venstres side.
Så vidt jeg forstår, ønsker man lige præcis, at folk skal være mere
oplyste og mere uddannede og træffe mere bevidste valg.
Så hvad er det lige præcis, der gør, at vi ikke må få at vide, at
noget kød er slagtet efter nogle metoder, hvor man altså gennem
denne slagtemetode støtter islamiske menigheder i Danmark?
Kl. 15:42

Tredje næstformand (Jens Rohde):
Ordføreren.
Kl. 15:42

Kristian Hegaard (RV):
Spørgerens præmis er sådan set grundlæggende forkert. For Radikale
Venstre går jo selvfølgelig ind for, at man kan træffe frie og oplyste
valg, og derfor er det sådan, at hvis det er meget vigtigt for en,
hvilken slagtemetode der bliver anvendt, så kan man spørge sin
lokale slagter, eller hvor man nu køber ind: Hvad har slagtemetoden
været? Og så kan man træffe sit valg efter det.
Kl. 15:42

Tredje næstformand (Jens Rohde):
Fru Marie Krarup.
Kl. 15:42

Marie Krarup (DF):
Jamen det er jo et grotesk argument, ikke? For man kunne jo også
ringe til producenten og spørge, hvad fedtindholdet er, hvilke ingredienser der er, og om der er noget, der er farligt for ens helbred og
sådan noget. Det er jo ikke sådan, vi gør det i Danmark. Altså, der
stiller man den oplysning til rådighed på produktet. Det skal ikke
være så bøvlet at blive oplyst, så jeg må indrømme, at det argument
ikke hænger sammen. Så det lyder, som om man simpelt hen ikke
ønsker at få oplysning ud på det her område, altså at man negligerer,
at det har betydning for forbrugeren, om man støtter en bestemt
ideologi eller ej.
Kl. 15:43

Tredje næstformand (Jens Rohde):
Hr. Kristian Hegaard.
Kl. 15:43

Kristian Hegaard (RV):
Jeg synes da, det er ærgerligt, hvis spørgeren ikke tør at spørge sin
lokale slagter, om det er slagtet efter en bestemt slagtemetode. Det
står en fuldstændig frit for. Jeg spørger da tit min slagter om alt
muligt andet, hvad der er godt lige nu, eller hvad man kan anbefale
her til jul, eller hvad det kunne være. Så det at have en dialog
med sin slagter synes jeg egentlig er grundlæggende dansk og rigtig
dejligt, at vi i et lokalsamfund taler med dem.

Kl. 15:43

Marcus Knuth (KF):
Tak. Jeg føler jo, at vi ser lidt af et nybrud her i Folketinget, da jeg
hører en del partier, der rent faktisk siger, at de kan støtte op om
en frivillig ordning, som f.eks. kunne være varetaget af Fødevarestyrelsen, således at det ikke bare er, lad os sige den enkelte slagter,
der siger, hvad der er halal, men at man rent faktisk kan læse det
på emballagen af produktet. Det ville jo være et godt første skridt
i retning af det, som vi Konservative gerne ser, som er, at man i
hele EU indfører en mærkningsordning. Er det noget, som Radikale
Venstre også ville støtte os i?
Kl. 15:44

Tredje næstformand (Jens Rohde):
Ordføreren.
Kl. 15:44

Kristian Hegaard (RV):
Jeg havde egentlig håbet og ønsket, at Konservative som et borgerligt-liberalt parti jo ved, at der hersker de frie markedskræfter, og
jeg må bare sige, at hvis det var så stor efterspørgsel på sådan en
mærkningsordning, som der bliver foreslået her, så står det jo sådan
set de frie markedskræfter og producenter frit for at lave en sådan
mærkning. Det er der ikke noget til hinder for i dag, og hvis der er
et større behov for det, hvad der jo tilsyneladende ikke er, så er man
selvfølgelig meget velkommen til at diskutere det i relevante fora.
Kl. 15:44

Tredje næstformand (Jens Rohde):
Hr. Marcus Knuth.
Kl. 15:44

Marcus Knuth (KF):
Jeg vil nu sige, at jeg også oplever mange danskere, der skriver til
mig og siger: Hvorfor kan vi ikke få en mærkningsordning med det
her? Nogle gør det, fordi de har dyreetiske bekymringer, og andre
fordi de har mere religiøse og kulturelle bekymringer, og jeg synes,
det ville være fint, hvis Danmark gik forrest og lavede en egentlig
frivillig ordning, men som gik ud fra kontrol, f.eks. fra Fødevarestyrelsen, som så kunne danne grundlag for en egentlig mærkning.
Kl. 15:45

Tredje næstformand (Jens Rohde):
Hr. Kristian Hegaard.
Kl. 15:45

Kristian Hegaard (RV):
Personligt har jeg ikke selv fået en eneste mail om, at det her skulle udgøre en udfordring. Så spørgeren er meget velkommen til at
videresende mig nogle af de mails, han får om det. Så skal jeg med
glæde gerne kigge nærmere på det. Men det må bare stå klart, at der
tilsyneladende ikke er et behov for det. Der er tilsyneladende ikke
den store efterspørgsel efter det, for ellers ville virksomhederne jo
gøre det i dag. De har fuld mulighed for det, hvis det var noget, der
ville gavne deres omsætning.
Kl. 15:45

Tredje næstformand (Jens Rohde):
Tak siger vi til hr. Kristian Hegaard. Der er ikke flere, der har
indtegnet sig til Radikale Venstres ordfører. Så er det fru Halime
Oguz fra SF.

Torsdag den 26. november 2020 (B 46)

Kl. 15:46

(Ordfører)
Halime Oguz (SF):
Tak for det. Dansk Folkeparti har fremsat et beslutningsforslag, der
har til formål, at regeringen udformer en generelt gældende regel om
oplysning om mærkning af kød med anvendt slagtemetode, og det
skal gælde alt kød, der slagtes i Danmark, som jeg forstår det.
Hos SF har vi principielt ikke noget imod at øge forbrugeroplysningen, således at forbrugerne bliver oplyst om de omstændigheder,
som bestemte fødevarer bliver til under. På den måde er det i sidste
ende op til forbrugerne selv at vælge den vare, de mener er mest
passende. Men der er altså på EU-plan bare nogle regler, der gør, at
vi i Danmark ikke har mulighed for at indføre et nationalt krav om
mærkning af anvendt slagtemetode for kød, og det gør på forhånd
beslutningsforslaget lidt problematisk.
Men i den sammenhæng skal vi heller ikke glemme spørgsmålet
omkring dyrevelfærd, som flere af ordførerne var inde på, og i den
forbindelse er det jo vigtigt for mig at pointere, at der i Danmark rent
dyrevelfærdsmæssigt ikke er forskel på, om man slagter konventionelt eller efter religiøse metoder. Det skyldes, at de danske regler
under alle omstændigheder stiller krav om forudgående bedøvelse
af et dyr uanset slagtemetode. Derimod ved vi ikke, om det kød, vi
importerer, bliver slagtet efter nogle tilsvarende dyreetiske metoder.
Jeg kunne således godt tænke mig, at vi, hvis det skulle vise sig,
at vi ender med at arbejde videre med det her forslag, kiggede på,
om man f.eks. på nogen måde kunne skelne mellem de forskellige
former for slagtning. For en halalslagtning med bedøvelse er som
sagt ikke nødvendigvis mere barbarisk end alle mulige andre former
for slagtning. Derimod er halalslagtning uden bedøvelse virkelig,
virkelig grusomt. Der kan jeg godt forstå, at forbrugerne gerne vil
have mulighed for at vælge fra.
SF kan ikke stemme for forslaget, som det foreligger, men vi vil
rigtig gerne kigge på, hvordan vi kan stille krav til mere dyreetik i
forhold til det kød, der er importeret fra andre lande. Og hvordan får
jeg mikrofonen op? Jeg synes bare, den var så lav. Tak for det.
Kl. 15:48

Tredje næstformand (Jens Rohde):
Der er ikke nogen, der har bedt om en kort bemærkning til fru
Halime Oguz, men så er mikrofonen da i hvert fald sat op i højde til
hr. Søren Egge Rasmussen fra Enhedslisten. Værsgo.
Kl. 15:48

(Ordfører)
Søren Egge Rasmussen (EL):
Tak for justeringen! Det her er jo et beslutningsforslag om at indføre
en mærkningsordning for halalcertificeret kød, og det er et forslag
om, at Folketinget pålægger regeringen at fremsætte et lovforslag
om, at både importeret og hjemmeproduceret halalkød fremover skal
gives en tydelig mærkning. Ja, og hvad er det så, der foregår i
Danmark? Jamen det er jo, at vi har en stor kyllingeproduktion, hvor
hovedparten bliver slagtet på nogle ret store slagterier, hvor kyllingerne kommer ind og bliver hængt op i bagbenene, og så kommer
de hen til et vandbad, som der er strøm i, og så bliver de bedøvet i
det vandbad, hvorefter kyllingerne får skåret halsen over. Så er der
en båndoptager, der står i baggrunden, hvor der bliver sagt, at Allah
er stor, eller hvad der nu bliver sagt. Og det er så nærmest samtlige
slagtekyllinger i Danmark, der bliver håndteret på den måde. Så hvis
man køber sådan en industrikylling, er den halalslagtet. Og hvad
sker der så med kvæget? Ja, de bliver på slagteriet bedøvet med en
boltpistol, inden de bliver hængt op i bagbenene og får skåret halsen
over, så de forbløder.
Det er sådan set praksis. Det er jo en dansk praksis, at man
bedøver dyr, inden de bliver dræbt. Og det samme gælder sådan set

55

for grisene, som kommer ind på et stort slagteri, hvor de kommer ind
i en boks, der kører ned i en kælder, hvor der er CO2, og så besvimer
de sådan set dér og kommer op og bliver stukket med en kniv og
afbløder. Der er så ikke så meget efterspørgsel efter halalslagtet gris,
så dér tror jeg ikke der er en båndoptager, der står i baggrunden og
afspiller noget som helst.
Så jeg synes ikke, det er rimeligt, at man med det her forslag
ligesom italesætter, at der skulle være et problem med dansk halalslagtet kød, i relation til at dyrene ikke bliver bedøvet, inden de
bliver slagtet.
Det er sikkert rigtigt, at der kan være noget importeret kød, hvor
man ikke med sikkerhed kan sige, om dyrene er blevet bedøvet,
inden de er blevet slagtet. Og der kan jeg da godt se, det ville være
fint at have en mærkningsordning, som gjorde opmærksom på det.
Men jeg kan ikke rigtig se, at der skulle være behov for, at man
skal have et meget synligt mærke, som ligesom skulle sættes på
alle slagtekyllinger. Jeg synes, der er noget dyrevelfærd, som man i
stedet for skulle have større fokus på. Så jeg synes egentlig, at hvis
man vil noget særligt med det her beslutningsforslag i relation til
importeret kød, er det jo det, man skulle have skrevet lidt tydeligere
– også hvis man synes, at dem, der så certificerer noget halalslagtet
kød i Danmark, ikke må få penge for det eller ikke må få et højere
beløb for det end det, der er deres omkostninger ved det.
Så hvis det var det, man ville, synes jeg, man skulle have været
mere præcis, for hvorfor skal vi have et eller andet stempel om halalslagtning på en dansk slagtekylling? Det synes jeg ikke er det, der
skal være fokus på. Jeg synes, det er langt vigtigere, at der er fokus
på, hvad det er for en dyrevelfærd, der er i landbrugsproduktionen,
end sådan et halalmærke.
Kl. 15:51

Tredje næstformand (Jens Rohde):
Fru Marie Krarup.
Kl. 15:52

Marie Krarup (DF):
Men synes ordføreren overhovedet ikke, at det er interessant eller
vigtigt at vide, at ordføreren selv formentlig dagligt støtter, at der
gives penge til islamisk mission i Danmark? For det er jo det, man
gør. Altså, de personer, der kontrollerer, at der bliver sagt de rette
islamiske formularer i forbindelse med slagteprocessen, scorer en
gevinst, som er ganske pæn, og den kan de så bruge til at støtte moskéer, sådan som man har gjort i Danmark i en lang årrække. Finder
ordføreren ikke, at det alligevel er mærkeligt, at danske forbrugere
uden at vide det på den måde altså lokkes til at støtte en ideologi
eller en religion, som de absolut ikke er tilhængere af? Hvorfor skal
vi ikke have oplysninger om det område?
Kl. 15:53

Tredje næstformand (Jens Rohde):
Ordføreren.
Kl. 15:53

Søren Egge Rasmussen (EL):
Med hensyn til om jeg dagligt støtter noget islamisk, vil jeg sige,
at jeg kraftigt tager afstand fra det, for det er overhovedet ikke
tilfældet. Jeg har været vegetar i snart 40 år. Jeg støtter ikke noget
som helst indkøb af halalkød, så den skal ordføreren længere ud
med. Med hensyn til hvor meget det er, man støtter med, var det
så ikke det, som forslagsstillerne skulle have skrevet i deres forslag,
altså hvis det er sådan, at det er et helt urimeligt højt beløb, som man
kan understøtte nogle religiøse aktiviteter med via en eller anden
afgift på kyllingekød i Danmark? Jeg er ikke bekendt med, hvor
mange ører det er, så derfor kan jeg ikke stå og blive sådan rigtig
forarget over det. Hvis det var sådan oppe i et kronebeløb, kunne jeg

56

Torsdag den 26. november 2020 (B 46)

nok godt synes, det var mærkeligt, at det var så stort. Så jeg synes da
egentlig, at det ville være fint at få foldet ud, hvor mange penge det
drejer sig om.
Kl. 15:54

Tredje næstformand (Jens Rohde):
Fru Marie Krarup.
Kl. 15:54

Marie Krarup (DF):
Jeg synes, ordførerens argument om, at han selv er vegetar, så det
derfor er lige meget for ham, er lidt sølle at bruge, når man står på
Folketingets talerstol, for her drejer det sig jo om hele Danmarks
befolkning, og ordføreren er altså modstander af, at hele Danmarks
befolkning bliver gjort bekendt med, om de ufrivilligt støtter islamisk mission. Kristeligt Dagblad har afdækket det her område, og
det er faktisk ikke så voldsomme beløb. Det ser ud til, at det kun er
1-2 mio. kr. om året, som de her organisationer, der står for halalcertificering, får, men tidligere har de kanaliseret pengene ind til støtte
af danske moskéer og gør det for en del af beløbets vedkommende
formentlig stadig væk. Men det er mere princippet i det, altså at man
via en slagtemetode støtter en bestemt ideologi, og at man så som
forbruger ikke kan få det oplyst. Det er der, jeg mener, problemet er.
Man bør da få oplysning om det.
Kl. 15:54

Tredje næstformand (Jens Rohde):
Ordføreren.
Kl. 15:55

Søren Egge Rasmussen (EL):
Nu var det ordføreren, der dragede min person ind i det her spørgsmål ved ligesom at insinuere, at jeg via mine indkøb støttede det,
altså at jeg dér skulle støtte noget islamisk, og så syntes jeg, at det
var på sin plads at sige, at det ikke er tilfældet, for det er det jo ikke.
Jeg kan ikke forstå, hvorfor forslagsstillerne ikke har skrevet de her
beløb i forslaget, for så kunne man jo ligesom spørge: Hvor stort et
problem er det, vi skal håndtere her? Der er da sikkert også nogle
omkostninger ved, at der skal være en eller anden båndoptager, der
står og kører hele tiden. Altså, jeg aner ikke, hvad udgifterne er til at
have sådan en maskine stående. Det er sikkert ret små udgifter.
Kl. 15:55

Tredje næstformand (Jens Rohde):
Tak siger vi til Enhedslistens ordfører hr. Søren Egge Rasmussen.
Og så skal vi invitere hr. Marcus Knuth fra Det Konservative Folkeparti her op på talerstolen. Værsgo.
Kl. 15:55

(Ordfører)
Marcus Knuth (KF):
Tak, hr. formand. Vi Konservative er rigtig glade for, at Dansk Folkeparti har fremsat det her forslag. Vi bakker grundlæggende op om,
at forbrugere skal have mest mulig information om de fødevarer,
man har mulighed for at købe her i landet, uagtet om det er økologi,
eller om det er fritgående dyr, eller hvad det nu er, som forbrugerne
efterspørger. Jeg har, som jeg sagde før i mit spørgsmål, forståelse
for, at der er nogle danskere, der ønsker at fravælge halalprodukter.
For nogle er det på grund af slagtemetoden. Jeg har selv set dyr
blive slagtet efter halalmetoden i Afghanistan. Jeg vil sige, at jeg
har respekt for, at hvert land har sin tradition, men jeg synes ikke,
at det her er en dansk tradition, så derfor forstår jeg godt, at der
er nogle, der har det sådan. Det er en anden måde at slagte på end
det, der nødvendigvis er nødvendigt. For andre er det den religiøse
del, man ikke synes om, altså at dyr i Danmark bliver slagtet efter

muslimske ritualer, når nu det er et kristent land. Og vi har jo alle
sammen forskellige præferencer her i livet, så jeg har respekt for, at
der er nogle, der af den ene eller af den anden årsag vil vide mere
om, hvordan dyret er slagtet.
Som det jo dog også har været diskuteret her i dag, er Danmark
en del af et fællesskab, hvor vi siger, at hvis der skal en vis slags
mærkninger til, så skal det ske i fællesskab med andre EU-lande.
Det synes vi faktisk er en positiv ting, for hvis det er sådan, at man
ønsker noget, der øger forbrugerinformationen, så er det jo kun godt,
at det sker i alle lande og ikke kun i et land. Derfor synes jeg faktisk,
at den diskussion, vi har haft i dag, har været meget interessant, også
den diskussion, jeg har haft med nogle af ordførerne inden debatten
i dag. For det første kan man fremme det her i EU. Nu ved vi godt,
at den slags kan tage mere end et par dage. I mellemtiden er der
rigtig mange partier, bortset fra Radikale Venstre og mig bekendt
Enhedslisten, der har været på talerstolen og har sagt, at man gerne
vil støtte en frivillig ordning i Danmark. Der er allerede frivillige
ordninger i Danmark for dyrevelfærd, som Fødevarestyrelsen står
for at regulere, og det synes jeg faktisk kunne være et rigtig, rigtig
godt og fint første skridt. Og hvis man så har en fødevarereguleret
frivillig ordning til at køre, så kunne den måske være grundlaget for
noget, man kunne bygge videre på.
Vi Konservative er p.t. med udvalget og med andre partier ved at
undersøge, hvordan vi bedst går videre herfra i forhold til forhåbentlig at kunne samle opbakning til et flertal af partier her i Folketinget,
inklusive forhåbentlig også Socialdemokratiet og Venstre, som har
vist sig at være positive over for at kunne fremme en sådan ordning.
Og når det ligger klar, vil vi forholde os til det arbejde, der ligger
færdigt i udvalget.
Kl. 15:58

Tredje næstformand (Jens Rohde):
Tak siger vi til hr. Marcus Knuth. Jeg skal lige kigge ned på fru
Pernille Vermund, som havde tegnet sig ind, men ikke ønsker ordet.
Det er fint. Der er ingen, der har bedt om at komme med spørgsmål
eller kommentarer til hr. Marcus Knuth. Og så er det fru Pernille
Vermund som ordfører.
Kl. 15:59

(Ordfører)
Pernille Vermund (NB):
Tak for ordet, formand. Om et par uger skal vi behandle to af Nye
Borgerliges beslutningsforslag. Det ene pålægger regeringen at sikre,
at både importeret og hjemmeproduceret halalkød fremover skal
gives en tydelig mærkning. Det andet er et forslag om at forbyde
anvendelse af halalcertificeret kød i offentlige institutioner. Når jeg
nævner det i dag, skyldes det, at forslaget her fra DF, som vi behandler, ligger tæt op ad vores forslag og er et skridt i den rigtige retning.
I bemærkningerne til nærværende beslutningsforslag står der, at
forslaget handler om at give danskerne mulighed for at fravælge kød
slagtet efter halalmetoden samt at bevare dansk kultur og danske
slagtemetoder. I Nye Borgerlige er vi enige i de bemærkninger. Vi
ønsker både at bevare dansk kultur og at sikre forbrugerens frie valg.
Ingen danskere skal uforvarende bidrage til udbredelsen af islam
gennem afgifter til islamiske organisationer. Derfor siger vi helt
klart, at halalcertificerede varer ikke skal indkøbes for danskernes
skattekroner og serveres i det offentlige på sygehuse, plejehjem og
daginstitutioner, og samtidig ønsker vi en generel mærkningsordning
a la det, som er på dagsordenen i dag, for halalprodukter, hvilket skal
sikre en fuld gennemsigtighed, så forbrugeren oplyses om, at der er
tale om halalslagtet kød, og om, at producenterne har betalt en afgift
til halalcertificering af kødet.
Der er desværre en klar tendens til, at danske virksomheder i
stigende grad producerer halalcertificeret kød af hensyn til eksportmarkederne. Landbrug & Fødevarer estimerer, at omkring 98 pct. af

Torsdag den 26. november 2020 (B 46)

kyllingekød produceret i Danmark er halalslagtet, og at eksporten af
halalslagtet dansk oksekød er stigende. Uden en tydelig mærkning
af kød, kan forbrugeren uforsætligt kommer til at bidrage til at øge
efterspørgslen af halalprodukter samt at yde støtte til islamistiske
organisationer og udbredelsen af islam. Den slags skal man som
forbruger naturligvis være oplyst om at man støtter, når eller hvis
man køber halalcertificerede varer.
Uden en tydelig mærkning på emballagen risikerer danske forbrugere desuden uforvarende at komme til at købe kød, der er slagtet
på rituel vis uden bedøvelse, da traditionel halalslagtning indebærer,
at dyret ikke må være bedøvet forud for slagtning. I Danmark og
i Sverige er halalslagtning uden bedøvelse forbudt, men Fødevarestyrelsen oplyser på sin hjemmeside, at slagtning uden bedøvelse
finder sted i nogle EU-lande, og at import af dette kød til Danmark
er tilladt – og det bliver ikke mærket i dag. Danske forbrugere er
således ikke i dag tilstrækkelig oplyst om, hvorvidt de kødprodukter,
som vi putter i vores indkøbskurv og køber med forhåbentlig god
samvittighed, rent faktisk kan købes med den gode samvittighed, vi
burde kunne have som danskere, fordi vi jo i Danmark har forbudt
slagtning uden bedøvelse. Og vi kan ikke være sikre på, at det er
sket under forsvarlige vilkår for dyrene. Derfor mener vi i Nye
Borgerlige, at vi i Danmark skal have en mærkning, der tydeligt
og på forsiden af varen af både hjemmeproducerede og importerede
varer informerer om, hvorvidt kød er halalcertificeret, om der er
betalt en afgift af varen til en islamisk organisation, og om slagtning
af halalkødet er foregået med eller uden forudgående bedøvelse.
Som nævnt indledningsvis er nærværende forslag et skridt i den
rigtige retning. Det tager højde for en del af det, og jeg kan også
læse i bemærkningerne, hvorfor det ikke er den fulde pakke, der er
med. Så det her er ikke et forsøg på at nedgøre forslaget, men en
anerkendelse af, at forslagets hovedtekst ikke har det hele med af
forskellige årsager. Og selv om vi selvfølgelig savner den del, som
handler om halalcertificering og afgiften til de islamiske organisationer og til udbredelsen af islam, så støtter vi naturligvis forslaget,
som det foreligger. Jeg er også glad for, at jeg i dag i løbet af
forhandlingen her har kunnet høre på alle spørgsmål fra fru Marie
Krarup, DF, at halalcertificeringen og bidraget til de islamiske organisationer er en væsentlig del af årsagen til, at man fremsætter det
her forslag. Vi håber selvfølgelig også, at forslagsstillere og andre
partier vil bakke op om de to beslutningsforslag, der kommer fra
Nye Borgerlige i december måned i henholdsvis Fødevareudvalget
og i Udlændinge- og Integrationsudvalget.
Så med de ord støtte til forslaget og tak til DF for at fremsætte
det. Tak for ordet.
Kl. 16:04

Tredje næstformand (Jens Rohde):
Tak for det. Så er det fru Marie Krarup som ordfører for forslagsstillerne.
Kl. 16:04

(Ordfører for forslagsstillerne)
Marie Krarup (DF):
Tak for ordet. Vi har i Dansk Folkeparti længe ønsket, at kød, der
er halalslagtet, bliver mærket, sådan at forbrugerne har mulighed for
at vælge kødet til eller fra. Som det er i dag, er det frivilligt, om
producenten vil mærke kødet, og dermed kan forbrugeren ikke være
sikker på at få at vide, hvilken form for kød man køber.
At noget er halalslagtet, har naturligvis ikke nogen indflydelse
på kødets kvalitet, men der kan jo være andre grunde til, at man
ikke ønsker at købe halalslagtet kød. Man kan være imod slagtemetoden generelt på grund af dyrevelfærd, eller man kan være imod
at støtte de islamiske organisationer, der gennemfører og garanterer
den religiøse del af halalslagteprocessen. Derfor virker det virkelig

57

mærkeligt, at man ikke kan være sikker på at finde oplysninger på
selve produktet om, hvordan det er produceret.
I Dansk Folkeparti ønsker vi, at dansk kultur er den ledende i
Danmark. Vi ønsker ikke, at fremmede religiøse skikke skal blive
fremmet frem for andre, og vi ønsker slet ikke, at danske forbrugere
uden deres eget vidende kommer til at støtte islamiske institutioner
og moskéer. For det er det, man gør, når man køber halalslagtet
kød. Indtil for nylig har Muslim World League, der har tætte bånd
til Saudi-Arabien, og Islamisk Kulturcenter udstedt halalcertifikater
og fået betaling herfor fra producenterne. I dag er det en imam fra
Islamisk Troscenter samt Halal Quality Control, der har overtaget
certificeringen, som indbringer 1-2 millioner danske kroner om året,
og som formentlig går til støtte til danske moskéer. Oplysningerne
om det her har jeg fra nogle artikler i Kristeligt Dagblad, der har
interesseret sig for området.
Jeg og mange andre forbrugere ønsker ikke at støtte sådan et
cirkus. Hvis jeg ønskede at støtte islamiske institutioner, kunne jeg
selv sende dem nogle penge. Jeg ønsker ikke at være med til at støtte
islam via mit forbrug af kød. Derfor ønsker jeg naturligvis en mulighed for at vælge det halalproducerede kød fra og vælge produkter
og producenter, der ikke bruger halalcertificering og halalmetoder.
Det er ikke for meget forlangt. Det er årsagen til, at vi har fremsat
beslutningsforslaget, og det er jo ikke første gang, vi har fremsat det.
Det har vi gjort adskillige gange, og jeg kan høre på debatten her,
at det kommer vi nok til at gøre igen. Men jeg er glad for, at der
er nogle, der trods alt har støttet, at der skulle oprettes en frivillig
mærkningsordning. Det kunne jo være første skridt, og så kunne
næste skridt være, at vores minister på området støttede, at det blev
udvidet til hele EU-området.
Det, der overrasker mig en smule i den her debat, er, at der ikke
er andre end Dansk Folkeparti og Nye Borgerlige, der har interesseret sig for det her med, at man via sit forbrug kommer til at støtte en
bestemt ideologi. Jeg tror, at de fleste partier ville have interesseret
sig for det, hvis der var nogle helt almindelige standardprodukter,
som via deres produktionsproces støttede Jehovas Vidner eller Indre
Mission eller politiske grupperinger. Så tror jeg, at man ville have
sagt, at det bør folk vide, når de køber de her produkter. Men når det
drejer sig om, at man støtter islam, så er de fleste partier åbenbart
ikke interesserede, og det undrer mig, når de fleste partier faktisk
går ind for oplysning på en lang række områder. Så lige på det her
område har man så ikke et ønske om at man skal lave en obligatorisk
oplysningskampagne eller en mærkningsordning. Det synes jeg er
virkelig besynderligt. Men jeg synes, det er positivt, at der er flere
partier, der vil støtte en frivillig ordning, og det vil vi selvfølgelig
helt klart støtte som et første skridt.
Derudover vil jeg nøjes med at takke for opbakningen fra Nye
Borgerlige og den sådan lidt valne opbakning fra Konservative Folkeparti – det er trods alt bedre end ingenting. Så tak for debatten.
Kl. 16:09

Tredje næstformand (Jens Rohde):
Tak siger vi til ordføreren for forslagsstillerne, fru Marie Krarup.
Så er der ikke flere, der har bedt om ordet.
I overensstemmelse med aftale og forelæggelse for sekretærmødekredsen skal jeg foreslå, at forslaget henvises til Udlændinge- og
Integrationsudvalget. Da der imidlertid af hr. Søren Egge Rasmussen
er stillet forslag om, at forslaget henvises til Miljø- og Fødevareudvalget, foreligger der nu to forslag til udvalgshenvisning, og der må
så foretages en afstemning.

58

Torsdag den 26. november 2020 (L 109)

Jeg skal lade denne afstemning foretage i mødet på tirsdag, den
1. december 2020. Så der kommer altså en afstemning på tirsdag om,
hvilket udvalg forslaget skal henvises til.

som bevirker, at man løfter bunden for dem, der har været mindre
restriktive, og dermed opnår danske institutter en potentiel konkurrencefordel. Det hilser vi også med glæde.
Så Socialdemokratiet støtter L 109 og tager gerne del i udvalgsbehandlingen af det.
Kl. 16:14

Det næste punkt på dagsordenen er:
15) 1. behandling af lovforslag nr. L 109:
Forslag til lov om ændring af lov om finansiel virksomhed, lov
om restrukturering og afvikling af visse finansielle virksomheder
og lov om kapitalmarkeder og om ophævelse af lov om finansiel
stabilitet. (Ændringer som følge af revision af kapitalkravsdirektivet (CRD V) og krisehåndteringsdirektivet (BRRD II) m.v.).
Af erhvervsministeren (Simon Kollerup).
(Fremsættelse 19.11.2020).
Kl. 16:11

Forhandling
Tredje næstformand (Jens Rohde):
Forhandlingen er åbnet. Hr. Orla Hav fra Socialdemokratiet.
Kl. 16:11

(Ordfører)
Orla Hav (S):
Tak for det. Som formanden fik nævnt, drejer det her forslag sig om
ændring af lov om finansiel virksomhed, lov om restrukturering og
afvikling af visse finansielle virksomheder og lov om kapitalmarkeder og om ophævelse af lov om finansiel stabilitet.
De af os, der oplevede finanskrisen i perioden 2007-2009, har
smertelige erfaringer herfra. Samfundet blev kastet ud i økonomisk
usikkerhed, og der var borgere, der fik ondt i maven, som konsekvens af den usikkerhed, der fik lov til at udvikle sig, og som
blev så omsiggribende, som tilfældet var. Set i det lys finder vi fra
Socialdemokratiets side, at det foreliggende lovforslag er særdeles
velanbragt med dets formål om at styrke den finansielle stabilitet
og øge finansielle virksomheders modstandsdygtighed over for fremtidige finansielle kriser i hele EU.
Med lovforslaget gennemføres en række ændringer, der har til
hensigt at styrke kreditinstitutternes kapitalmæssige robusthed og
derigennem øge den finansielle stabilitet, samtidig med at institutterne kan øge kreditformidlingen, vækst og beskæftigelse i samfundet.
For at opnå dette tages en række værktøjer i brug. Det er værktøjer,
der adresserer risici, som skyldes udviklinger i økonomien generelt,
herunder krav vedrørende gearingsgrad, stabil finansiering og markedsrisiko.
Endvidere sikrer lovforslaget, at der kan gribes tilstrækkeligt
effektivt ind over for en nødlidende finansiel virksomhed eller en
finansiel virksomhed, der ser ud til at blive nødlidende. Det overordnede formål er at sikre kontinuiteten i virksomhedens kritiske finansielle og økonomiske funktioner, samtidig med at konsekvenserne
af virksomhedens sammenbrud for økonomien og det finansielle
system minimeres.
Endelig gennemføres der krav om, at kreditinstitutterne polstres
for at kunne modstå tab og sikre, at de kan genetablere deres kapitalgrundlag i en krisesituation.
Nu ville det være smukt, hvis denne blomst alene var groet i den
danske have, men heldigvis har lovforslaget rødder i EU-bestemmelserne, og i kraft af at Danmark har været på forkant med at stille
helt nødvendige krav til finanssektoren, vil danske finansinstitutter
opleve et potentiale for at reducere omkostningerne. Det sker, ved at
EU-bestemmelserne så at sige er en konsekvens af et fælles regelsæt,

Tredje næstformand (Jens Rohde):
Vi siger tak til hr. Orla Hav. Der er ingen, der har bedt om ordet til
denne tale. Så vi skal videre i ordførerrækken. Hr. Torsten Schack
Pedersen, værsgo.
Kl. 16:14

(Ordfører)
Torsten Schack Pedersen (V):
Tak for ordet. Det er et meget omfattende lovforslag, vi nu behandler. 501 side fylder lovforslaget, og jeg vil nu gennemgå lovforslagets 29 delelementer i detaljer, men det tillader taletiden nok ikke.
Jeg tror i øvrigt, at sådan en gennemgang kunne bruges til en podcast
til en meget effektiv behandling af personer med søvnbesvær. I
stedet vil jeg vælge en lidt overordnet tilgang og have par konkrete
nedslagspunkter.
De store lovforslag udmønter to EU-direktiver, nemlig det såkaldte BRRD II, som omhandler finansielle virksomheders evne til
at håndtere tab og rekapitaliseringskapacitet, og som også kaldes
krisehåndteringsdirektivet. Det andet er CRD V, som bl.a. drejer sig
om aflønning og tilsyns- og kapitalbevaringsforanstaltninger, og som
har til formål at styrke kreditinstitutternes robusthed. Det er også det,
der bliver kaldt kapitalkravsdirektivet. Noget af det vigtige i det her
lovforslag er for Venstre, hvordan vi i Danmark vælger at implementere direktiverne, for der er jo altså lidt plads til at afgøre, hvordan
man vil gøre det nationalt, så længe man overholder direktivet. Der
er plads til forskellighed inden for visse grænser. Der er det altså
Venstres klare holdning, at vi skal have det udgangspunkt, at vi minimumsimplementerer fælles EU-regler, så vi ikke stiller bebyrdende
ekstra krav til danske virksomheder, for det kan jo potentielt svække
virksomhedernes konkurrenceevne, og dermed risikerer vi, at det
koster danske arbejdspladser.
Er der så tale om overimplementering i dette lovforslag? Det må
jeg jo indrømme at der faktisk er. Noget af det følger en række af de
aftaler, som er indgået i den finansielle forligskreds. Jeg tror, at det
både er i 2010, 2012 og 2013 i forhold til lønpolitik i den finansielle
sektor, og det betyder, at vi ligger lidt anderledes, end vi kunne gøre,
men det har vi politisk aftalt. Der er også et andet sted, hvor vi i
Danmark i forhold til reglerne, som skal gælde for SIFI-institutterne,
har valgt at sige, at det gælder dem alle og ikke kun 30 pct., som
direktivet giver mulighed for. Det sikrer sådan set også en ensartet
behandling af SIFI-institutterne.
Særlig på et område har vi i Venstre i den finansielle forligskreds
presset på for at få en lempelse igennem i det forslag, som var sendt
i høring. Det er ikke, fordi det er særlig simpelt at forklare, og det
skal jeg være den første til at indrømme, men lad mig forsøge. For
at sikre, at ingen simple kreditorer, altså i høj grad kunderne, hvis et
pengeinstitut går konkurs, skal lide noget tab, stilles der jo i dag en
lang række kapitalkrav, således at der er en robusthed i de enkelte
institutter og banker, således at der, måtte det gå galt, er kapital til at
dække de simple kreditorers krav.
Et af de krav, som er NEP-krav, nedskrivningsegnede passiver, er
en såkaldt subordination. Det er et meget mundret ord, som jeg har
levet i lykkelig uvidenhed om i mange år, særlig indtil processen om
det her lovforslag for alvor tog fat, og det blev det temmelig centralt.
For direktivet giver mulighed for, at subordinationen sker efter en
individuel, konkret vurdering, og ikke som vi hidtil har kørt med,
nemlig at det skal ligge på maks. Vi er faktisk meget fra Venstres
side tilfredse med, at vi i forligskredsen har fået ændret lovforslaget,

Torsdag den 26. november 2020 (L 109)

så det bliver en individuel, konkret vurdering. Det betyder faktisk
en lempelse af kravet til finansielle virksomheder i Danmark. Og
som Dagbladet Børsen i dag skriver, er det den største lempelse for
bankerne i Danmark i 15 år. For det er et dansk særkrav, som giver
den finansielle ekstra omkostninger til funding, altså omkostninger
til at kunne stille med den nødvendige kapital, som skal bære tabet.
Det er altså ekstra omkostninger, som banker i andre EU-lande
ikke har, og det er jo sådan, at det, når vi stiller ekstra krav til den
finansielle sektor, presser priserne op for danske kunder og danske
virksomheder. Nu går vi den anden vej og letter nogle omkostninger.
Det har selvfølgelig den konsekvens, at det er positivt – forstået på
den måde, at det alt andet lige vil betyde lavere priser for kunder og
virksomheder. Det er stik modsat den finansiering , som regeringen
har lavet i forhold til den såkaldte Arnepension, hvor der er en
milliardregning, som truer danske kunder virksomheder.
Endelig glæder det også mig og Venstre, at der for det såkaldte
gældsbufferkrav fortsat er en undtagelse for danske realkreditinstitutter. Vi skal værne om den danske realkreditmodel, og det gør
vi med den valgte model. Alt i alt er det et tungt og kompliceret
lovforslag, men jeg synes, at der er landet en fornuftig balance, som
både sikrer en robust finansiel sektor i Danmark, men som også
fjerner meromkostninger i hundredmillionerklassen i forhold til en
dansk særregel. Så Venstre støtter lovforslaget.
Kl. 16:19

Tredje næstformand (Jens Rohde):
Tak siger vi til hr. Torsten Schack Pedersen. Så er det hr. Hans
Kristian Skibby fra Dansk Folkeparti i ordførerrækken. Værsgo.
Kl. 16:20

(Ordfører)
Hans Kristian Skibby (DF):
Tak, hr. formand. Det lovforslag, som vi behandler nu, er jo et
lovforslag, som medfører ændringer i en række danske finansielle
love. Det er lov om finansiel virksomhed og lov om restrukturering
og afvikling af visse finansielle virksomheder, og det er lov om
kapitalmarkeder, og så er det også ophævelse af lov om finansiel
stabilitet.
Dybest set handler det jo om troværdighed. Det handler om
troværdighed i forhold til de finansielle institutioner, de finansielle
virksomheder, som er i eksempelvis Danmark, men også i andre
europæiske lande. Og historien har jo vist, at der igennem finanskrisen tilbage fra 2008 og frem til nu generelt viste sig at være en
markant højere troværdighed hos de danske finansielle institutter,
end der var gennemsnitligt hos de EU-baserede institutioner. Det gav
sig udslag i, at da finanskrisen hærgede, valgte mange at sende deres
penge i helle her i Danmark. Det var et sted, hvor man i hvert fald
hellere ville se, at pengene ikke blev til flere penge, end at de blev
til færre penge. Det var sådan set rimelig sund fornuft, og det betød
jo også, hvis man kigger i krystalkuglen og ser tilbage og kigger på
historien, at man faktisk kan se, at Danmark var et sted, hvor man
var i stand til at komme igennem finanskrisen rimelig ubesværet og
uden store rentehævninger osv. Det blev faktisk ikke så skidt endda,
og det var også med til at gøre, at mange af de danske virksomheder
kom relativt godt og sundt igennem de svære år.
Med baggrund i den situation var det jo nærliggende at sige,
at skulle vi have noget godt ud af det europæiske samarbejde, var
det måske at sikre, at der gennemsnitligt også blev sat nogle højere
barrer for, hvad det skulle være for nogle krav, man skulle stille, for
at være parat til at kunne modstå de her finanskriser. Det bunder jo
så bl.a. i krisehåndteringsdirektivet, som også Venstres ordfører var
inde på, og ikke mindst i også kapitalkravsdirektivet.
Med andre ord er vi nu forhåbentlig i stand til at kunne se frem
til, at andre landes finansielle institutter kommer op på nogenlunde
niveau med de danske, og at der måske generelt kommer en stigende

59

troværdighed og styrke til at kunne gå igennem eventuelle finansielle kriser. Det har noget at gøre med stabilitet, og det har noget at
gøre med at være på sikker grund og i god gænge i forhold til at
gennemføre og tiltrække investeringer i de enkelte lande.
Med lovforslaget her præciserer man jo, at der generelt skal
være større krav til finansiel polstring. Der skal generelt være bedre
robusthed, samtidig med at man jo også med lovforslaget vurderer,
at forskellige finansielle institutioner bliver bedre til at kunne understøtte kreditformidling og også hele området omkring vækst og beskæftigelse. Det, man gjorde i gamle dage, når man skulle bekæmpe
korruption, var jo, at man brugte devisen follow the money. Det har
jo vist sig at være rigtig godt i forhold til at bekæmpe korruption,
og det er faktisk nogenlunde den samme præmis, man kan bruge
i forhold til international valutaefterspørgsel osv. Det er jo også at
følge, hvor pengene går hen. Det er vel at mærke ikke de penge,
der ikke tåler dagens lys, men altså de sunde forretninger. Der kan
man også følge pengenes vandring, og de går typisk, når der er
internationale kriser, de steder hen, hvor man får den bedste og
mest troværdige håndtering af valutaspørgsmål. Det gør man bl.a. i
Danmark, og derfor har det som sagt også vist sig, at Danmark var i
stand til at komme igennem kriserne på en god måde. Vi har faktisk,
selv nu her hvor der har været coronakrise, kunnet se, at det at få
finansieret fast ejendom i Danmark faktisk er blevet billigere. Vi er
helt nede på nærmest minusrenter, og det største problem, danskerne
har i øjeblikket, er jo, at de skal betale renter af at have penge til at
stå i banken, havde jeg nær sagt, i stedet for at få renter. Nogle vil
måske kalde det et luksusproblem, men det er trods alt et billede på,
at det er nye tider.
Ændringerne i det her lovforslag er jo også nogle, der betyder, at
man får de her såkaldte makropotentielle værktøjer bedre forberedt.
Det er værktøjer, der adresserer risici, som skyldes udviklingen og
tendenser i den samlede økonomi. Det har noget at gøre med gearing
af midler og stabil finansiering og markedsrisiko. Det er sådan nogle
ting, som i hvert fald fylder meget for investorerne.
Så Dansk Folkeparti er generelt positive over for det her. Nu er
taletiden gået, men jeg vil også lige huske at sige, at vi også har
støttet de to direktivers indførelse i EU. Vi har en række spørgsmål,
som vi selvfølgelig vil have belyst, men vi er overvejende positive
over for ministerens lovforslag.
Kl. 16:25

Tredje næstformand (Jens Rohde):
Tak siger vi til hr. Hans Kristian Skibby. Så er det fru Katrine
Robsøe fra Radikale Venstre.
Kl. 16:25

(Ordfører)
Katrine Robsøe (RV):
Tak for det. Jeg vil gøre det lidt kort, tror jeg. Lovforslaget her
indeholder sådan to store dele: regler om kapitalkrav og så krisehåndtering. Det har til formål at styrke den finansielle stabilitet og
øge de finansielle virksomheders modstandsdygtighed over for fremtidige finansielle kriser. Med lovforslaget her implementeres den
seneste revision af EU's kapitalkravsdirektiv, CRD V, og samtidig
implementeres det nye krisehåndteringsdirektiv, BRRD II.
Det er vigtigt, at vi sikrer, at de danske banker er stabile til at
klare finansielle udsving, og skal de afvikles, skal det naturligvis
ske ordentligt og uden tab hos kunderne. Vi har jo tidligere haft det
her lovforslag og direktiverne diskuteret blandt erhvervsordførerne,
og jeg er betrygget i, at vi med det her lovforslag har fundet en
rigtig god løsning. Og i den forbindelse vil jeg faktisk gerne sige en
særlig tak til Venstres hr. Torsten Schack Pedersen, for hans viden
på området er jeg ret sikker på i hvert fald har været til gavn for
lovforslaget her. Radikale støtter lovforslaget.

60

Torsdag den 26. november 2020 (L 109)

Kl. 16:26

Tredje næstformand (Jens Rohde):
Tak siger vi til fru Katrine Robsøe. Så er det SF, og det er fru Ina
Strøjer-Schmidt. Værsgo.
Kl. 16:27

(Ordfører)
Ina Strøjer-Schmidt (SF):
Tak. SF's ordfører på området har desværre ikke mulighed for at
være her, og derfor læser jeg hendes tale op:
En opgave, som ikke må falde tilbage i glemmebogen hos os
politikere, er den nødvendige regulering af den finansielle sektor for
at sikre den finansielle stabilitet. Det er så afgørende nødvendigt, at
vi fortsat regulerer den finansielle sektor, så vi aldrig igen kommer
til at stå i en lignende krise som finanskrisen i 2008. Implementering
af disse EU-direktiver i dansk lovgivning sikrer, at vi fortsat holder
os på linje med de europæiske lande, som vi ofte sammenligner os
med. Som samfund er det nemlig afgørende, at vi er forberedt, hvis
de danske banker, især de store, skulle komme i økonomisk uføre.
Som det fremgår af de indledende bemærkninger til lovforslaget, er
det jo netop en forudsætning for en sund og stabil vækst, at man har
en velformet regulering af den finansielle sektor. Derfor er det ikke
kun nødvendigt, men også ansvarligt, at bankerne i høj grad selv
skal absorbere et tab, hvis de skulle blive nødlidende.
I virkeligheden handler det jo også om kunderne. Der må aldrig
opstå den samme usikkerhed om noget så fundamentalt som bankdrift; kunderne skal have sikkerhed for deres økonomi. Derfor giver
SF heller ikke meget for argumenterne fra den finansielle sektor
om, at lovforslaget i udpræget grad skulle være til ulempe for dansk
erhvervsliv. Sagen er jo netop, at det i det vigtige europæiske fællesskab, vi er en del af, er virkelig oplagt, at vi sammen vedtager lovgivning, der sikrer finansiel stabilitet. Så får bankerne netop større
sikkerhed for deres investeringer. Det er jo sådan, at det er en finansiel gevinst for bankerne, at det internationale marked kan se, at de
er veldrevne og velpolstrede. Derfor kommer disse regler ikke til at
have den store konkurrenceforvridende effekt, når vi implementerer
inden for direktivets rammer, som vi gør her. Derfor stemmer SF for
forslaget.
Kl. 16:28

Tredje næstformand (Jens Rohde):
Tak siger vi tak til fru Ina Strøjer-Schmidt. Så skulle det have været
fru Victoria Velasquez, men hun er her ikke. Så i stedet er det fru
Mona Juul fra Konservative Folkeparti. Værsgo.
Kl. 16:29

(Ordfører)
Mona Juul (KF):
Tak, formand, og tak for ordet. Jeg vil helt kort lige lægge vægt på,
at der er mange gode tanker og værdier i at styrke landets finansielle
stabilitet, øge modstanden mod eventuelle fremtidige kriser og også
gøre det via krav til den finansielle sektor – naturligvis. Det handler
om det gode, gamle ord robusthed, om at bruge flere værktøjer
til at vurdere risici og om at lave krav om f.eks. gearing, stabil
finansiering og markedsrisiko. Og det handler om at kunne gribe
effektivt ind, sikre stabilitet og minimere risikoen for økonomien og
det finansielle system og om krav til at absorbere tab og genetablere
kapitalgrundlag i en krise.
Der har været lidt arbejde med lovforslaget inden i dag – det vil
jeg ikke lægge skjul på. Det har nemlig været vigtigt at undgå alt for
meget overimplementering, så vi ikke står ringere end f.eks. Sverige
og Norge, og det har været vigtigt at sikre individuel vurdering af
hvert institut. For krav om højere subordination bør kun anvendes,

hvis det er absolut nødvendigt. Det er med konstruktivt samarbejde
lykkedes, og derfor stemmer Konservative for forslaget.
Kl. 16:30

Tredje næstformand (Jens Rohde):
Tak siger vi til fru Mona Juul. Og så er hr. Lars Boje Mathiesen
med vanlig sans for timing kommet flyvende ind i salen i netop dette
øjeblik, hvorfor jeg hermed kan give ham ordet. Værsgo.
Kl. 16:30

(Ordfører)
Lars Boje Mathiesen (NB):
Mange tak. Jeg kan sige, at vi i Nye Borgerlige jo normalt ikke er
de store tilhængere af, hvad der kommer fra EU. Men nogle gange
kan selv blind høne finde korn, og det her er måske ikke det værste,
som vi har set derfra. Selv om det er en ordentlig bunke – og jeg
vil sige, at jeg ikke har nærlæst samtlige 501 side, men jeg har da
fået fat i de vigtigste ting af det – er det nu ikke så slemt, når det
nu engang kommer nede fra EU. Vi har en række spørgsmål, som
vi sender i udvalgsbehandlingen, men grundlæggende ser vi det her
som en positiv ting.
Kl. 16:30

Tredje næstformand (Jens Rohde):
Tak siger vi til hr. Lars Boje Mathiesen, og ikke hr. Lars Bojesen,
som der jo var en kollega der kaldte hr. Lars Boje Mathiesen tidligere på dagen.
Dér er fru Victoria Velasquez, og så kan vi jo lige nå at få
Enhedslisten med i ordførerrækken også.
Kl. 16:31

(Ordfører)
Victoria Velasquez (EL):
Formanden ved, hvordan det er med Europaudvalget nogle gange.
Vi har samråd i Europaudvalget samtidig; det er lidt svært at nå det
hele.
Først og fremmest vil jeg sige, at jeg godt forstår, hvilket dilemma staten står i, når det kommer til balancen mellem finanssektorens
robusthed og stabilitet på den ene siden, og at man på den anden
side er bange for, at de høje danske krav kan sætte sig i priserne for
kunder og virksomheder. Jeg tænker, at det nok er på høje tid, at vi
får nogle håndfaste svar på, i hvor høj grad de faktisk sætter sig i
priserne, og hvor meget den krisepolstring, der bliver lavet, egentlig
slår igennem i de danske bankers produktpriser. Nogle gange kunne
noget i hvert fald godt tyde på, at det er aktionærer, som nyder godt
af de prisstigninger, der har været.
Vi stiller os i Enhedslisten skeptisk an over for lempelser i
kravene til bankerne, og som vi forstår på lovforslaget og de ledsagende bilag, vil de nye beregningsprincipper medføre lempelser i
forhold til i dag. Danmark har hidtil haft skærpede krav i forhold
til andre europæiske lande. Vi har overimplementeret de relevante
EU-direktiver, men det synes vi i Enhedslisten i udgangspunktet og
i samklang med Nationalbanken og Finanstilsynet er klogt i de her
tilfælde. Det altoverskyggende hensyn må være et robust kriseberedskab, så vi ikke ender der, hvor vi, os som skatteydere, igen skal
redde nødlidende banker ud af en knibe.
Med det her lovforslag ender vi med at udligne forskellen mellem de danske foranstaltninger og resten af EU. Det vil sige, at vi
risikerer, at en mindre skærpelse af de bagvedliggende direktiver de
facto vil betyde, at vi slækker de høje krav, som vi har haft hidtil.
Derfor har vi en del spørgsmål, fordi vi som sagt skal have fundet
en balance, og de spørgsmål og lovarbejdet og udvalgsarbejdet vil
vi se frem til for at kunne komme med en endelig stillingtagen til
lovforslaget. Tak.

Torsdag den 26. november 2020 (L 107)

Kl. 16:33

Tredje næstformand (Jens Rohde):
Tak siger vi til Enhedslistens fru Victoria Velasquez, og så er det
erhvervsministeren.

afgift og indførelse af særordning for godtgørelse af for meget
betalt tinglysningsafgift m.v.).
Af skatteministeren (Morten Bødskov).
(Fremsættelse 20.11.2020).
Kl. 16:36

Kl. 16:33

Erhvervsministeren (Simon Kollerup):
Tak for det, og tak for de bemærkninger, der er kommet til lovforslaget, og de overvejende positive tilbagemeldinger, der er kommet fra
ordførerne og partierne.
Man kan jo skære det helt kort til og sige, at overordnet har det
her lovforslag til formål at styrke den finansielle stabilitet og øge de
finansielle virksomheders modstandsdygtighed over for eventuelle
fremtidige finansielle kriser.
Med lovforslaget gennemfører vi en række ændringer, der har
til hensigt at styrke kreditinstitutternes kapitalmæssige robusthed,
samtidig med at institutterne selvfølgelig kan understøtte fortsat kreditformidling og derigennem også vækst og beskæftigelse i vores
samfund. Der bliver bl.a. foretaget ændringer af de såkaldt makroprudentielle værktøjer, som er de værktøjer, der har til formål, som
også Dansk Folkepartis ordfører fremhævede, at adressere de risici,
som er i finansielle virksomheder, og som skyldes udviklinger i
vores økonomi eller i det finansielle system generelt.
Så bliver der også foretaget ændringer i aflønningsreglerne, herunder bliver der indført krav om, at institutternes lønpolitik skal
være kønsneutral. Reglerne gennemføres i overensstemmelse med
de politiske aftaler om forsvarlig aflønningspolitik i den finansielle
sektor, som er blevet indgået tidligere.
Så gennemfører lovforslaget derudover de nye regler for håndtering af kriseramte kreditinstitutter. Reglerne skal medvirke til at
sikre et troværdigt afviklingsregime, hvor vi er i stand til at gribe
tilstrækkeligt tidligt og effektivt ind over for eventuelle nødlidende
kreditinstitutter. Det skal sikre kontinuiteten i institutternes kritiske
funktioner, samtidig med at konsekvenserne af instituttets sammenbrud for både indskydere, virksomheder og samfundet som sådan
minimeres mest muligt og uden brug af statslige midler.
Klare rammer for forebyggelse og håndtering af kriseramte institutter er med til at styrke den finansielle stabilitet og dermed også
tilliden til det finansielle system. Så med de ord kvitterer jeg for partiernes konstruktive bidrag og ser frem til den videre lovbehandling.
Kl. 16:35

Tredje næstformand (Jens Rohde):
Tak til erhvervsministeren. Der er ikke flere, der har bedt om ordet,
og dermed er forhandlingen sluttet.
Jeg foreslår, at lovforslaget henvises til Erhvervsudvalget, og hvis
ikke nogen gør indsigelse mod dette, betragter jeg dette som vedtaget.
Det er vedtaget.

Det sidste punkt på dagsordenen er:
16) 1. behandling af lovforslag nr. L 107:
Forslag til lov om ændring af ejendomsvurderingsloven og forskellige andre love. (Adgang til fravalg af den midlertidige indefrysningsordning for grundskyld, ansættelse af grundværdier
for erhvervsejendomme m.v. og andre tilpasninger på ejendomsområdet samt ændring af beregningsgrundlaget for tinglysnings-

61

Forhandling
Tredje næstformand (Jens Rohde):
Forhandlingen er åbnet. Hr. Troels Ravn.
Kl. 16:36

(Ordfører)
Troels Ravn (S):
Tak for ordet. Vi står her med et usædvanlig vigtigt lovforslag. Ejendomsvurderingsloven omhandler en af de helt store genopretningsopgaver for regeringen og Folketinget, så danskerne kan have tillid
til, at de omkring 46 mia. kr., der årligt opkræves i ejendomsskatter,
opkræves på et retvisende og ordentligt grundlag. Der er simpelt
hen brug for, at vi i Danmark skal have et nyt ejendomsvurderingssystem, og der er altså meget på spil, nemlig tillid og rimelighed.
Det handler også om, at vi skal trække kompleksiteten ud af ejendomsvurderingsloven, så vi også opnår enkelhed i lovgivning.
Desværre kan ejendomsvurderingsloven set i lyset af de mange
års udfordringer og uløste problemstillinger karakteriseres som en
lang lidelseshistorie. Helt tilbage i 2013 fandt Rigsrevisionen et
grundlag for alvorlig kritik af ejendomsvurderingerne, som af revisionen blev vurderet til hverken at være gode eller præcise nok.
Siden 2013 har brede flertal i Folketinget med forskellige forlig –
vurderingsforliget fra 2016 og ejendomsvurderingsloven fra 2017 –
forsøgt at sikre mere retvisende og ensartede ejendomsvurderinger.
Men situationen er desværre den, at det er behov for store forenklinger af loven for at få vurderingssystemet implementeret. Derfor
vedtog Folketinget da også betydelige forenklinger af vurderingsmodellerne for ejerboliger i 2019.
Ligesom for ejerlejligheder har det heller ikke været muligt at
implementere modellen for vurderingen af erhvervsejendomme, bl.a.
har det vist sig, at den såkaldte grundresidualmodel, som vi nu
foreslår at erstatte, i mange tilfælde ville give negative eller meget
høje værdier. Derfor skal der også ske en forenkling af vurderingsmodellerne for erhvervsejendomme.
Det handler som nævnt om tillid og rimelighed, men også om, at
der årligt indbetales grundskyld og dækningsafgift for i alt 11,5 mia.
kr.
Med L 107 foreslås derfor en ny og enklere model for fastsættelse af grundværdier for erhvervsejendomme. Modellen skal være
gennemskuelig, og der skal være en klar sammenhæng mellem
grundværdierne for erhvervsejendomme og grundværdierne for ejerboliger, og ikke mindst skal reglerne endelig kunne implementeres.
Ved at skabe sammenhæng mellem grundværdierne for erhvervsejendomme og grundværdierne for ejerboliger bliver datagrundlaget
mere solidt og gennemsigtigt, vurderingerne bliver mere ensartede,
end de er i dag, og samtidig bliver vurderingerne lavere uden for de
større byer end i de store byer og lavere uden for bykernerne.
Det mener jeg er positivt, og det giver igen mening, i forhold til
at vi skal have tillid til ejendomsvurderingssystemet; det skal være
retfærdigt og rimeligt. Socialdemokratiet støtter L 107.
Kl. 16:39

Tredje næstformand (Jens Rohde):
Tak siger vi til hr. Troels Ravn. Der er ikke nogen, der har bedt om
at komme med kommentarer. Så er det fru Louise Schack Elholm fra
Venstre i ordførerrækken.

62

Torsdag den 26. november 2020 (L 107)

Kl. 16:39

(Ordfører)
Louise Schack Elholm (V):
Tak for ordet. Ejendomsvurderinger er jo noget, som vi igennem
mange, mange år har diskuteret. Tilbage i 2012 blev vurderingerne
suspenderet, fordi Rigsrevisionen og statsrevisorerne sagde, at de var
fejlbehæftede. Der var ikke noget andet at sætte i stedet. Da vi fik
regeringsmagten i 2015 satte vi gang i det her arbejde med at få
det lavet. Vi fik lavet et forlig i 2016 omkring ejendomsvurderinger,
både for ejerboliger, men også for erhvervsejendomme. Det har jo
så ført til, at vi har haft rigtig mange møder primært om ejerboliger
– det er jo blevet udsat 3 år – og vi har haft rigtig store problemer
med det. Vi har knoklet med at prøve på at finde en god mulighed
for ejerboliger. Men erhvervsejendomme har vi jo ikke haft den
samme grundighed omkring. Vi har ikke haft lige så mange møder.
Vi har ikke diskuteret det lige så meget, og derfor kom det også
som en overraskelse for os, da vi her i starten af folketingsåret, i
slutningen af september, fik at vide, at den aftale, vi havde omkring
vurderingsmodel for erhvervsejendomme, ikke kunne lade sig gøre.
I stedet måtte man lave en helt anden model for vurderinger af
erhvervsejendomme, og man måtte faktisk helt opgive vurdering af
hele bygningen. Man måtte nøjes med grundværdier, og det skulle
afhænge af de omkringliggende ejerboligpriser.
Det er en ting, som bekymrer os. Det er særlig en ting, som bekymrer os, fordi vi synes, at vi har haft meget kort tid til at behandle
det her. Vi har som forligspart haft kort tid til at behandle det, og
det har kun været 3 uger i høring, hvoraf den ene uge var i uge 42.
Jeg synes, at høringssvarene er bekymrende. Jeg er stærkt, stærkt
bekymret. Men samtidig med det er vi også en forligspart, og vi vil
også gerne ære det forlig, vi er en del af. Derfor vil vi jo også bakke
op om lovforslaget, for vi har været i dialog med ministeren, som
har lovet os, at vi skal lave en grundig behandling af vurderingerne
på erhvervsejendomme. Men hvis det er sådan, at vi ikke laver en
lovgivning inden 1. januar, så skal man have erhvervsejendomme til
at blive vurderet efter den aftalte model, som ministeriet siger ikke
kan lade sig gøre. Derfor har ministeren over for os tilkendegivet,
at vi kan rykke vurderingstermin til 1. marts og så få en grundig og
gennemarbejdet proces omkring det her med erhvervsejendomme.
Jeg må sige, at det er rigtig vigtigt for os, for vi føler lidt, at det
her er kommet ind fra højre, og at vi ikke har haft en grundig nok
behandling.
Jeg synes, at høringssvarene har været utrolig kritiske, og jeg
er bekymret. Jeg er også bekymret over, at Datatilsynet skriver, at
implementeringsrisikoen heller ikke er belyst. Men vi har et forlig,
og vi er nødt til at finde en løsning fra 1. januar. Derfor vil vi selvfølgelig støtte det her, men det kræver en meget grundig udvalgsbehandling, og det kræver, at vi får udskilt den del, der handler om erhvervsejendomme, så vi er sikre på at få det her behandlet ordentligt
igennem, for vi kan ikke leve med den usikkerhed, der er omkring
det her, og den utryghed, som jeg har i forhold til retssikkerheden,
når man ikke kan klage over vurderingen som sådan.
Så med de ord støtter vi lovforslaget.
Kl. 16:43

Tredje næstformand (Jens Rohde):
Tak siger vi til fru Louise Schack Elholm. Og så skal vi videre i
ordførerrækken, og denne gang er det fra Dansk Folkeparti. Det er
hr. Dennis Flydtkjær.
Kl. 16:43

(Ordfører)
Dennis Flydtkjær (DF):
Baggrunden for det her lovforslag er jo den første del, hvor vi
lavede en aftale omkring ejendomsvurderingerne i efteråret 2016 og

senere et boligskatteforlig i foråret 2017. Undervejs har der jo været
forskellige udfordringer, også forslag til forbedringer – dem har vi
sådan set håndteret ganske fint, tror jeg. Det har handlet mest af
alt om ejerboliger, hvor det her så er den anden del af det, nemlig
den del omkring erhvervsvurderingerne, hvor der så også er kommet
nogle udfordringer, der skal løses. Det er nok mest erhvervsvurderingerne, som jeg vil dykke ned i med det her, men der er også en
række andre elementer i lovforslaget, hvor jeg vil nævne nogle af
dem kort.
Bl.a. er der den her del omkring midlertidig indefrysning, som
har været en mulighed, altså hvor man indtil det tidspunkt, hvor de
nye beskatningsregler trådte i kraft, havde tvungen indefrysning af
de stigninger, der var af grundskylden, og efterfølgende var det så
frivilligt. Der har været en del borgere, der har henvendt sig – også
til mig personligt, men til de fleste af os, tror jeg – som var trætte
af, at de ikke kunne for at få lov til at betale deres gæld, når nu de
fik en stigning, og det er jo sådan set ganske sundt, at de gerne vil
have lov til at betale i stedet for at udskyde det. Og det får man så
faktisk mulighed for med det her forslag, og det synes jeg da er en
fin ændring, så man også har den mulighed, hvis man er en boligejer,
der får en stigende grundskyld.
Så er der automatisk tilbagebetaling, som vi har aftalt sker helt
automatisk for ejerboliger, hvilket vi stadig væk holder fast i med
det her lovforslag, men der er en ændring i forhold til erhvervslivet,
hvor det så fremadrettet ikke kommer til at ske automatisk. Og det
kan jeg godt forstå at man vil undre sig over derude og vil synes er
utilfredsstillende, men som vi kan forstå på ministeriet og som det
også fremgår af lovforslaget, er der jo ret få ejendomme, der står
til faktisk at få penge tilbage, fordi langt de fleste har en for lav
vurdering – altså de betaler i forvejen for lidt. Og der kan man godt
kigge på balancen, i forhold til om man skal sætte et kæmpe apparat
i gang med it-udvikling for at lave en automatisk tilbagebetaling
til ret få mennesker. I stedet for er der så lagt op til en, kan man
sige, administrativt mindre tung løsning, i hvert fald fra statens side,
ved at man så fremrykker klageadgangen, og ved at man så faktisk
får mulighed for at klage to gange. Så selv om det sådan set er
forståeligt nok, at det ikke er positivt, kan vi egentlig godt forstå den
afvejning, i forhold til at det med at lave et kæmpe it-projekt for det
her måske godt kan virke lidt voldsomt.
Så er der den knast i det, som Venstres ordfører også dykker ned
i, og det er omkring selve vurderingen af erhvervsejendomme, som
jo har vist sig ikke kan lade sig gøre. Jeg vil også gerne udtrykke,
ligesom Venstre gjorde, at det er lidt ærgerligt, at det først kommer
nu. Det er som sagt noget, vi aftalte i de to aftaler i 2016 og 2017 –
og så er det lidt overraskende, at man så først kommer her i 2020 og
finder ud af, at det faktisk slet ikke kan lade sig gøre. Men omvendt
er vi også nødt til at sejle skibet fra der, hvor det ligger, altså i
den virkelighed, vi er i, og hvis det ikke kan lade sig gøre, er man
selvfølgelig nødt til at finde en anden løsning. I det her lovforslag
lægges der så op til at gå væk fra en model, hvor man har sagt,
hvad er en ejendom værd i kontantpris, og så bliver man beskattet
ud fra det – det er selvfølgelig en vurdering. Men det er sådan
den markedsnorm, der har været, og fremadrettet skal det så være
det, man kalder en alternativ omkostningsmodel, hvor man tager og
sammenligner det nærmeste parcelhus og siger: Hvad er værdien af
det? Og så laver man skal en skaleringsfaktor ned fra det. Og det kan
selvfølgelig godt ligne en model, man kan bruge, men jeg vel også
bare sige, at jeg vil forudsige, at det næsten kun kan ende skævt.
For vi har fået et svar fra ministeren, der viser, at med den model,
der ligger for almindelige ejerboliger, er det en træfsikkerhed på 71
pct., som man regner med at det bliver, hvor man rammer inden
for marginen på plus/minus 20 pct. Altså, 71 pct. af vurderingerne
rammer inden for plus/minus 20 pct., og når man så ud fra det skal
lave en nedskalering, som er sådan en fiktiv, fastsat sats, så skal det

Torsdag den 26. november 2020 (L 107)

jo næsten ramme endnu mere skævt i forhold til erhvervsboligerne.
Så det er også derfor, at jeg ligesom Venstre egentlig gerne vil have
en god udvalgsbehandling af det her for at se, om det nu er den
rigtige model. Men der er også, må jeg sige, en forståelse for, at
hvis det ikke kan lade sig gøre med det, vi har, og hvis der ikke er
andre modeller, så kan det godt være, at vi lander på det her. Men
jeg vil også gerne have en god, grundig udvalgsbehandling for at
få udboret, om der kunne være andre løsninger, for det er klart, at i
forhold til noget, der ikke kan lade sig gøre, er det selvfølgelig bedre
at have noget, der er skidt – men det kunne være godt, hvis vi kunne
finde noget, der også var godt, i stedet for.
Så er der også det retssikkerhedsmæssige problem i det. Altså, i
dag kan man jo, hvis man får en vurdering, man er uenig i, kigge
på, hvad naboejendommen eller en ejendom i området er handlet til,
og så kan man klage over det, fordi man kan se, hvad de sammenlignelige handelspriser er. Med den her alternative omkostningsmodel
er der jo ikke nogen sammenlignelige ejendomme at sammenligne
med. Altså, man mister jo reelt en klagemulighed, og det synes
jeg heller ikke er retssikkerhedsmæssigt forsvarligt. Så der er altså
også en række ulemper ved den model, som der er lagt op til i det
her forslag. Så som sagt vil jeg bare lægge an til, at vi får en god
udvalgsbehandling – det kunne jo eventuelt være en eksperthøring,
som vi kunne få, eller vi kunne på en anden måde få nogle af dem,
der, som Venstre siger, har givet ret kritiske høringssvar til det her
lovforslag, til måske at komme på banen og sige: Hvad kunne vi så
sætte i stedet for? For jeg må også ærligt sige, at man jo kommer
lidt til kort her som skatteordfører, når man godt kan se, at der er
problemer i det, der oprindelig var planlagt, men også i det, som der
er lagt op til nu. Men hvad skal vi så gøre i stedet for?
Nu er tiden gået, og med de ord vil jeg sige, at vi sådan set støtter
de andre elementer, som også er i lovforslaget, også fordi vi er en
del af forliget, men vi har lidt bekymringer omkring den del med
erhvervsejendommene.
Kl. 16:48

Tredje næstformand (Jens Rohde):
Tak til hr. Dennis Flydtkjær fra Dansk Folkeparti. Så er det fru
Kathrine Olldag fra Radikale Venstre.
Kl. 16:48

(Ordfører)
Kathrine Olldag (RV):
Tusind tak. I dag behandler vi et lovforslag, som jo er en del af
vores alle sammens store fælles hovedpine, nemlig ejendomsvurderingsområdet, og lige i særdeleshed her handler det jo om erhvervsejendomme. Når Skatteministeriet kommer til os politikere og siger,
at det, som I har aftalt i jeres politiske aftale, rent faktisk ikke kan
lade sig gøre, så ved man godt, at det har været forsøgt, for de vil
gå meget langt for at forsøge at få tingene til at lykkes. Så når de
kommer og siger, at det her simpelt hen ikke kan lade sig gøre –
I bliver nødt til at gøre det på en anden måde, vi bliver nødt til at
skifte modellen ud – så lytter vi selvfølgelig også i Radikale Venstre,
fordi vi jo som regel er rimelig pragmatisk anlagt.
Når det er sagt, kan vi også godt se af høringssvarene, at mange
er bekymrede, og jeg deler sådan set Louise Schack Elholms behov
for måske lige at trykke på pauseknappen og så tage os et par
måneder, hvor vi får tygget det her godt igennem i en ordentlig
udvalgsbehandling og skiller den del ud, der specifikt handler om
erhvervsejendomme. Jeg er ikke helt sikker på, at det rykker ved
noget, for jeg ved også, hvor grundigt Skatteministeriet har arbejdet
med det her. Men hvis vi får belyst alle de forskellige undtagelser
og alle de bekymringer, som der er, både i høringssvarene og i de
henvendelser, vi har fået, så tror jeg måske også, vi vil kunne tage en
beslutning på et, føler vi i hvert fald, mere oplyst grundlag.

63

Så lad os komme i gang med den proces, og vi kan naturligvis
også med glæde se, at der er blevet nedsat en arbejdsgruppe til
specifikt at kigge på andelsboliger i den her sammenhæng. Vi er
også rigtig tilfredse med, at de er blevet skilt ud, og at der er blevet
nedsat en arbejdsgruppe, der skal kigge på, hvad man stiller op med
dem. Men fordi vi jo naturligvis også ærer forliget og gerne vil være
med til at løse den her problematik, så stemmer vi for.
Kl. 16:50

Tredje næstformand (Jens Rohde):
Tak til fru Kathrine Olldag. Så er det hr. Carl Valentin fra SF.
Kl. 16:50

(Ordfører)
Carl Valentin (SF):
Tak. SF er som bekendt ikke en del af forligskredsen, så vi har
ikke været inde over drøftelserne bag den nye model til ejendomsvurderinger, og når jeg ser på indholdet af lovforslaget her, ville
jeg egentlig have ønsket, at regeringen havde overvejet at inddrage
samtlige partier.
Lovforslaget indeholder nogle tekniske ændringer, der kort sagt
vil resultere i en stor omvæltning af det nuværende system. Det kan
have store konsekvenser for erhvervsejendomme og andelsboliger
og skov og landbrug. Jeg får det indtryk, at der mangler en række
konsekvensvurderinger i den sammenhæng. Her skal det understreges, at man ovenikøbet har givet en forkortet svarfrist for høringsparterne, som det også blev påpeget heroppefra tidligere, og at de
desuden blev kontaktet lige inden efterårsferien, hvilket forekommer
uhensigtsmæssigt.
Lad mig uddybe manglerne. Som led i lovforslaget bliver det
foreslået, at erhvervsejendomme skal vurderes ud fra samme principper som ejerlejligheder. Den ændring vil resultere i, at udlejningsejendomme og andelsboliger i højere grad vil blive beskattet, som
var de en ejerbolig. Ligeledes vil man ikke længere ansætte en
ejendomsværdi løbende for erhvervsejendomme. Der foreligger, så
vidt jeg kan se, ikke nogen skøn på, hvordan ændringerne vil påvirke huslejen i de berørte boliger. Dog skønnes det fra nogle af
høringsparterne, at ændringerne vil resultere i en betydelig stigning
af ejendomsskatten i erhvervsejendomme, og denne stigning vil med
høj sandsynlighed ramme lejerne i form af huslejestigninger.
Som lovforslaget også kommer ind på, vil de anførte regler også
ramme andelsboliger. Bl.a. betyder det, at den offentlige ejendomsværdi ikke længere vil kunne anvendes til værdiansættelse af andelsboliger. Hertil foreslås det, at man opretter et udvalg til at undersøge
værdiansættelsesprincipperne for andelsboliglovens regler. Det medfører igen et behov for gode svar. F.eks. efterlyser vi en vurdering af,
hvordan det påvirker prisudviklingen for andelsboligerne.
Til sidst kan ændringerne i ejendomsvurderingerne komme til at
påvirke initiativer til at fremme klima, miljø og natur. Hvis man
fratager muligheden for at revurdere værdiansættelsen af udtaget
landbrugsjord, kan det blive en dårligere investering for landmænd
at udtage jord til vådområder. Det samme gælder for skovejere, der
udlægger områder til urørt skov. Vi risikerer med andre ord, at der
opstår mere modvillighed til at omvende opdyrket jord til urørt natur, fordi skatten ikke tager højde for den nye anvendelse af jorden.
Udarbejdelsen af forslaget har taget udgangspunkt i, at man har ønsket at forenkle den nuværende model for ejendomsvurderinger samt
at sikre tryghed hos borgerne omkring boligbeskatning og husleje.
Baseret på indholdet af lovforslaget samt høringssvarene, som er
rimelig kritiske, må vi fra SF's side konstatere, at der fortsat udestår
en opgave med at vurdere de samlede konsekvenser og formidle
dette. Derfor kan vi ikke stemme for lovforslaget på nuværende
tidspunkt, da vi har nogle grundlæggende spørgsmål, som vi mangler
at få gjort rede for. Tak for ordet.

64

Torsdag den 26. november 2020 (L 107)

Kl. 16:53

Tredje næstformand (Jens Rohde):
Tak siger vi til hr. Carl Valentin. Så er det fru Victoria Velasquez fra
Enhedslisten.
Kl. 16:53

(Ordfører)
Victoria Velasquez (EL):
Tak for det. Jeg holder talen på vegne af vores skatteordfører, hr.
Rune Lund, da han desværre ikke havde mulighed for at holde talen
selv.
Enhedslisten er ikke med i den kreds af partier, der har stemt
for det nye boligskattesystem, og vi var heller ikke med i kredsen,
der stemte for den nye kompensationsaftale i sommer. Vi mener
grundlæggende, at det nye boligskattesystem er alt for lempeligt,
det koster på sigt over 10 mia. kr. om året, og det er ikke sammenlignet med en situation, hvor man lader boligskatterne løbe løbsk,
men sammenlignet med Anders Foghs skattestop. I en tid, hvor
magtpartierne synes, at det er så vanskeligt at finansiere den grønne
omstilling og få en genopretning af velfærden og af den sociale
tryghed i f.eks. dagpengesystemet, så er det vigtigt at minde om, at
et politisk flertal simpelt hen blot har prioriteret anderledes, nemlig
at give boligejere en skattelettelse i milliardklassen. Enhedslisten
er heller ikke begejstret for dette lovforslag. Enkelte elementer er
fornuftige.
Vi er enige i, at der bør være mere valgfrihed i forhold til, om
man vil benytte indefrysningsordningen eller ej. Desværre er der
også store problemer i lovforslaget. Læser man høringssvarene, kan
man se, at Andelsboligforeningernes Fællesrepræsentation og BL –
Danmarks Almene Boliger er meget kritiske over for det foreslåede.
Andelsboligforeningerne undrer sig således med rette over, at de
ikke er en del af tilbagebetalingsordningen. Danmarks Almene Boliger påpeger, at forslaget kan være med til at modvirke, at vi f.eks.
får en mere blandet beboersammensætning i f.eks. hovedstaden, da
lovforslaget vil medvirke til huslejestigninger, fordi den nye måde at
opgøre ejendomsskatter på, hvor erhvervsejendomme skal vurderes
svarende til ejerboliger, også vil medføre højere vurderinger for de
almene boliger og dermed højere skatter og huslejestigninger. Kan
det virkelig være regeringens politik? Flere høringssvar påpeger også alt for korte svarfrister i høringsprocessen, og at kvaliteten af og i
lovgivningen er for ringe.
Enhedslisten kan ikke støtte lovforslaget. Tak.
Kl. 16:56

Tredje næstformand (Jens Rohde):
Tak til fru Victoria Velasquez. Så er det hr. Rasmus Jarlov fra Det
Konservative Folkeparti.
Kl. 16:56

(Ordfører)
Rasmus Jarlov (KF):
Det her er jo en udmøntning af noget reparationsarbejde oven på en
ganske udmærket boligaftale, synes vi. Selv om vi jo stadig synes,
at boligskatterne i Danmark er alt, alt for høje og skruet forkert
sammen, så havde vi jo lavet en aftale, som viste sig at være lidt
vanskeligere at implementere på grund af nogle problemer i SKAT,
og så har vi jo måttet lave nogle justeringer til den, som vi selvfølgelig er enige i, eftersom vi er en del af aftalen. Det synes vi alt i alt er
udmærkede og nødvendige justeringer, og derfor bakker vi også op
om lovforslaget.
Vi har det, tror jeg, lidt ligesom De Radikales skatteordfører, som
var på talerstolen før, at vi også synes, det er en god idé at få en
mere grundig behandling af punktet om vurderingen af erhvervsejendomme. Jeg har det også sådan på nuværende tidspunkt, at jeg endnu

ikke har set en bedre løsning for mig end det, der ligger på bordet,
og derfor ser jeg meget frem til at komme lidt mere til bunds i
det. Vi har fået rigtig mange klager fra rigtig mange virksomheder,
som er utilfredse med den løsning, som er lagt på bordet, men i
sandhedens interesse vil jeg også sige, at jeg endnu ikke selv har
set et bedre bud på, hvordan man så skal gøre det, og derfor er jeg
faktisk uafklaret om, hvordan vi ender med at forholde os til det
punkt. Men af den grund er det også udmærket at få det behandlet
lidt ekstra grundigt. Så hvis vi kunne få lavet den ændring som
foreslået af Venstre, vil vi meget gerne stemme for lovforslaget.
Kl. 16:58

Tredje næstformand (Jens Rohde):
Tak siger vi til hr. Rasmus Jarlov. Så er det hr. Lars Boje Mathiesen
fra Nye Borgerlige.
Kl. 16:58

(Ordfører)
Lars Boje Mathiesen (NB):
Nye Borgerlige er ikke med i det forlig og har heller ikke været
med i det forberedende arbejde omkring det. Vi deler de bekymringer, som der har været fra en lang række af ordførerne, især hele
problematikken omkring erhvervsejendomme: Kan der være nogle,
som har en erhvervsejendom, som nu kommer til at ligge et uheldigt
sted, og derved får en langt højere beskatning fra den ene dag til den
anden på grund af det her? Der er nogle bekymringer omkring det,
og det er noget, vi gerne vil have belyst, og jeg hører også fra alle
de andre ordførere, at det her skal belyses langt mere grundigt, end
hvad det er blevet.
Jeg forventer ikke, at vi i Nye Borgerlige kommer til at støtte
forslaget, men det vil vi endeligt tage stilling til, når man har belyst
det lidt mere grundigt, end hvad tilfældet er nu.
Kl. 16:58

Tredje næstformand (Jens Rohde):
Tak for det. Så er det skatteministeren.
Kl. 16:59

Skatteministeren (Morten Bødskov):
Tak skal du have, formand. Tusind tak for både den store interesse
og de, synes jeg, konstruktive og også opbakkende tilbagemeldinger,
der har været, og den dialog, der har været om lovforslaget. Også
tak til både dem, der har indgivet høringssvar og er kommet med
indspark til Folketingets partier, og andre; det er vigtigt. Det her er et
meget vigtigt lovforslag.
Det er nemlig, som også flere har været inde på, en meget stor
opgave at udvikle et helt nyt system til at vurdere ejendomme i
Danmark, men det er nødvendigt, da danskerne skal kunne have
tillid til, at de ca. – holdt fast! – 46 mia. kr. i årlige ejendomsskatter
opkræves på et retfærdigt og rimeligt grundlag.
Jeg vil gerne prøve at trække lidt frem om baggrunden for, hvorfor vi rent faktisk står her i dag. Det er nemlig sådan, at Rigsrevisionen i 2013 kritiserede de ejendomsvurderinger, som danskerne i
dag beskattes af, på grundlag af, at de ikke har været gode eller
præcise nok, og på den baggrund har ejendomsvurderingen jo været
suspenderet siden 2013. Det er derfor en bunden opgave at udvikle
nye og forbedrede vurderinger for både ejerboliger og også erhvervsejendomme. Derfor er jeg også glad for, at det er en opgave, som
et bredt flertal i Folketinget har taget på sig. Vi har sammen taget
en hel række svære skridt frem mod genopretningen af ejendomsområdet. Med det brede vurderingsforlig fra 2016 og ejendomsvurderingsloven fra 2017 blev de grundlæggende principper for det nye
vurderingssystem fastlagt.
I loven blev der bl.a. fastsat en ny model for erhvervsvurderinger. Den blev fastlagt på et tidspunkt, hvor vi grundlæggende ikke

Torsdag den 26. november 2020 (L 107)

havde et datagrundlag, der kunne fortælle os, om modellen ville
virke. Siden har det desværre vist sig, at der er behov for væsentlige forenklinger af loven fra 2017 for at få vurderingssystemet
ført ud i livet. Derfor vedtog Folketinget betydelige forenklinger af
vurderingsmodellen og modellerne for ejerboliger i efteråret 2019.
I 2019 var der navnlig tale om forenklinger for ejerlejligheder,
mens vurderingsmodellerne for enfamilieshuse i det store og hele
kan implementeres som forudsat i vurderingsforliget fra 2016. Det
skyldes, at datagrundlaget både i 2016 og nu er væsentlig bedre for
enfamilieshuse end for øvrige ejendomme.
Ligesom for ejerlejlighederne har det efter en grundig analyse
vist sig, at det desværre ikke er muligt at implementere den model
for vurdering af erhvervsejendomme, der er forudsat i vurderingsforliget fra 2016 og beskrevet i ejendomsvurderingsloven fra 2017. Det
skyldes navnlig store udfordringer med datagrundlaget. Det var udfordringer, som vi ikke var bekendt med i 2016. Bl.a. har analyserne
vist, at den såkaldte grundresidualmodel, som vi foreslår at erstatte,
i rigtig mange tilfælde vil give negative eller meget høje værdier.
Det giver ikke mening og betyder, at vi nu kan se, at den model
ikke virker. Derfor er der også behov for forenklinger af vurderingsmodellerne for erhvervsejendomme. Det meddelte jeg forligskredsen
i foråret, og derfor er det aftalt med kompensationsaftalen fra maj i
år, at der er behov for mere enkle og gennemskuelige erhvervsvurderinger.
Jeg havde selvfølgelig gerne set, at det var muligt at implementere den model, der er aftalt tidligere, men man må sige, at vi er blevet
klogere siden 2016, og det har vist sig, at der er behov for en anden
løsning end den, vi troede på dengang. Det er en stor og vigtig sag,
da ejerne af erhvervsejendomme alene i 2020 betaler ca. 11,5 mia.
kr. i grundskyld og dækningsafgift. Uden en ny og bedre vurdering
mangler vi altså grundlaget for at opkræve over ca. 11 mia. kr. årligt.
Jeg ved, at forligskredsen deler alvoren med mig i den her sag, og
jeg vil gerne kvittere for de gode drøftelser, vi allerede har haft i løbet af både foråret og sommeren og efteråret om den her sag. Derfor
foreslår regeringen nu en ny og væsentlig enklere model for fastsættelse af grundværdier for erhvervsejendomme, der er mere gennemskuelig, og hvor der er en klar sammenhæng mellem grundværdierne
for erhvervsejendomme og grundværdierne for ejerboliger. Der er en
række fordele ved den foreslåede model i modsætning til modellen i
vurderingsforliget fra 2016, som jeg gerne vil opholde mig lidt ved.
Kl. 17:04

Den nye model vil for det første medføre en betydelig forenkling,
da skatteforvaltningen vil kunne ansætte grundværdien for erhvervsejendomme uden først at skulle opgøre ejendomsværdien, og da
erhvervsvurderingerne tager afsæt i de vurderingsmodeller for ejerboliger, som allerede er udviklet. Dermed sikrer vi, at den nye model
kan implementeres. Ved at stille sig oven på modellen for ejerboliger
bliver datagrundlaget væsentlig mere solidt og gennemsigtigt, og
risici i udviklingen for det nye ejendomsvurderingssystem reduceres,
hvilket også nedbringer udviklingssiden. Dermed får vi den ønskede
kobling til ejerboligerne, og vi får i tilgift, at vurderingerne bliver
mere ensartede end i dag. Samtidig bliver vurderingerne lavere uden
for de store byer end i de store byer og lavere uden for bykerner. Det
giver faktisk god mening.
Det er dog vores vurdering, at grundværdierne for erhvervsejendomme kan blive for høje, hvis de ansættes på samme niveau som
ejerboliger. Derfor foretager vi, som det også har været fremme, nedskaleringer, så f.eks. butikker, kontorer og industriejendomme fortsat
bliver vurderet væsentlig lavere end ejerboliger. Dermed sikrer vi
rimelige og retfærdige erhvervsvurderinger, selv om det underliggende datagrundlag som sagt kommer fra ejerboligerne. Jeg vil i den
forbindelse gerne minde om, at selv om de nye og mere retvisende
vurderinger for ejerboliger og erhverv samlet set medfører højere
vurderinger, vil det samlede grundskyldsprovenu opgjort på kommu-

65

neniveau ikke blive højere end aftalt. Det sikrer vi som sagt ved at
fastsætte de nye grundskyldspromiller, så provenuet fra grundskylden ikke stiger som følge af højere vurderinger. Der vil tilsvarende
blive fastsat nye dækningsafgifter, så dækningsafgiftsprovenuet ikke
overstiger det aftalte provenu. Det er vigtigt både for skatteborgerne
og også for skatteforvaltningen, at vi nu kommer i gang med de nye
erhvervsvurderinger. Med lovforslaget i dag har vi så det fornødne
grundlag for det.
Så vil jeg gerne se lidt på nogle af de indkomne høringssvar,
der har været, og som også er blevet berørt her i salen i dag, hvor
der har været en bekymring for, om modellen nu også sikrer den
tilstrækkelige retssikkerhed. Jeg vil selvfølgelig gerne understrege,
at ejendomsejernes retssikkerhed er helt afgørende for regeringen,
og retssikkerheden skal på ingen måde træde i baggrunden, hvilket
regeringen heller ikke mener er tilfældet med den foreslåede model.
Der ligger en betydelig retssikkerhed i adgangen til at klage. En
ejer af en erhvervsejendom vil naturligvis også kunne klage over
vurderingerne med den model, vi foreslår. Hvis f.eks. ejendomsejeren finder, at ejendommens mulige anvendelse er sat forkert, eller at
skønnet for den underliggende handelspris for ejerbolig er forkert,
vil ejeren kunne klage over det.
Jeg har herudover lyttet mig frem til en bekymring om, at der
ikke kan klages direkte op mod handelspriser for erhvervsejendomme. Baggrunden for det er jo, at ekspertudvalget, det såkaldte Engbergudvalg, allerede i 2017 kom frem til, at det ikke er muligt at
opstille en erhvervsmodel, der er baseret på direkte handelspriser for
erhvervsgrunde. Der er simpelt hen ikke data nok, og de tilgængelige
data er ikke af tilstrækkelig solid kvalitet. Derfor blev der med
vurderingsforliget foreslået en metode, der ikke direkte baserer sig
på handelspriser, men som indirekte skønner over grundværdier ud
fra bl.a. husleje, driftsomkostning og opførelsesomkostning. Denne
metode har, som jeg tidligere nævnte, vist sig ikke at kunne fungere.
Derfor foreslår vi nu en anden indirekte metode, der som sagt er
enklere, men selv om den nye model er enklere, er den ikke mindre
rimelig. Det sikrer vi ved at foretage en række nedskaleringer, så
grundværdierne for erhvervsejendommene fortsat er lavere end for
ejerboligerne. Med de foreslåede nedskaleringer sikrer vi, at grundværdierne bliver afstemt med markedsniveau på baggrund af huslejeniveauer og afkastgrader. Dermed vil de nye vurderinger afspejle
reelle grundværdier. Vurderingerne vil desuden blevet betydelig mere ensartede end i dag, og det betyder f.eks., at to nabogrunde med
samme anvendelsesmuligheder også vil blive vurderet ens. Det er
langtfra altid tilfældet i dag i øvrigt.
Hvis vi skulle have beholdt den såkaldte grundresidualmetode,
ja, så ville der have været behov for at fastsætte f.eks. minimumsog maksimumsværdier, da mange vurderinger ellers ville blive negative eller meget høje. Det ville med rette kunne kritiseres for at
være arbitrært, og den model vil i realiteten heller ikke afspejle en
direkte handelsprisnorm. De nævnte nedskaleringsfaktorer, der som
sagt skal sikre, at de nye vurderinger har et rimeligt niveau, skal
fastsættes ved lov, og derfor vil de selvsagt ikke kunne påklages.
Men det er klart, at de senere kan ændres, hvis der er politisk flertal
for det.
Kl. 17:09

Jeg vil gerne drøfte, om vi allerede nu skal aftale en revisionsklausul, så vi genbesøger de fastsatte skaleringsfaktorer, når der
foreligger konkrete modelvurderinger, dvs. i god tid inden udsendelse af de nye vurderinger. Samlet set mener regeringen derfor ikke,
at retssikkerheden for ejendomsejere er forringet med den foreslåede
model.
Et andet centralt element i lovforslaget er, at vi foreslår, at beskatningsgrundlaget for dækningsafgift for 2022 skal fastsættes ud
fra grundværdien i stedet for forskellen mellem ejendomsværdien og
grundværdien. Det giver rigtig god mening samfundsøkonomisk set,

66

Torsdag den 26. november 2020 (FM )

da opkrævning af dækningsafgift på grundlag af forskelsværdien,
der principielt svarer til bygningsværdien, mindsker incitamentet til
at foretage fornuftige bygningsinvesteringer. Det er også noget, som
igennem længere tid har været kritiseret af erhvervslivet.
Forslaget indebærer samtidig en betydelig forenkling af den videre systemudvikling og dermed en betydelig minimering af risici, da
der ikke længere vil være behov for at fastsætte ejendomsværdier til
brug for den løbende ejendomsbeskatning. Det samme gælder forslaget om at fremrykke klageadgangen over de videreførte vurderinger
for erhvervsejendomme i stedet for at etablere en tilbagebetalingsordning for erhvervsejendomme, der vil blive meget dyr at etablere,
når vi sammenligner med, hvor mange vi forventer faktisk vil få
ejendomsskat tilbage. De første vil som sagt kunne klage allerede i
løbet af 2021. Og de, der ikke klagede i første runde, om man vil,
kan så klage i forbindelse med udsendelsen af de nye vurderinger.
Herudover indeholder forslaget bl.a. forenkling af regler om
vurdering af land- og skovejendomme, tilpasning af ankenævnsstrukturen på ejendomsområdet og fremrykning af en allerede vedtaget ændring af beregningsgrundlaget for tinglysningsafgiften for
erhvervsejendomme. Endvidere indeholder lovforslaget en mulighed
for godtgørelse for for meget betalt tinglysningsafgift i en periode,
hvor klageadgangen på ejendomsområdet har været suspenderet. Endelig vil regeringen nedsætte et udvalg, der med inddragelse af interessenter på området skal se på andelsboligforeningernes mulighed
for at prissætte deres andelsboliger, når der ikke længere udarbejdes
ejendomsværdier for erhvervsejendomme. Udvalget skal fremlægge
mulige løsningsforslag, så aftalepartierne kan drøfte og fastlægge en
ny model i god tid, når de offentlige vurderinger udsendes. Dermed
vil andelsforeningerne kunne anvende den nye løsning tidligere, end
hvis de som sagt skulle vente på de nye vurderinger.
Som nævnt er det en bunden opgave at udvikle nye og bedre
ejendomsvurderinger for erhvervsejendomme. Det er nødvendigt
med bedre vurderinger, for at vi kan opkræve ejendomsskatter på
et rimeligt grundlag. Den vurderingsmodel, som vi lægger op til med
det her forslag, vil sikre, at der er rimelighed i, hvordan vi beskatter
ejendomme i Danmark. For regeringen er det centralt, at både boligejere og ejere af erhvervsejendomme betaler hver deres rimelige
andel af ejendomsskatterne – hverken mere eller mindre i øvrigt.
Som nævnt udgør ejendomsskatterne for alene erhvervsejendomme
aktuelt ca. 11,5 mia. kr. årligt. Hvis det beløb populært sagt ikke
kommer i kassen, vil det være boligejerne, der skal holde for – ellers
må vi acceptere et væsentlig lavere provenu fra ejendomsskatterne
fremover.
Da vurderingsterminen for erhvervsejendomme er den 1. januar
2021, skal en ny model til vurderingen af erhvervsejendomme vedtages inden årsskiftet. Hvis vi ikke over de kommende uger kan
opnå enighed i forligskredsen om den nye model for erhvervsvurderinger, er regeringen som sagt indstillet på, at vurderingsterminen
for erhvervsejendomme kan skydes fra den 1. januar 2021 til den
1. marts 2021. Der må dog påregnes, som alle også godt ved, at
det kan medføre en mindre forsinkelse og fordyrelse af det samlede
ejendomsvurderingsprogram.
Det er dog mit klare håb, at vi inden juleferien kan vedtage lovforslaget her i salen, så skatteforvaltningen kan komme i gang med
arbejdet. Forligskredsen har jo allerede taget betydeligt medansvar
for dette vigtige område, og derfor er jeg sikker på, at vi nok skal
komme i mål i fællesskab. Og jeg er selvfølgelig indstillet på efter
den her lange, men meget vigtig tale at besvare spørgsmål om det
her vigtige lovforslag i både forligskreds og udvalgsarbejde. Tak for
ordet, formand.
Kl. 17:14

Tredje næstformand (Jens Rohde):
Det tog nøjagtig 15 minutter. Tak siger vi til skatteministeren. Jeg
kan ikke se, at der er nogen, der har indtegnet sig til kommentarer.

Så der er ikke flere, der har bedt om ordet, og dermed er forhandlingen sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse mod dette, betragter jeg det som vedtaget.
Det er vedtaget.

Kl. 17:14

Meddelelser fra formanden
Tredje næstformand (Jens Rohde):
Der er ikke mere at foretage i dette møde.
Folketingets næste møde afholdes i morgen, fredag den 27. november 2020, kl. 10.00.
Jeg henviser til den dagsorden, der fremgår af Folketingets hjemmeside.
Mødet er hævet. (Kl. 17:14).

