Tirsdag den 15. juni 2021 (D)

1

Kl. 13:01

131. møde

Formanden (Henrik Dam Kristensen):
Mødet er åbnet.

Tirsdag den 15. juni 2021 kl. 13.00
Dagsorden
1) 2. behandling af lovforslag nr. L 213:
Forslag til lov om beskyttelse af whistleblowere.
Af justitsministeren (Nick Hækkerup).
(Fremsættelse 14.04.2021. 1. behandling 27.04.2021. Betænkning
10.06.2021).
2) 2. behandling af lovforslag nr. L 234:
Forslag til lov om ændring af epidemiloven. (Overvågning af smit‐
somme sygdomme via spildevand).
Af sundhedsministeren (Magnus Heunicke).
(Fremsættelse 25.05.2021. 1. behandling 03.06.2021. Betænkning
11.06.2021).
3) 2. behandling af lovforslag nr. L 235:
Forslag til lov om ændring af lov om arbejdsgiveres adgang til at
pålægge lønmodtagere test for covid-19 m.v., lov om forebyggelse
af smitte med covid-19, når arbejdsgivere stiller bolig til rådighed
for ansatte, lov om pligt til at sikre covid-19-test af tilrejsende
arbejdskraft efter indrejse i Danmark og lov om udstationering af
lønmodtagere m.v. (Udskydelse af solnedgangsklausuler).
Af beskæftigelsesministeren (Peter Hummelgaard).
(Fremsættelse 25.05.2021. 1. behandling 03.06.2021. Betænkning
09.06.2021).
4) 1. behandling af lovforslag nr. L 237:
Forslag til lov om ændring af lov om arbejdsløshedsforsikring m.v.
og lov om sygedagpenge. (Dagpengeret til selvstændige erhvervs‐
drivende uden forudgående medlemskab af en arbejdsløshedskasse,
midlertidigt ophør af selvstændig virksomhed og forlængelse af den
midlertidige periode med ret til sygedagpenge for lønmodtagere, der
er i øget risiko ved smitte med covid-19, og for lønmodtagere, der er
pårørende til personer, der er i øget risiko ved smitte med covid-19).
Af beskæftigelsesministeren (Peter Hummelgaard).
(Fremsættelse 04.06.2021).
5) 1. behandling af lovforslag nr. L 238:
Forslag til lov om ændring af lov om en aktiv beskæftigelsesindsats.
(Særlig løntilskudsordning for langtidsledige seniorer).
Af beskæftigelsesministeren (Peter Hummelgaard).
(Fremsættelse 11.06.2021).

Det første punkt på dagsordenen er:
1) 2. behandling af lovforslag nr. L 213:
Forslag til lov om beskyttelse af whistleblowere.
Af justitsministeren (Nick Hækkerup).
(Fremsættelse 14.04.2021. 1. behandling 27.04.2021. Betænkning
10.06.2021).
Kl. 13:02

Forhandling
Formanden (Henrik Dam Kristensen):
Der er stillet ændringsforslag.
Er der nogen, der ønsker at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 13:02

Afstemning
Formanden (Henrik Dam Kristensen):
Ønskes afstemning om ændringsforslag nr. 1 og 2, tiltrådt af udval‐
get, eller om ændringsforslag nr. 3 af et mindretal (SF), tiltrådt af et
flertal (det øvrige udvalg)?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling, og hvis ingen gør indsigelse, betragter
jeg det som vedtaget.
Det er vedtaget.

2

Tirsdag den 15. juni 2021 (L 235)

Det næste punkt på dagsordenen er:
2) 2. behandling af lovforslag nr. L 234:
Forslag til lov om ændring af epidemiloven. (Overvågning af
smitsomme sygdomme via spildevand).
Af sundhedsministeren (Magnus Heunicke).
(Fremsættelse 25.05.2021. 1. behandling 03.06.2021. Betænkning
11.06.2021).
Kl. 13:02

Kl. 13:03

Afstemning
Formanden (Henrik Dam Kristensen):
Ønskes afstemning om ændringsforslag nr. 1, tiltrådt af udvalget,
om, at lovforslaget deles i to lovforslag?
Delingen af lovforslaget i to lovforslag er vedtaget.

Forhandling

Der stemmes derefter om det under A nævnte lovforslag.

Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.

Ønskes afstemning om ændringsforslag nr. 2, tiltrådt af udvalget?
Det er vedtaget.

Kl. 13:02

Afstemning
Formanden (Henrik Dam Kristensen):
Ønskes afstemning om ændringsforslag nr. 1 af et mindretal (RV),
tiltrådt af et flertal (S, V, DF, SF, EL og KF)?
Det er vedtaget.
Hvis ikke afstemning begæres, betragter jeg ændringsforslag nr. 2 af
et mindretal (RV), tiltrådt af et mindretal (SF og EL), som forkastet.
Det er forkastet.
Jeg foreslår, at lovforslaget går direkte til tredje behandling uden
fornyet udvalgsbehandling, og hvis ingen gør indsigelse, betragter
det som vedtaget.
Det er vedtaget.

Det næste punkt på dagsordenen er:
3) 2. behandling af lovforslag nr. L 235:
Forslag til lov om ændring af lov om arbejdsgiveres adgang til
at pålægge lønmodtagere test for covid-19 m.v., lov om forebyg‐
gelse af smitte med covid-19, når arbejdsgivere stiller bolig til
rådighed for ansatte, lov om pligt til at sikre covid-19-test af
tilrejsende arbejdskraft efter indrejse i Danmark og lov om ud‐
stationering af lønmodtagere m.v. (Udskydelse af solnedgangs‐
klausuler).
Af beskæftigelsesministeren (Peter Hummelgaard).
(Fremsættelse 25.05.2021. 1. behandling 03.06.2021. Betænkning
09.06.2021).
Kl. 13:03

Forhandling
Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.

Der stemmes herefter om det under B nævnte lovforslag.
Ønskes afstemning om ændringsforslag nr. 3, tiltrådt af udvalget?
Det er vedtaget.
Jeg foreslår, at lovforslagene går direkte til tredje behandling uden
fornyet udvalgsbehandling, og hvis ingen gør indsigelse, betragter
jeg det som vedtaget.
Det er vedtaget.

Det næste punkt på dagsordenen er:
4) 1. behandling af lovforslag nr. L 237:
Forslag til lov om ændring af lov om arbejdsløshedsforsikring
m.v. og lov om sygedagpenge. (Dagpengeret til selvstændige
erhvervsdrivende uden forudgående medlemskab af en arbejds‐
løshedskasse, midlertidigt ophør af selvstændig virksomhed og
forlængelse af den midlertidige periode med ret til sygedagpenge
for lønmodtagere, der er i øget risiko ved smitte med covid-19,
og for lønmodtagere, der er pårørende til personer, der er i øget
risiko ved smitte med covid-19).
Af beskæftigelsesministeren (Peter Hummelgaard).
(Fremsættelse 04.06.2021).
Kl. 13:04

Forhandling
Formanden (Henrik Dam Kristensen):
Forhandlingen er åbnet. Hr. Henrik Møller, Socialdemokratiet.
Kl. 13:04

(Ordfører)
Henrik Møller (S):
Tak. Genåbningen af samfundet er nu i fuld gang. Langsomt, men
sikkert kan normaliteten igen begynde at indfinde sig i langt de
fleste hjørner af samfundet. Det er glædeligt, men det er også en
stor lettelse. Det er det for os alle sammen, både de virksomheder,
der har været hårdt ramt af nedlukninger, de borgere, som har været
bekymret for deres eget eller deres pårørendes helbred, de unge, som
ikke har haft et almindeligt ungdomsliv det sidste halvandet år, dem,
som har været bekymret for at miste deres job eller bekymret for, om
de kunne finde et nyt. Regeringen og Folketinget har sammen udvist
stor velvilje til at holde hånden under flest mulige – det synes jeg
godt vi i fællesskab kan være stolte af.
I takt med genåbningen er det også tid til at se frem mod ud‐
fasning af hjælpepakker og kompensationsordninger. Det besluttede
et bredt flertal i maj, hvor vi indgik en aftale om en sommer- og

Tirsdag den 15. juni 2021 (L 237)

erhvervspakke samt udfasning af hjælpepakker. I aftalen blev vi
enige om, at der på trods af genåbningen stadig findes nogle grupper,
for hvem normaliseringen er længere undervejs. Den gruppe skal
vi selvfølgelig holde hånden under og hjælpe, så de ikke står uden
forsørgelsesgrundlag, når hjælpepakkerne udfases. Derfor er lovfor‐
slaget, som vi skal behandle i dag, også en udmøntning af dele af
den rammeaftale, vi indgik i maj.
Lovforslaget indeholder to elementer. For det første indfører vi
med lovforslaget en lempeligere adgang til dagpengesystemet for
selvstændige, som på trods af genåbningen stadig væk er udfordret.
Ordningen er målrettet de selvstændige, der ellers har været på en
midlertidig kompensationsordning inden for de sidste 3 måneder, in‐
den kompensationsordningen udløber. For dem betyder lovforslaget,
at de får mulighed for at indmelde sig i dagpengesystemet uden
forudgående a-kassemedlemskab. Derudover gøres det muligt for de
selvstændige, som gør brug af dagpengeamnestiordningen, at ophøre
midlertidigt i juli, august og september 2021, så de kan få dagpenge
uden at skulle lukke deres virksomhed og cvr-nummer.
For det andet forlænger vi ordningen med sygedagpenge til per‐
soner, som er i øget risiko ved smitte med covid-19. Selv om rigtig
mange allerede er vaccineret, vil der stadig være lønmodtagere, som
er i øget risiko i forhold til corona. For dem er det fortsat vigtigt, at
de har en tilstrækkelig grad af økonomisk tryghed, når de fortsat er
begrænset i at deltage i genåbningen af samfundet. Det er vigtigt, at
vi fortsat er opmærksomme på de områder, som stadig har negative
konsekvenser af pandemien. Vi er så tæt på målstregen, og det er
vigtigt, at vi får alle med over. Derfor kan vi fra Socialdemokratiets
side bakke op om lovforslaget her. Tak for ordet.
Kl. 13:07

Formanden (Henrik Dam Kristensen):
Tak til ordføreren. Der er ingen korte bemærkninger, og derfor siger
vi tak. Vi skal stadig væk spritte af. Hr. Hans Andersen, Venstre.
Kl. 13:07

(Ordfører)
Hans Andersen (V):
Tak for det. Sidste år indgik Venstre sammen med regeringen og
flere andre partier en bred aftale om en sommer- og erhvervspakke
til bl.a. selvstændige. Igen i år har Folketingets partier forhandlet en
sommerpakke på plads, og vi er glade for, at vi med dette lovforslag
forlænger selvstændiges mulighed for at kunne modtage dagpenge.
Vi glæder os i Venstre over, at ordningen inden for Erhvervsmi‐
nisteriets ressort også omfatter en kompensationsordning for bl.a.
selvstændige og freelancere. Vi har i Venstre kæmpet hårdt for, at
selvstændige også skulle blive husket i kompensationsordningen, og
forslaget i dag er en videreførelse af de tiltag, som vi har kæmpet
for. Derfor støtter Venstre varmt, at selvstændige, som hidtil ikke
har været forsikret i a-kasser, med det her lovforslag får mulighed
for også fremadrettet at kunne modtage dagpenge i denne helt eks‐
traordinære situation. På den baggrund skal jeg meddele, at Venstre
støtter lovforslaget. Tak.
Kl. 13:08

Formanden (Henrik Dam Kristensen):
Tak til hr. Hans Andersen. Der er ingen korte bemærkninger.
Hr. Bent Bøgsted, Dansk Folkeparti.
Kl. 13:08

(Ordfører)
Bent Bøgsted (DF):
Tak for det, formand. Det her lovforslag er jo en del af genåbnings‐
planen, som er blevet forhandlet ovre i Erhvervsministeriet. Desvær‐
re er det sådan igen igen, at det så er Beskæftigelsesudvalget og
beskæftigelsesordførerne, der skal have lovgivningen, og jeg vil igen

3

rette en kritik imod, at vi ikke er med til de genåbningsforhandlin‐
ger, hvor der bliver lavet lovgivning på beskæftigelsesområdet. Jeg
synes, det er lidt ærgerligt, men lad det nu ligge, for vi er jo enige
om det, der foregår, og vi snakker også sammen i partierne.
Men det her betyder, at selvstændige, der har fået kompensation
de sidste 3 måneder inden genåbningen, kan få dagpenge i juli,
august og september 2021, hvis de lukker midlertidigt og ophører
med deres selvstændige virksomheder. Der er stadig væk nogle, der
har lidt problemer med at komme i gang, så hvor mange der vil
benytte sig af det, er selvfølgelig svært at sige. Det er også sådan, at
de i juli har mulighed for at melde sig ind i dagpengesystemet, selv
om de ikke forudgående har haft medlemskab, og det er også en god
ting, så de kan blive hjulpet på den måde.
Derudover er det også den her forlængelse af den midlertidige
ordning, som giver lønmodtagere i øget risiko for et alvorligt syg‐
domsforløb med smitte med covid-19 ret til sygedagpenge. Ordnin‐
gen forlænges frem til den 31. august 2021, og det samme gælder for
lønmodtagere, der er pårørende til personer i øget risiko. Det træder i
kraft den 1. juli 2021.
Det, der så betyder noget her, er så, at vi så forhåbentlig, og det
tror vi på, er derhenne, hvor vi kan begynde at lukke ned for alle
hjælpepakker og komme godt i gang på arbejdsmarkedet igen, og det
kan vi kun se frem til. Med de lempelser, der er sket her ved den
sidste forhandling, er vi på rette spor. Så vi håber selvfølgelig og tror
på, at når vi kommer længere hen på efteråret, er vi derhenne, hvor
der ikke rigtig er nogen restriktioner igen, og det glæder vi os alle
sammen til. Dansk Folkeparti kan støtte forslaget.
Kl. 13:11

Formanden (Henrik Dam Kristensen):
Tak til hr. Bent Bøgsted. Der er ingen korte bemærkninger.
Hr. Karsten Hønge, SF.
Kl. 13:11

(Ordfører)
Karsten Hønge (SF):
Et trygt dagpengesystem, herunder et system for sygedagpenge, er
en bærende søjle for arbejdsmarkedet, og det har coronakrisen gjort
endnu tydeligere. Der findes jo alligevel enkelte huller, som menne‐
sker risikerer at falde i, men med den her lov kaster vi nogle af de
huller til. Selvstændige, som ikke tidligere har været forsikret, får nu
helt ekstraordinært mulighed for at blive en del af a-kassesystemet
med tilhørende – trods alt – delvis økonomisk tryghed. SF støtter
lovforslaget.
Kl. 13:12

Formanden (Henrik Dam Kristensen):
Tak til hr. Karsten Hønge. Der er ingen korte bemærkninger. Så er
det fru Samira Nawa, Radikale Venstre.
Kl. 13:12

(Ordfører)
Samira Nawa (RV):
Tak, formand. I går var en næsten helt rørende dag, hvor vi jo alle
sammen i større eller mindre omfang kunne smide mundbindet og
finde smilene frem igen. Og i daginstitutioner og skoler blev alle
de her zoneopdelinger, som man har været vant til, fjernet og brudt
op, i hvert fald i mine børns institutioner. Og på den måde går det
jo på rigtig mange områder den helt rigtige vej, også når vi ser på
økonomien og på ledigheden.
Der er bare nogle grupper, som der stadig væk er behov for at
vi holder hånden under, og det handler bl.a. om de selvstændige,
hvor det her lovforslag jo udmønter en aftale fra maj måned og bl.a.
giver lempeligere adgang til dagpenge for selvstændige. Samtidig
handler det her lovforslag også om sygedagpenge, og med lovfor‐

4

Tirsdag den 15. juni 2021 (L 237)

slaget forlænger vi det for dem, der er i øget risiko for at få et
alvorligt sygdomsforløb, hvis de og deres pårørende bliver smittet
med covid-19. Radikale Venstre bakker op om lovforslaget.
Kl. 13:13

Formanden (Henrik Dam Kristensen):
Tak for det. Der er ingen korte bemærkninger. Så er det Victoria
Velasquez, Enhedslisten.
Kl. 13:14

(Ordfører)
Victoria Velasquez (EL):
Tusind tak for det. Det her lovforslag har vi i Enhedslisten set frem
til, fordi vi gør noget, som vi synes er rigtig vigtigt, og det er, at vi
sikrer flere af de selvstændige, som kommer i klemme, en mulighed
for at kunne få et sikkerhedsnet under sig. Hvis det stod til os, burde
det her ikke kun være midlertidigt. Det er faktisk en diskrimination,
som vi ser der sker af selvstændige – at de, til trods for at de er med‐
lem af en a-kasse, faktisk ikke kan blive grebet af sikkerhedsnettet.
Og det synes jeg ærlig talt er for dårligt og noget, som vi burde blive
meget bedre til at håndtere. Derfor håber jeg også, at de forskellige
tiltag, vi har lavet midlertidigt for selvstændige, kan være med til at
lægge nogle sten på vejen, sådan at vi rent faktisk kan sørge for at
lave nogle tiltag, der hjælper. Når man kigger på undersøgelser over,
hvem der har mest gavn af den erhvervspolitik, vi har i Danmark, er
det faktisk primært de store virksomheder, til trods for at vi i vores
samfund har langt flere små erhvervsdrivende. Og det holder ikke.
Men – nu skal jeg heller ikke lyde for bitter – det er godt, at det her
kommer til at ske. Vi synes bare, det kunne være rigtig godt, at det
kunne blive varigt.
Derudover er der noget, der også har været rigtig vigtigt for os
i den aftale, som vi har skullet lave, og det handler om, at hjælpe‐
pakken for dem, som er i øget risiko ved smitte med covid-19, og
deres pårørende kommer til at fortsætte. Når man hører nyhederne,
kan man hurtigt få det indtryk, at alle i risikogrupperne er blevet
vaccineret, og det er jo ikke tilfældet. Og jeg ved, at der også er
rigtig mange af mine jævnaldrende, som står til at blive vaccineret til
sidst, som er i risiko for at blive alvorligt syge og risikere at dø, hvis
de bliver smittet med covid-19. Derfor har det været rigtig vigtigt for
os, at vi selvfølgelig sørger for, at hjælpepakken for dem kommer til
at fortsætte, og at vi stadig væk alle sammen sørger for at passe på
hinanden.
Det er fantastisk, at vi kan begynde at åbne samfundet mere og
mere op, men det er vigtigt, at vi ikke glemmer dem, som stadig er i
risiko. Tak.
Kl. 13:16

Formanden (Henrik Dam Kristensen):
Tak til ordføreren. Der er ikke nogen korte bemærkninger. Og så er
det hr. Niels Flemming Hansen, Det Konservative Folkeparti.

Kl. 13:17

Formanden (Henrik Dam Kristensen):
Tak for det. Der er en kort bemærkning fra fru Victoria Velasquez.
Kl. 13:17

Victoria Velasquez (EL):
Tak for det, og tak til talen fra De Konservative. Jeg syntes jo, det
er dejligt, at vi på det her område er enige om, at man kan styrke
sikkerhedsnettet for de selvstændige. Jeg undrer mig lidt over, hvor‐
for vi ikke fik mulighed for at stemme for beslutningsforslaget om at
sikre netop det her for de selvstændige, for vi i Enhedslisten havde
set frem til at stemme for det. Det har længe været en del af vores
politik. Jeg synes faktisk også, jeg hørte flere, som tilkendegav, at
de ville stemme for det. Så jeg ville bare høre, hvorfor det var, man
havde valgt at trække det.
Kl. 13:17

Formanden (Henrik Dam Kristensen):
Ordføreren.
Kl. 13:17

Niels Flemming Hansen (KF):
Der skal jeg jo sige, at jeg ikke er den, som normalt er ordfører på
det her område, så det kan jeg simpelt hen ikke svare dig på herfra.
Kl. 13:18

Formanden (Henrik Dam Kristensen):
Victoria Velasquez.
Kl. 13:18

Victoria Velasquez (EL):
Det er så i orden. Så vil jeg spørge, om ordføreren så ikke vil tage
budskabet med videre til den relevante ordfører, og så er det måske
en invitation til at diskutere, hvad vi så gør nu for at sørge for, at det
ikke kun bliver midlertidige, håndholdte løsninger, men at vi faktisk
varigt får lavet et samfund, som rent faktisk også styrker trygheden
og sikkerheden for de selvstændige.
Kl. 13:18

Formanden (Henrik Dam Kristensen):
Ordføreren.
Kl. 13:18

Niels Flemming Hansen (KF):
Det er jeg meget enig i. Jo, jeg vil gerne tage det med videre. Og
som selvstændigt erhvervsdrivende, der også har lavet opstart et par
gange, er jeg nødt til at sige, at det er noget, som der er et meget
stort behov for, hvis vi vil blive ved med at være et iværksættersam‐
fund.
Kl. 13:18

Kl. 13:16

(Ordfører)
Niels Flemming Hansen (KF):
Tak, formand. Forslaget indeholder tiltag, som er en del af sommerog erhvervspakken – en aftale, som vi i Det Konservative Folkeparti
selvfølgelig bakker op om. En udstrakt hånd til de selvstændige er
jo i særdeleshed et element af aftalen, som vi hos os har kæmpet ind‐
ædt for, og derfor er vi særlig glade for den del af aftalen. Vi holder
også fast i, at det er en god idé at sørge for korte tidshorisonter for
coronarelaterede indsatser lige nu, da stigningen i vacciner og faldet
i smittetallet gør, at vi langsomt, men ansvarligt kan se frem imod en
normalisering af vores samfund. Vi støtter forslaget.

Formanden (Henrik Dam Kristensen):
Hr. Lars Boje Mathiesen, Nye Borgerlige.
Kl. 13:18

(Ordfører)
Lars Boje Mathiesen (NB):
Tak for det. Ja, der er store lovforslag, som, kan man sige, påvirker
livet for rigtig mange, og så er der mindre lovforslag. Og det her
hører nok til i kategorien af dem, der er mindre. Jeg tror, jeg talte
det sammen til omkring 130 mennesker, som man vurderer bliver
påvirket af det her. Derfor kan det være rigtig, rigtig vigtigt for dem,
som så bliver påvirket er det, og derfor er der nogle fine løsninger
heri, som vi sådan set godt kan støtte.

Tirsdag den 15. juni 2021 (L 238)

Jeg er også glad ved, hvad der står i lovforslaget, nemlig at det
er med betydelig usikkerhed, netop fordi folk, som er vurderet til
at være i risikogrupperne af egen læge, har fået tilbudt vaccinerne.
Derfor var det en af de ting, jeg undrede mig over: Hvor mange vil
der være tilbage i gruppen af dem, som stadig væk ikke har fået
vaccinen? De ville jo have tilhørt de grupper, hvor lægerne havde
sagt, at de kunne have fået vaccinen. Så der skal man måske tage
det op med deres egen praktiserende læge, hvis de ikke har fået den.
Men det er så få mennesker, at det giver mening lige at hjælpe dem
igennem det sidste stykke vej, så det kan vi godt støtte.
Kl. 13:19

5

i Folketinget, som står bag den aftale, som forslaget er med til at
udmønte. Tak for ordet.
Kl. 13:23

Formanden (Henrik Dam Kristensen):
Tak til beskæftigelsesministeren. Der er ikke nogen korte bemærk‐
ninger. Efter lidt rengøring kan vi gå videre. Og da der ikke er flere,
som har bedt om ordet, er forhandlingen sluttet.
Jeg foreslår, at lovforslaget henvises til Beskæftigelsesudvalget.
Hvis ingen gør indsigelse, betragter jeg det som vedtaget.
Det er vedtaget.

Formanden (Henrik Dam Kristensen):
Tak til ordføreren. Der er ingen korte bemærkninger. Derfor kan vi
nu sige velkommen til beskæftigelsesministeren.
Kl. 13:20

Beskæftigelsesministeren (Peter Hummelgaard):
Tak for det. Jeg vil gerne starte med at takke for den behandling,
lovforslaget har fået her i dag. Som flere er inde på, er samfundet
jo i gang med at åbne op, og der er jo endelig udsigt til en meget
mere almindelig hverdag for langt de fleste danskere. Alligevel står
vi nu også her og skal igen hastebehandle et lovforslag, som skal
holde hånden under selvstændige og sårbare grupper. Lovforslaget
følger jo, som flere også har været inde på, af rammeaftalen om
en sommer- og erhvervspakke samt udfasning af hjælpepakker, som
regeringen og et bredt flertal af Folketingets partier indgik den 19.
maj. For imens de fleste kompensationsordninger og hjælpepakker
snart udløber, er der desværre fortsat sektorer i samfundet, som har
været hårdere ramt af nedlukningen end andre, og som samtidig også
ser ind i en langsommere normalisering.
Derfor er der behov for en særlig og målrettet indsats for selv‐
stændige, hvis kompensationsordninger udløber frem mod somme‐
ren. Det gælder bl.a. de grupper, som med de gældende regler ikke
har ret til dagpenge, men som ikke desto mindre har et forsørgelses‐
behov. Der er også fortsat lønmodtagere i risikogruppen, som vil ha‐
ve behov for at kunne blive hjemme fra arbejde, imens genåbningen
står på. For selv om langt de fleste i gruppen vil være vaccinerede,
kan der f.eks. stadig være personer, som tilgår risikogruppen, eller
som af forskellige årsager ikke er vaccineret, og dem skal vi jo
selvfølgelige fortsat holde hånden under.
Med det lovforslag, vi førstebehandler i dag, indfører vi to ini‐
tiativer, der giver de selvstændige, som er eller har været på en
midlertidig kompensationsordning, mere fleksible muligheder for at
få dagpenge. For det første giver vi selvstændige en ekstraordinær
mulighed for at melde sig ind i en a-kasse i juli måned 2021 og få
ret til dagpenge fra første dag. Det forudsætter dog, at de betaler
1 års medlemskab tilbage i tid og forpligter sig på at betale 1 års
medlemskab frem i tid til a-kassen. For det andet får de selvstændige
muligheden for helt ekstraordinært at ophøre midlertidigt med drift
af deres selvstændige virksomhed i juli, august og september 2021
og opnå ret til dagpenge. Med de to initiativer sikrer vi, at økono‐
misk trængte selvstændige ikke står helt uden indtægt, når vi udfaser
kompensationsordningerne.
Derudover forlænger vi med lovforslaget ordningen om ret til sy‐
gedagpenge for personer i øget risiko ved smitte med covid-19, som
vi alle var med til at indføre i foråret 2020. Ordningen forlænges
frem til den 31. august 2021 og omfatter selvfølgelig også fortsat
lønmodtagere, der er pårørende til risikogruppen.
Jeg er ikke i tvivl om, at vi med de her tiltag skaber større tryg‐
hed for selvstændige og den særligt udsatte risikogruppe hen over
sommeren, og jeg ser selvfølgelig frem til den videre behandling
af lovforslaget. Jeg vil gerne benytte lejligheden til endnu en gang
at takke – endda en meget varm tak – det brede flertal af partier

Det sidste punkt på dagsordenen er:
5) 1. behandling af lovforslag nr. L 238:
Forslag til lov om ændring af lov om en aktiv beskæftigelsesind‐
sats. (Særlig løntilskudsordning for langtidsledige seniorer).
Af beskæftigelsesministeren (Peter Hummelgaard).
(Fremsættelse 11.06.2021).
Kl. 13:23

Forhandling
Formanden (Henrik Dam Kristensen):
Forhandlingerne er åbnet. Hr. Henrik Møller, Socialdemokratiet.
Kl. 13:23

(Ordfører)
Henrik Møller (S):
Heldigvis går det jo rigtig godt med at nedbringe ledigheden i
Danmark oven på coronakrisen. Vi har nu nået et niveau, som er
genkendeligt med det, vi havde før coronakrisen, og det synes jeg
et eller andet sted man kun kan glæde sig over. Men vi bliver også
nødt til at erkende, at gruppen af langtidsledige vokser, og antallet af
langtidsledige dagpengemodtagere er vokset med mere end 15.500 i
perioden fra februar 2020 til marts 2021. Vi ved også, at jo længere
tid man er væk fra arbejdsmarkedet, jo længere væk fra arbejdsmar‐
kedet kommer man også. For nogle er det bare sværere at komme
tilbage. Det gælder eksempelvis for seniorer og ufaglærte.
Derfor indgik et flertal af Folketingets partier den 28. maj det,
jeg synes er en god og nødvendig aftale om en række initiativer
målrettet langtidsledige under coronakrisen. Samlet set blev det en
bred vifte af initiativer, som samlet set løb op i ca. 160 mio. kr.
Som en del af den aftale blev vi enige om at målrette nogle indsatser
over for ledige, som har rundet 50 år. Jeg synes personligt ikke,
at det lyder så voldsomt det der med over 50 år, men det er jo så
forskelligt. Men det er særlig i den målgruppe, at flere skubbes uden
for arbejdsmarkedet, og det er på trods af, at der typisk er tale om
mennesker, som besidder rigtig meget erfaring, og som fortsat har
mange gode år tilbage på arbejdsmarkedet. Et af initiativerne dækker
jo over et særligt løntilskud til langtidsledige seniorer. Det er også
den del af aftalen, som vi skal lovbehandle i dag.
Med aftalen har vi afsat 23, 6 mio. kr. til at etablere en ny midler‐
tidig ordning, der skal løbe i 2021 og 2022. Ordningen forhøjer løn‐
tilskuddet med 20 kr. i timen til private og offentlige virksomheder,
der ansætter langtidsledige, som er fyldt 50 år, i et løntilskudsjob.
Det håber og tror vi på er med til at øge virksomhedernes incitament
til at ansætte langtidsledige seniorer, så de kommer frem i køen til
løntilskudsjob, hvor de både kan opnå nye kompetencer, erfaringer
og kontakter på en konkret arbejdsplads. For os er det usigelig vig‐

6

Tirsdag den 15. juni 2021 (L 238)

tigt, at vi får alle med over målstregen. Det er ikke kun til gavn
for den enkelte, men også for hele samfundet, for der er ingen gode
forklaringer på, hvorfor vi skal lade dygtige og raske borgere se
med fra sidelinjen, mens resten af samfundet kommer videre fra
coronakrisens greb.
Derfor er jeg også rigtig glad for den aftale, vi indgik i slutnin‐
gen af maj, og jeg glæder mig over, at vi forhåbentlig kan få sat
skub i ordningen om et forhøjet løntilskud til langtidsledige seniorer
hurtigt, så ledige allerede kan få gavn af det pr. 1. september i år.
Derfor kan vi selvfølgelig fra Socialdemokratiets side bakke op om
lovforslaget.
Kl. 13:26

Formanden (Henrik Dam Kristensen):
Tak til ordføreren. Der er ingen korte bemærkninger. Så er det hr.
Hans Andersen, Venstre.
Kl. 13:26

(Ordfører)
Hans Andersen (V):
Tak for det. Lovforslaget, som jo er en del af udmøntningen af
den aftale om tiltag målrettet langtidsledige under coronakrisen, som
Venstre er en del af, har mange gode takter i sig. Venstre støtter, at vi
kan gøre brug af bl.a. traineeordningen til nyuddannede og samtidig
styrke indsatsen mod langtidsledighed med en række initiativer, der
skal forbedre mulighederne for at komme tilbage på arbejdsmarkedet
via opkvalificering og virksomhedsrettede tiltag, bl.a. virksomheds‐
praktik.
For Venstre har det også været afgørende i den aftale, vi indgik
med hinanden, at jobcentrene sammen med private aktører også kan
søge de puljer, vi har afsat, så vi gør brug af alle gode kræfter,
både a-kasser, jobcentre og private aktører, for at få flest mulige
langtidsledige i job hurtigst muligt. Samtidig vil vi også gerne i
Venstre have gang i endnu flere af de private løntilskud. Det er jo
et af de greb i beskæftigelsespolitikken, der har den absolut største
effekt og fører til, at ledige kommer i job.
Derfor støtter vi i Venstre op om lovforslaget, som det ligger.
Tak.
Kl. 13:28

Formanden (Henrik Dam Kristensen):
Tak til ordføreren. Der er ingen korte bemærkninger. Så er det hr.
Bent Bøgsted, Dansk Folkeparti.
Kl. 13:28

(Ordfører)
Bent Bøgsted (DF):
Tak for det, formand. I forbindelse med en indsats for en aktiv
beskæftigelsesindsats har vi jo lige været med til at indgå en aftale
om hjælp til langtidsledige. Det er en specielt udsat gruppe, og efter
coronakrisen er det jo ikke blevet bedre. Der er nogle, der har gået
endnu længere tid som ledige, og derfor er det nødvendigt med nogle
flere tiltag for at hjælpe langtidsledige ud på arbejdsmarkedet igen,
især dem, der er over 50 år, seniorerne. De har lidt sværere ved det,
især når de har været væk fra arbejdsmarkedet.
Vi har i dag en løntilskudsordning, hvor arbejdsgiveren kan få
tilskud, når de ansætter en ledig senior, og med den aftale her hæver
man den ydelse, som arbejdsgiveren kan få, med 20 kr. i timen. Det
tror vi på vil hjælpe, til at der er endnu flere seniorer, der kan komme
i beskæftigelse. Vi skal jo så også lige huske på, at det ikke skal
være en sovepude. Det skal ikke være sådan, at det er det første,
som jobcentrene tilbyder arbejdsgiveren. Det skal jo være et job på
normale vilkår, som der først og fremmest skal satses på de skal
have. Løntilskud er til, når man ikke kan få et normalt job; så har
man den mulighed for at give løntilskud.

Her forbedrer vi altså mulighederne for seniorer over 50 år. De
kan få et ekstra løntilskud med henblik på at kunne få fodfæste på
arbejdsmarkedet igen, og det tror vi på er en god ting. Det bevilges
i perioden fra den 1. september 2021 til og med den 31. december
2022, og det vil så efter omstændighederne selvfølgelig være med til
at sikre, at der er flere seniorer, der kan komme ind på arbejdsmarke‐
det og også få fodfæste igen, selv om de har været ledige i et stykke
tid. Dansk Folkeparti støtter selvfølgelig det her forslag.
Kl. 13:30

Formanden (Henrik Dam Kristensen):
Tak til ordføreren. Der er ingen korte bemærkninger. Så er det hr.
Karsten Hønge, SF.
Kl. 13:30

(Ordfører)
Karsten Hønge (SF):
Alt tegner til, at det ikke bare går godt med økonomien lige nu,
men at det også kommer til at gøre det i den umiddelbare fremtid.
Det er jo fantastisk, men der er altså fortsat mange mennesker med
et svagere fodfæste på arbejdsmarkedet, og især har langtidsledige
seniorer åbenlyst udfordringer. Med det her lovforslag vil man så
give 160 mio. kr. til forskellige indsatser mod arbejdsløsheden, og
jeg er især glad for, at de regionale uddannelsespuljer bliver fyldt
op, så der kan komme gang i opkvalificeringen. Det er jo simpelt
hen dokumenteret tydeligt, at især faglærte og ufaglærte har stort
udbytte af den indsats. Og mens medarbejderne tager uddannelse,
kan der åbnes for, at få flere arbejdsløse i gang i de jobåbninger, der
så opstår.
SF ser store muligheder i at udbygge brugen af jobrotation. Det
er godt med gang i økonomien, men det er jo først rigtig godt, når
alle er kommet i job, også seniorerne. SF støtter lovforslaget.
Kl. 13:32

Formanden (Henrik Dam Kristensen):
Tak til ordføreren. Der er ingen korte bemærkninger. Så er det fru
Samira Nawa, Radikale Venstre.
Kl. 13:32

(Ordfører)
Samira Nawa (RV):
Mange tak, formand. Som jeg nævnte i min tale ved foregående
lovforslag, er der jo heldigvis rigtig mange ting, der går den rigtige
vej, herunder også når vi ser på økonomien og også på antallet
i beskæftigelse. Men når vi ser på langtidsledige, er historien en
anden, og særlig når vi ser på gruppen over 50 år, kan vi se, at der er
en del langtidsledige. Vi ynder gerne at kalde dem seniorer. Det har
jeg også selv gjort, men jeg er også blevet irettesat, for mennesker
over 50 år skal man måske ikke kalde seniorer. Det er mennesker,
som er friske og klar til at tage deres tørn på arbejdsmarkedet.
Men når nu det her lovforslag specifikt går ind og hjælper og
giver et løntilskud til langtidsledige over 50 år, er det jo, fordi
statistikken viser, at det netop er dem, der er hårdest ramt, og derfor
er vi i Radikale Venstre også glade for at kunne være med i den
aftale, som giver den her særlige mulighed for mennesker over 50 år.
Det her element er jo en del af en større aftale, som Radikale Venstre
er med i, hvor vi også har fokus på unge nyuddannede, som også
har behov for at få ordentlig fodfæste på arbejdsmarkedet, og hvor
vi jo bl.a. styrker traineeordningen. Så helt generelt kan jeg sige, at
Radikale Venstre bakker op om lovforslaget. Tak.
Kl. 13:33

Formanden (Henrik Dam Kristensen):
Der er ingen korte bemærkninger. Så er det fru Jette Gottlieb, En‐
hedslisten.

Tirsdag den 15. juni 2021 (L 238)

7

Kl. 13:34

Kl. 13:37

(Ordfører)
Jette Gottlieb (EL):
Vi står jo med et stort og faktisk lidt ekstraordinært problem med
en meget stor pukkel af langtidsledige, som har svært ved at finde
arbejde. Det er der især en grund til, nemlig coronanedlukningerne.
De gjorde, at det har været betydelig vanskeligere for mere løst
ansatte at finde arbejde igennem det sidste halvandet år. Det fører
selvfølgelig til langtidsledighed. Derfor er en særordning for de 50+årige, der gør det nemmere for dem at finde et job med løntilskud,
rigtig positivt.
Jeg vil dog sige, at det positive ved job med løntilskud er, at
man i det private får overenskomstmæssig løn. Det er dejligt. Det
negative er, at de timer, man arbejder, ikke tæller med til dagpenge‐
optjening. Så er der det offentlige. Det morsomme er, at det forøgede
tilskud i de offentlige job med løntilskud bare betyder, at timetallet
til løntilskudsjobbet nedsættes tilsvarende, men okay, så er der selv‐
følgelig mulighed for at liste lidt mere rundt på gangene og forsøge
at tale sig til et mere ordinært job eller på anden måde bruge tid på
egentlig jobsøgning.
Så skal man lige huske, at formålet med løntilskuddet er, at der
i forløbet indlægges en progression, hvor man især lægger vægt på
oplæring og eventuelt genoptræning af faglige, sociale eller sprogli‐
ge kompetencer, som man enten mangler, eller som man kan genvin‐
de eller genfinde. Det er den vigtige del af det. I øvrigt er der jo også
bestemmelser i forbindelse med et job med løntilskud, der sikrer, at
det ikke er sådan, at man i den forstand går ind og tager et ordinært
job. Der skal være et rimeligt forhold mellem de ordinært ansatte og
dem, der bliver ansat i et job med løntilskud.
Alt i alt er det en ordning, som vi forsøger os lidt frem med,
for vi ved ikke, hvordan det virker, men vi ser frem til at få en
vurdering af det, når forløbne er afsluttet ved udgangen af 2022. Så
Enhedslisten stemmer for.

(Ordfører)
Lars Boje Mathiesen (NB):
Tak for det. Generelt set har jeg det lidt svært med de her løntilskud.
Det er en forkert måde at føre beskæftigelsespolitik på. Jeg så helle‐
re, at man sænkede skatten for de erhvervsdrivende og sørgede for,
at der kom mere gang i samfundet, således at der blev efterspurgt
noget arbejdskraft, i stedet for at man tager folks penge og bagefter
fodrer dem med de samme penge. Det synes vi er en forkert vej at
gå.
Vi står selvfølgelig i en ekstraordinær situation med corona, men
måske kan ministeren, når han kommer herop lige om lidt, sige, hvor
mange det her reelt set kommer til at påvirke, for jeg syntes ikke
lige, jeg kunne se, hvor mange man forventede det ville gavne, og
hvor mange det ville rykke. Måske er det bare mig, der ikke lige har
kunnet se det, men jeg syntes, ikke, jeg kunne finde det, da jeg ledte
efter det. Det vil vi i hvert fald gerne have set på. Det er ikke så stort
et beløb – det er 30 mio. kr. – men hvor mange rykker man, og hvor
mange tror man det kommer til at rykke over i varig beskæftigelse?
Det tal syntes jeg ikke lige jeg kunne finde, da jeg kiggede efter det.
Det er sådan nogle spørgsmål, vi har, inden vi tager stilling til det
her.

Kl. 13:36

Formanden (Henrik Dam Kristensen):
Tak til ordføreren. Der er ingen korte bemærkninger. Så er det hr.
Niels Flemming Hansen, Det Konservative Folkeparti.
Kl. 13:36

(Ordfører)
Niels Flemming Hansen (KF):
Tak, formand. I Det Konservative Folkeparti tror vi altid på den
virksomhedsrettede indsats. Vi har et erhvervsliv, som meget gerne
vil bidrage og tage ansvar for vores borgere, som skal tilbage på
arbejdsmarkedet, og det er, uanset om det drejer sig om dem tæt‐
test på arbejdsmarkedet eller om de medborgere, der er længst fra
arbejdsmarkedet. Noget af det, corona førte med sig, var, at ledig‐
hedstallet steg, og en stor del af dem, der blev ledige sidste år, er
stadig væk ikke i job. Det skal vi tage ansvar for, og vi skal gøre en
ekstraordinær indsats, for at de kommer tilbage på arbejdsmarkedet.
Det er godt for samfundsøkonomien, det er godt for erhvervslivet, og
det er frem for alt godt for dem selv.
Der er brancher, der skriger på arbejdskraft, og vi har stadig væk
stor brug for de 50+-årige på vores arbejdsmarked. Med modellen
her giver vi virksomhederne og arbejdsgiverne et større incitament
til at tage ansvar og ansætte folk, som i dag står uden for arbejdsmar‐
kedet. Det skal vi selvfølgelig bakke op om. Vi støtter forslaget.
Kl. 13:37

Formanden (Henrik Dam Kristensen):
Tak til ordføreren. Der er ingen korte bemærkninger. Så er det hr.
Lars Boje Mathiesen, Nye Borgerlige.

Kl. 13:38

Formanden (Henrik Dam Kristensen):
Tak til ordføreren. Der er ingen korte bemærkninger. Dermed er det
beskæftigelsesministeren.
Kl. 13:38

Beskæftigelsesministeren (Peter Hummelgaard):
Jeg vil også sige tak til alle ordførerne for behandlingen af det
her lovforslag. Som alle har været inde på, er lovforslaget jo en
del af udmøntningen af den aftale, som en lang række partier ind‐
gik, målrettet langtidsledige under coronakrisen. Den blev indgået
den 28. maj 2021 af regeringen, Venstre, Dansk Folkeparti, Radika‐
le Venstre, Socialistisk Folkeparti, Enhedslisten, Det Konservative
Folkeparti og Alternativet. Med lovforslaget indfører vi en ny mid‐
lertidig ordning i 2021 og 2022, hvor både private og offentlige
virksomheder får et særligt forhøjet løntilskud på 20 kr. ekstra i
timen, hvis de ansætter langtidsledige, der er fyldt 50 år. Det ek‐
stra tilskud giver virksomhederne et øget incitament til at ansætte
langtidsledige seniorer i løntilskud, og løntilskudsansættelsen kan
hjælpe langtidsledige seniorer med at styrke både deres tilknytning
til arbejdsmarkedet og deres netværk på en konkret arbejdsplads.
Når vi laver en særlig løntilskudsordning for langtidsledige se‐
niorer, er det vigtigt, at vi udmønter ordningen inden for rammerne
af EU's statsstøtteregler. Vi har derfor været i kontakt med Euro‐
pa-Kommissionen, og Kommissionens vurdering er, at der er tale
om en generel objektiv ordning, der falder uden for EUF-traktatens
statsstøttebegreb. Der er derfor ikke tale om statsstøtte i EU-retlig
forstand. Det er dog vigtigt for mig at understrege, at der er tale
om en vurdering og ikke en endelig afgørelse. Det er derfor ikke
bindende i forbindelse med en eventuel fremtidig vurdering af Euro‐
pa-Kommissionen.
Vi har under coronakrisen set en stigning i antallet af langtidsle‐
dige – en stigning, som alene er sket blandt dagpengemodtagere,
og hvor det særlig hårdt har ramt de ufaglærte og seniorerne. I takt
med genåbningen af Danmark her i foråret kan vi allerede se, at
der er godt gang i arbejdsmarkedet igen, og at ledigheden heldigvis
falder kraftigt. Det er bedringer, som vi forventer også vil afspejle
sig i tallene for langtidsledighed. Men når det er sagt, er det utrolig
vigtigt, at vi får alle med tilbage i enten job eller uddannelse, for
vi ved, at det har store konsekvenser for den enkelte, jo længere tid
man hænger fast i ledighed.

8

Tirsdag den 15. juni 2021 (FM )

Coronakrisen har påvirket os alle sammen, og den har haft kon‐
sekvenser, som vi ikke selv er herrer over. En af de konsekvenser
er stigningen i langtidsledighed for gruppen af seniorer. Jeg mener
derfor, at det er vigtigt med målrettede tiltag som det lovforslag, vi
behandler i dag, så vi kan hjælpe de grupper af langtidsledige, som
vi ved kan have sværere end andre ved igen at finde fodfæste på
arbejdsmarkedet. Jeg ser frem til den videre behandling af forslaget.
Tak for ordet.
Kl. 13:41

Formanden (Henrik Dam Kristensen):
Der er en kort bemærkning til hr. Lars Boje Mathiesen, Nye Borger‐
lige.

Kl. 13:43

Beskæftigelsesministeren (Peter Hummelgaard):
Det sidste har hr. Lars Boje Mathiesen fuldstændig ret i, og det skal
vi selvfølgelig sørge for tilgår ordføreren.
I forhold til det andet kan ordføreren have ret. Det, vi jo omvendt
bare ved, selv i højkonjunktursituationer, er, at der er en paradoksle‐
dighed. Det pegede Seniortænketanken også på, nemlig at der er
rigtig mange virksomheder, som på den ene side leder efter arbejds‐
kraft og råber efter arbejdskraft, men på den anden side samtidig har
en tendens til at sortere seniorerne fra i døren eller fravælge dem
i jobansøgningspuljen. Og der håber vi i den her situation, som er
midlertidig, at det her ekstra løntilskud kan hjælpe.

Kl. 13:41

Lars Boje Mathiesen (NB):
Nu er ministeren undskyldt, for han havde lige en samtale, mens
jeg var på talerstolen. Jeg stillede nemlig et spørgsmål til ministeren
om, hvor mange man forventer der bliver rykket over i varig beskæf‐
tigelse med det her; for det synes jeg nemlig ikke at jeg kan se i
lovforslaget. Altså, hvad er konsekvenserne af de godt 30 mio. kr.,
man bruger? Der må være en eller anden konsekvens i forhold til,
hvor mange man tror man rykker over i varig beskæftigelse, når vi
bruger skattekroner på det – og det synes jeg ikke jeg kunne se.

Kl. 13:44

Formanden (Henrik Dam Kristensen):
Tak til beskæftigelsesministeren. Der er ikke flere korte bemærknin‐
ger.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Beskæftigelsesudvalget.
Hvis ingen gør indsigelse, betragter jeg det som vedtaget.
Det er vedtaget.

Kl. 13:42

Formanden (Henrik Dam Kristensen):
Ministeren.

Kl. 13:44
Kl. 13:42

Beskæftigelsesministeren (Peter Hummelgaard):
Jeg tror, at det kan være svært at skønne over det præcise antal,
men det er klart, at vi jo kan levere et skriftligt svar på det. Og det
afhænger jo også fuldstændig af brugen af ordningen.
Vi har en forhåbning om, at det her vil være i stand til at hjælpe
mange langtidsledige seniorer, som måske kan have brug for en
ekstra hånd til at komme ind på arbejdsmarkedet i den her situation,
og så derved give virksomheder en ekstra tilskyndelse til i hvert fald
ikke at frasortere de 55 plus-årige, som vi jo ved der er en historik
for, hvad enten det er lavkonjunktur eller højkonjunktur, at få ind
med et ekstra tilskud fra staten i ryggen.
Men vi vil meget gerne tilvejebringe et skriftligt svar om det præ‐
cise skøn over antallet af personer, som vi håber kan blive omfattet.
Kl. 13:42

Formanden (Henrik Dam Kristensen):
Lars Boje Mathiesen.
Kl. 13:42

Lars Boje Mathiesen (NB):
Det ville være rigtig fint, for spørgsmålet er jo, om vi kan komme
til at stå i en situation, hvor man så bare frasorterer de 49-årige,
fordi virksomhederne kan få tilskud til de 50-årige, men ikke til de
49-årige, og så er det de 49-årige, som så står med aben bagefter. Så
jeg kunne jeg godt tænke mig at se lidt på, hvordan man vurderer det
samlet set; også om man vurderer, at det har en betydning for f.eks.
de 45-50-årige, som så vil blive frasorteret af den her årsag.
Så går jeg også ud fra, at når man har afsat et beløb til det, må
man jo også have en forventning om, hvad det beløb resulterer i. Så
det svar vil jeg gerne have.
Kl. 13:43

Formanden (Henrik Dam Kristensen):
Ministeren.

Meddelelser fra formanden
Formanden (Henrik Dam Kristensen):
Der er ikke mere at foretage i dette møde.
Folketingets næste møde afholdes torsdag, den 24. juni, kl. 13.00.
Jeg henviser til den dagsorden, der vil fremgå af Folketingets
hjemmeside. Jeg skal i øvrigt henvise til ugeplanen, der også vil
fremgå af Folketingets hjemmeside.
Mødet er hævet. (Kl. 13:44).

