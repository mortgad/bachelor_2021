Tirsdag den 24. november 2020 (D)

23. møde
Tirsdag den 24. november 2020 kl. 13.00
Dagsorden
1) Spørgsmål om fremme af forespørgsel nr. F 21:
Forespørgsel til kulturministeren om at sikre åndsfriheden på
Kunstakademiet.
Af Henrik Dahl (LA) og Morten Messerschmidt (DF).
(Anmeldelse 20.11.2020).
2) Spørgsmål om fremme af forespørgsel nr. F 22:
Forespørgsel til statsministeren om beslutningsprocessen bag
den landsdækkende aflivning af mink.
Af Jakob Ellemann-Jensen (V), Kristian Thulesen Dahl (DF), Søren
Pape Poulsen (KF), Pernille Vermund (NB) og Alex Vanopslagh
(LA) m.fl.
(Anmeldelse 20.11.2020).
3) 3. behandling af lovforslag nr. L 26:
Forslag til lov om ændring af lov om Studievalg Danmark. (Udvidelse af Studievalg Danmarks vejledningsområde).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020. 1. behandling 23.10.2020. Betænkning
10.11.2020. 2. behandling 19.11.2020).
4) 3. behandling af lovforslag nr. L 27:
Forslag til lov om ændring af lov om akkreditering af videregående uddannelsesinstitutioner. (Forlængelse af institutionsakkreditering
som følge af covid-19).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020. 1. behandling 23.10.2020. Betænkning
10.11.2020. 2. behandling 19.11.2020).
5) 3. behandling af lovforslag nr. L 52:
Forslag til lov om ændring af lov om ændring af lov om institutioner
for almengymnasiale uddannelser og almen voksenuddannelse m.v.
og lov om institutioner for erhvervsrettet uddannelse. (Udskydelse af
solnedgangsklausul).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 30.10.2020. Betænkning
12.11.2020. 2. behandling 19.11.2020).
6) 2. behandling af lovforslag nr. L 51:
Forslag til lov om ændring af lov om folkeskolen. (Muligheder for
andet udtræk af prøvefag og etablering af fælles ledelse i forbindelse
med skolesammenlægning m.v.).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 05.11.2020. Betænkning
19.11.2020).

1

7) 2. behandling af lovforslag nr. L 11:
Forslag til lov om ændring af lov om anvendelsen af visse af Den
Europæiske Unions retsakter om økonomiske forbindelser til tredjelande m.v. (Adgang til kontrolbesøg m.v.).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020).
8) 2. behandling af lovforslag nr. L 13:
Forslag til lov om ændring af revisorloven. (Ændring af reglerne
for revisoreksamen, skærpede krav til revisor som offentlighedens
tillidsrepræsentant og gennemførelse af dele af revisordirektivet).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020).
9) 2. behandling af lovforslag nr. L 33:
Forslag til lov om ændring af lov om net- og informationssikkerhed.
(Implementering af direktivet om oprettelse af en europæisk kodeks
for elektronisk kommunikation, for så vidt angår sikkerhed i net og
tjenester).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020).
10) 2. behandling af lovforslag nr. L 34:
Forslag til lov om ændring af lov om elektroniske kommunikationsnet og -tjenester. (Etablering af mobilbaseret varslingssystem).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020).
11) 1. behandling af beslutningsforslag nr. B 20:
Forslag til folketingsbeslutning om skærpet straf og økonomisk
sanktion for fremsættelse af bombetrusler.
Af Peter Skaarup (DF) m.fl.
(Fremsættelse 07.10.2020).
12) 1. behandling af beslutningsforslag nr. B 29:
Forslag til folketingsbeslutning om at skærpe straffen for fangeflugter.
Af Peter Skaarup (DF) m.fl.
(Fremsættelse 08.10.2020).
13) 1. behandling af beslutningsforslag nr. B 34:
Forslag til folketingsbeslutning om strafskærpelse m.m. for trusler
mod ytringsfriheden.
Af Karina Lorentzen Dehnhardt (SF) m.fl.
(Fremsættelse 20.10.2020).
14) 1. behandling af beslutningsforslag nr. B 40:
Forslag til folketingsbeslutning om etablering af en whistleblowerordning for ansatte i forsvarets og politiets efterretningstjenester og
bedre tilsyn med efterretningstjenesterne.

2

Tirsdag den 24. november 2020 (FM )

Af Karina Lorentzen Dehnhardt (SF) m.fl.
(Fremsættelse 20.10.2020).

Beslutningsforslag nr. B 98 (Forslag til folketingsbeslutning om et
byrdestop for det private erhvervsliv og annullering af vedtagne eller
aftalte skatteforhøjelser).

15) 1. behandling af lovforslag nr. L 82:
Forslag til lov om ændring af selskabsloven, lov om ændring af
selskabsloven og årsregnskabsloven og lov om bemyndigelse til
midlertidig fravigelse af virksomheders pligter på selskabs- og regnskabsområdet i forbindelse med covid-19. (Lempeligere krav til omregistrering af iværksætterselskaber til anpartsselskaber og bemyndigelse til midlertidig fravigelse af bestemmelser om fysisk fremmøde
ved generalforsamling i virksomheders vedtægter eller tilsvarende
aftaler i forbindelse med covid-19 m.v.).
Af erhvervsministeren (Simon Kollerup).
(Fremsættelse 11.11.2020).
16) 1. behandling af lovforslag nr. L 87:
Forslag til lov om Tilsynet med told- og skatteforvaltningens it-område.
Af skatteministeren (Morten Bødskov).
(Fremsættelse 11.11.2020).
17) 1. behandling af lovforslag nr. L 89:
Forslag til lov om ændring af selskabsskatteloven og fondsbeskatningsloven. (Implementering af skatteundgåelsesdirektivets minimumskrav til medlemsstaternes CFC-regler).
Af skatteministeren (Morten Bødskov).
(Fremsættelse 11.11.2020).
18) 1. behandling af lovforslag nr. L 90:
Forslag til lov om ændring af lov om afgift af elektricitet, lov om
afgift af naturgas og bygas m.v., lov om afgift af stenkul, brunkul
og koks m.v., lov om energiafgift af mineralolieprodukter m.v. og
forskellige andre love. (Udmøntning af dele af Klimaaftalen for
energi og industri m.v. 2020 m.v.).
Af skatteministeren (Morten Bødskov).
(Fremsættelse 12.11.2020).
19) 1. behandling af lovforslag nr. L 106:
Forslag til lov om ændring af emballageafgiftsloven, lov om afgifter
af spil, virksomhedsskatteloven og forskellige andre love. (Genindførelse af emballageafgift på pvc-folier, forhøjelse af afgiftssatsen
for væddemål og onlinekasino samt afskaffelse af skattefordele ved
forældrekøb i virksomheds- og kapitalafkastordningerne).
Af skatteministeren (Morten Bødskov).
(Fremsættelse 18.11.2020).
20) 1. behandling af beslutningsforslag nr. B 13:
Forslag til folketingsbeslutning om at afskaffe fantomskatten.
Af Mona Juul (KF) m.fl.
(Fremsættelse 07.10.2020).

Kl. 13:00

Meddelelser fra formanden
Formanden (Henrik Dam Kristensen):
Mødet er åbnet.
I dag er der følgende anmeldelser:
Alex Vanopslagh (LA) m.fl.:

Lotte Rod (RV) og Sofie Carsten Nielsen (RV):
Forespørgsel nr. F 23 (Hvilke drømme har ministeren for fritidspædagogikken om 10 år, herunder for børns ret til at træde ind i et
rum, der giver muligheder for at gøre det, man har lyst til, lege, hitte
på og eksperimentere, uden at skulle præstere eller blive styret af
voksne?).
Titlerne på de anmeldte sager vil fremgå af www.folketingstidende.dk (jf. ovenfor).
Medlemmer af Folketinget Mette Thiesen (NB) m.fl. har meddelt
mig, at de ønsker at trække følgende beslutningsforslag tilbage:
Forslag til folketingsbeslutning om opdeling af forslag til lov om
indfødsrets meddelelse i flere lovforslag efter regioner.
(Beslutningsforslag nr. B 72).
Ønsker nogen at optage dette beslutningsforslag?
Da det ikke er tilfældet, er beslutningsforslaget bortfaldet.
Socialdemokratiets folketingsgruppe har meddelt mig, at man med
virkning fra den 20. november 2020 har udpeget medlem af Folketinget Jesper Petersen som statsrevisor i stedet for Flemming Møller
Mortensen, der er blevet udpeget som minister for udviklingssamarbejde og minister for nordisk samarbejde den 19. november 2020.
Den pågældende er herefter valgt.

Det første punkt på dagsordenen er:
1) Spørgsmål om fremme af forespørgsel nr. F 21:
Forespørgsel til kulturministeren om at sikre åndsfriheden på
Kunstakademiet.
Af Henrik Dahl (LA) og Morten Messerschmidt (DF).
(Anmeldelse 20.11.2020).
Sammen med dette punkt foretages:
2) Spørgsmål om fremme af forespørgsel nr. F 22:
Forespørgsel til statsministeren om beslutningsprocessen bag
den landsdækkende aflivning af mink.
Af Jakob Ellemann-Jensen (V), Kristian Thulesen Dahl (DF), Søren
Pape Poulsen (KF), Pernille Vermund (NB) og Alex Vanopslagh
(LA) m.fl.
(Anmeldelse 20.11.2020).
Kl. 13:01

Formanden (Henrik Dam Kristensen):
Hvis ingen gør indsigelse mod fremme af disse forespørgsler, betragter jeg Tingets samtykke som givet.
Det er givet.

Tirsdag den 24. november 2020 (L 27)

Det næste punkt på dagsordenen er:
3) 3. behandling af lovforslag nr. L 26:
Forslag til lov om ændring af lov om Studievalg Danmark. (Udvidelse af Studievalg Danmarks vejledningsområde).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020. 1. behandling 23.10.2020. Betænkning
10.11.2020. 2. behandling 19.11.2020).

3

For stemte 97 (S, V, DF, RV, SF, EL, KF, NB, LA, ALT, Susanne
Zimmer (UFG) og Uffe Elbæk (UFG)), imod stemte 0, hverken for
eller imod stemte 0.
Lovforslaget er enstemmigt vedtaget og bliver nu sendt til statsministeren.

Kl. 13:01

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 13:02

Afstemning
Formanden (Henrik Dam Kristensen):
Inden jeg starter afstemningen, vil jeg bede jer om at sikre, at I
kan se jeres navn i afstemningspanelet. Hvis I kan se det, kan I
påbegynde afstemningen. Værsgo.
Afstemningen slutter.
For stemte 96 (S, V, DF, RV, SF, EL, KF, NB, LA, ALT, Susanne
Zimmer (UFG) og Uffe Elbæk (UFG)), imod stemte 0, hverken for
eller imod stemte 0.
Lovforslaget er enstemmigt vedtaget og vil nu blive sendt til statsministeren.

Det næste punkt på dagsordenen er:
5) 3. behandling af lovforslag nr. L 52:
Forslag til lov om ændring af lov om ændring af lov om institutioner for almengymnasiale uddannelser og almen voksenuddannelse m.v. og lov om institutioner for erhvervsrettet uddannelse.
(Udskydelse af solnedgangsklausul).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 30.10.2020. Betænkning
12.11.2020. 2. behandling 19.11.2020).
Kl. 13:03

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 13:03

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stemmes.
Afstemningen slutter.

Det næste punkt på dagsordenen er:
4) 3. behandling af lovforslag nr. L 27:
Forslag til lov om ændring af lov om akkreditering af videregående uddannelsesinstitutioner. (Forlængelse af institutionsakkreditering som følge af covid-19).
Af uddannelses- og forskningsministeren (Ane Halsboe-Jørgensen).
(Fremsættelse 07.10.2020. 1. behandling 23.10.2020. Betænkning
10.11.2020. 2. behandling 19.11.2020).

For stemte 85 (S, V, RV, SF, EL, KF, LA, ALT, Susanne Zimmer
(UFG) og Uffe Elbæk (UFG)), imod stemte 11 (DF og NB), hverken
for eller imod stemte 0.
Lovforslaget er vedtaget og bliver nu sendt til statsministeren.

Kl. 13:02

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 13:03

Det næste punkt på dagsordenen er:
6) 2. behandling af lovforslag nr. L 51:
Forslag til lov om ændring af lov om folkeskolen. (Muligheder
for andet udtræk af prøvefag og etablering af fælles ledelse i
forbindelse med skolesammenlægning m.v.).
Af børne- og undervisningsministeren (Pernille Rosenkrantz-Theil).
(Fremsættelse 08.10.2020. 1. behandling 05.11.2020. Betænkning
19.11.2020).
Kl. 13:04

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stemmes.
Afstemningen slutter.

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.

4

Tirsdag den 24. november 2020 (L 11)

Jeg foreslår, at lovforslaget går direkte til tredje behandling uden
fornyet udvalgsbehandling. Og hvis ingen gør indsigelse, betragter
jeg det som vedtaget.
Det er vedtaget.

dens tillidsrepræsentant og gennemførelse af dele af revisordirektivet).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020).
Kl. 13:05

Forhandling
Det næste punkt på dagsordenen er:
7) 2. behandling af lovforslag nr. L 11:
Forslag til lov om ændring af lov om anvendelsen af visse af
Den Europæiske Unions retsakter om økonomiske forbindelser
til tredjelande m.v. (Adgang til kontrolbesøg m.v.).
Af erhvervsministeren (Simon Kollerup).
(Fremsættelse 07.10.2020. 1. behandling 20.10.2020. Betænkning
12.11.2020).
Kl. 13:04

Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.
Jeg foreslår, at lovforslaget går direkte til tredje behandling uden
fornyet udvalgsbehandling. Og hvis ingen gør indsigelse, betragter
jeg det som vedtaget.
Det er vedtaget.

Forhandling
Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 13:05

Afstemning
Formanden (Henrik Dam Kristensen):
Der stemmes om ændringsforslag nr. 1 af et mindretal (V og KF),
tiltrådt af et mindretal (DF og LA). Og der kan stemmes.
Afstemningen slutter.

Det næste punkt på dagsordenen er:
9) 2. behandling af lovforslag nr. L 33:
Forslag til lov om ændring af lov om net- og informationssikkerhed. (Implementering af direktivet om oprettelse af en europæisk kodeks for elektronisk kommunikation, for så vidt angår
sikkerhed i net og tjenester).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020).
Kl. 13:06

Forhandling
For stemte 41 (V, DF, KF, NB og LA), imod stemte 54 (S, RV, SF,
EL, ALT, Susanne Zimmer (UFG) og Uffe Elbæk (UFG)), hverken
for eller imod stemte 0.
Ændringsforslaget er hermed forkastet.

Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.

Jeg foreslår, at lovforslaget går direkte til tredje behandling uden
fornyet udvalgsbehandling. Og hvis ingen gør indsigelse, betragter
jeg det som vedtaget.
Det er vedtaget.

Jeg foreslår, at lovforslaget går direkte til tredje behandling uden
fornyet udvalgsbehandling. Og hvis ingen gør indsigelse, betragter
jeg det som vedtaget.
Det er vedtaget.

Det næste punkt på dagsordenen er:
8) 2. behandling af lovforslag nr. L 13:
Forslag til lov om ændring af revisorloven. (Ændring af reglerne
for revisoreksamen, skærpede krav til revisor som offentlighe-

Tirsdag den 24. november 2020 (B 20)

Det næste punkt på dagsordenen er:
10) 2. behandling af lovforslag nr. L 34:
Forslag til lov om ændring af lov om elektroniske kommunikationsnet og -tjenester. (Etablering af mobilbaseret varslingssystem).
Af forsvarsministeren (Trine Bramsen).
(Fremsættelse 07.10.2020. 1. behandling 20.10.2020. Betænkning
17.11.2020).
Kl. 13:06

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.
Jeg foreslår, at lovforslaget går direkte til tredje behandling uden
fornyet udvalgsbehandling. Og hvis ingen gør indsigelse, betragter
jeg det som vedtaget.
Det er vedtaget.
Jeg skal hermed udsætte mødet i 15 minutter for at give mulighed
for, at vi kan få rengjort trykskærmene og klaret mødesystemet,
inden I kan flytte tilbage til jeres normale pladser. Jeg skal bede jer
om at forlade salen i god ro og orden.
Mødet genoptages i dag kl. 13.25.
Mødet er udsat. (Kl. 13:07).

Det næste punkt på dagsordenen er:
11) 1. behandling af beslutningsforslag nr. B 20:
Forslag til folketingsbeslutning om skærpet straf og økonomisk
sanktion for fremsættelse af bombetrusler.
Af Peter Skaarup (DF) m.fl.
(Fremsættelse 07.10.2020).
Kl. 13:24

Forhandling
Formanden (Henrik Dam Kristensen):
Mødet er genoptaget.
Forhandlingen er åbnet. Justitsministeren, værsgo.
Kl. 13:25

Justitsministeren (Nick Hækkerup):
Tak for ordet, og tak til Dansk Folkeparti for at have fremsat beslutningsforslaget, som vi behandler i dag, om skærpet straf og økonomisk sanktion for fremsættelse af bombetrusler. Beslutningsforslaget
pålægger for det første regeringen inden årets udgang at fremsætte
et lovforslag, der skærper straffen for at fremsætte bombetrusler
markant. Og for det andet ønsker forslagsstillerne, at straffen for
at fremsætte bombetrusler samtidig skal indebære en økonomisk
sanktion.
Lad mig starte med at slå fast, at vi som samfund selvfølgelig
ikke skal finde os i, at personer fremsætter bombetrusler. Det ikke
alene spreder frygt, men kan også være til stor gene både for f.eks.
den offentlige transport og for andre, som bliver udsat for truslerne.
Som beslutningsforslaget er inde på, kan det også have store økonomiske konsekvenser for virksomheder og medføre betydelig spild

5

af ressourcer, f.eks. hos politiet eller redningsberedskabet. Personer,
som fremsætter bombetrusler, skal derfor have en mærkbar sanktion
og skal yde erstatning til de virksomheder, som lider tab.
Som forslagsstillerne også er inde på, er det jo desværre ikke
helt ualmindeligt, at det er unge mennesker, som begår tåbelige
drengestreger, eller personer, som er psykisk ustabile, som fremsætter bombetruslerne. Skærper man sanktionerne, kommer det jo som
udgangspunkt også til at gælde for de personer. I forhold til beslutningsforslagets første del kan man naturligvis altid – og det er jo
også noget af det, vi tit gør – diskutere: Hvad er strafniveauet på
forskellige områder, og hvordan synes vi det skal være? For mig
er det vigtigt at understrege, at normalstraffen i 2015 blev tredoblet
til 3 måneders fængsel. Det er efter min opfattelse, hvad man må
kalde en markant skærpelse. Og i den såkaldte Lalandiasag, der
henvises til i beslutningsforslaget, blev der faktisk idømt en straf
på 6 måneders fængsel til en 18-årig tidligere ustraffet person. På
grund af den dømtes unge alder og gode personlige forhold valgte
Højesteret dog at gøre 4 måneder af straffen betinget med vilkår
om samfundstjeneste. Det fremgår bl.a. af Højesterets dom, at den
pågældende netop havde afsluttet studentereksamen med et godt
resultat, at han skulle have aftjent værnepligt og være påbegyndt
en uddannelse som sygeplejerske. Begge dele blev dog på grund af
sagen udsat. Så alt andet lige var det en relativt hård straf til en ret
ung mand, der ikke tidligere var straffet.
Så må jeg sige, at det er en lille smule letkøbt, at man i beslutningsforslaget foreslår hårdere straffe uden at forholde sig til de
praktiske konsekvenser, som er forbundet med det. Strafskærpelser
koster ikke alene penge, det kræver også flere medarbejdere i fængslerne, og de medarbejdere er unægtelig svære at finde i øjeblikket,
og som vi alle ved, er der allerede overbelægning i fængslerne. Der
er ikke nogen simple løsninger her, og hvis der var det, havde både
den her regering og tidligere regeringer selvfølgelig også for længst
taget de løsninger i brug.
Så vil jeg vende mig mod beslutningsforslagets anden del om
økonomiske sanktioner. Her vil jeg understrege, at det allerede i dag
er sådan, at f.eks. en virksomhed, der på grund af en bombetrussel
har måttet holde lukket i et tidsrum og derfor har mistet omsætning,
kan kræve erstatning og få dækket sit tab – det er helt på plads, altså erstatningsdelen. Det betød konkret i Lalandiasagen, at gerningsmanden blev dømt til at betale over 400.000 kr. til Lalandia. Det er
noget af en regning at slæbe med sig ind i livet som nyudklækket
student. Det har altså store konsekvenser for et ungt menneske. Og
her lægger forslagsstillerne op til, at gerningsmanden også skulle pålægges en erstatningspligt, så bl.a. politiets arbejdstimer kunne blive
dækket. Men i dag er det sådan, at man som borger ikke betaler for
politiets timer, ligesom man heller ikke betaler for f.eks. brandvæsenets tid. Det er det klare udgangspunkt i et velfærdssamfund som det
danske, og det er i virkeligheden et meget principielt spørgsmål.
Det er på den baggrund min umiddelbare opfattelse, at samfundet
allerede reagerer med mærkbare sanktioner, både for så vidt angår
straffen, men også i forhold til de muligheder, der er for at søge
erstatning. På nuværende tidspunkt kan regeringen derfor ikke støtte
forslaget, men jeg vil gerne sige tak til forslagsstillerne for at skabe
opmærksomhed omkring emnet, for bombetrusler skal naturligvis
tages alvorligt. Tak.
Kl. 13:30

Formanden (Henrik Dam Kristensen):
Der er en kort bemærkning fra hr. Peter Skaarup. Værsgo.
Kl. 13:30

Peter Skaarup (DF):
Tak for det. Og tak for justitsministerens indledende tale. Det er
klart, at i og med at Dansk Folkeparti har fremsat det her forslag
om skærpede straffe til og økonomiske sanktioner over for dem,

6

Tirsdag den 24. november 2020 (B 20)

der laver de her bombetrusler, så er vi jo ikke tilfredse med, at
ministeren ikke vil være med til det.
Der bliver brugt det argument, at der med hensyn til kriminalforsorgen ville være nogle forskellige økonomiske og praktiske konsekvenser, hvis man skulle gennemføre det her forslag, men må jeg
ikke godt lige spørge ministeren, om han ikke er enig i, at det
jo også gælder, når regeringen f.eks. siger, at vi nu skal have lidt
højere straffe – ikke høje nok efter Dansk Folkepartis opfattelse;
vi ville gerne have minimumsstraffe – til vanvidsbilister? Det her
handler jo ikke så meget om kapacitet, det handler om lov og ret,
det handler om retfærdighed. Og er det ikke retfærdigt, at der gives
nogle markant højere straffe for at sætte samfundet i stå – det kan
være en S-togsstation, det kan være hele tognettet?
Kl. 13:31

Justitsministeren (Nick Hækkerup):
Jeg skal overhovedet ikke tage æren for noget, hvis den tilkommer
andre. Jeg bliver nødt til at sige, at Venstre og Preben Bang Henriksen kontinuerligt har påpeget præcis den problemstilling, og vi er
faktisk i dialog om, hvordan vi kan sikre, at vi ikke bare hæver
strafferammerne og straffen bliver ved med at være lav, men at strafferammerne også bliver udnyttet. Så det arbejde er i det her tilfælde
på foranledning af Venstre, som bestemt også af og til – ikke så tit,
men det lykkes dog – kan få fornuftige ting sat på dagsordenen.
Kl. 13:33

Formanden (Henrik Dam Kristensen):
Så er det netop hr. Preben Bang Henriksen.
Kl. 13:34

Formanden (Henrik Dam Kristensen):
Tak til hr. Peter Skaarup. Så får vi et svar. Værsgo.
Kl. 13:31

Justitsministeren (Nick Hækkerup):
Jo, og derfor synes jeg også, at vi alle sammen skal holde os for
øje, at når vi foreslår skærpede straffe og siger, at nu vil vi slå
hårdere ned på det, så bliver vi nødt til at gøre arbejdet færdigt og
spørge, hvad det så f.eks. kræver af økonomiske ressourcer til kriminalforsorgen, og hvad det kræver af tilvejebringelse af yderligere
kapacitet.
Med hensyn til forslaget om vanvidsbilisme, som jo går til stålet
og derfor vil føre til en øget strafbyrde og strafmængde, er det sådan,
at der i det forslag til finanslov, som regeringen har lagt frem, og
som bliver forhandlet i øjeblikket, er sat penge ind til den forventede
øgede belastning, der vil komme på kriminalforsorgen, sådan at man
kan etablere pladser og sørge for, at dem, der måtte blive dømt for
vanvidskørsel, faktisk også sidder i fængsel, uden at det bare bliver
en merbelastning for et system, som i forvejen er hårdt belastet.
Men jeg er enig med spørgeren i, at vi alle sammen skylder ikke
bare at tage det lette synspunkt og sige, at nu vil vi have hårdere
straffe, men også at forklare, hvordan vi så vil finansiere og kompensere med det, der skal til.
Kl. 13:32

Formanden (Henrik Dam Kristensen):
Hr. Peter Skaarup, værsgo.
Kl. 13:32

Peter Skaarup (DF):
Ja, og Dansk Folkeparti deltager jo også i finanslovsforhandlingerne
med regeringen – det gør vi så sent som her i eftermiddag og aften
– og vi siger tak for indbydelsen og møder selvfølgelig op med gode
forslag
Jeg vil bare i forhold til det her forslag sige, at vi har en strafferamme på 2 års fængsel, og vi har nogle domme, der ligger nede
i den lave ende af registeret. Det vil altså sige, at vi har fortalt
borgerne i Danmark, at det dømmes med en kontant fængselsstraf,
hvis man indtelefonerer bombetrusler og sætter hele tognettet i stå,
men dommene, der rent faktisk gives – selv i den sag, ministeren
nævnte – er i den lave ende. Skal vi have gjort noget ved det på et
tidspunkt, minister?
Kl. 13:33

Formanden (Henrik Dam Kristensen):
Ministeren, værsgo.

Kl. 13:33

Preben Bang Henriksen (V):
Jamen det kan jeg gøre meget kort. Ministeren sagde, at jeg kontinuerligt påpeger det, og det var bare det, jeg ville spørge til her. Så jeg
frafalder yderligere spørgsmål.
Kl. 13:34

Formanden (Henrik Dam Kristensen):
Ministeren.
Kl. 13:34

Justitsministeren (Nick Hækkerup):
Jeg har ikke noget at tilføje.
Kl. 13:34

Formanden (Henrik Dam Kristensen):
Jeg går ikke ud fra, at der er yderligere spørgsmål, og så siger vi tak
til ministeren. Så er det hr. Jeppe Bruus, Socialdemokratiet.
Kl. 13:34

(Ordfører)
Jeppe Bruus (S):
Tak for det, formand. Det at fremsætte bombetrusler og i det hele
taget at føre det ud i livet er alvorligt. Derfor er jeg sådan set også
glad for, at noget af det første på vores område – det første var en
undskyldning til Godhavnsdrengene – som vi greb fat i i efteråret
2019, var at skærpe straffene i forhold til eksplosivstoffer. Der var
et efterslæb i straffene, også i forhold til at udføre egentlige bombehandlinger mod offentlige bygninger, som vi så det med Skattestyrelsen. Og det var jo i lyset af en situation, hvor bandekriminaliteten
– den, vi også kigger på, når vi kigger til Sverige – var ved at
udvikle sig, og andre typer af kriminalitet udviklede sig også, i København og Københavns omegn. Det var helt uacceptabelt, og derfor
handlede regeringen resolut, og det førte så også til strafskærpelser
på det område.
For det andet er der det, som ministeren også var inde på, med
Højesteret. Det er jo ikke længere tid siden end 2015, at man hævede
normalstraffen væsentligt. Det har ministeren sådan set redegjort for,
men det betød jo, at straffen blev hævet fra 20-30 dage til 3 måneder,
og det var dermed en tredobling af straffen.
For det tredje ved vi jo, at mange af dem, som kommer med de
her trusler, desværre også enten lider af en psykisk sygdom, er unge
eller på anden måde bliver grebet andre steder i systemet og skal
gribes andre steder i systemet.
For det fjerde er det jo allerede i dag muligt at lave et civilt
søgsmål, altså at den forurettede rejser et civilretligt erstatningskrav
mod den, der kommer med en bombetrussel, for at rette op på de
økonomiske tab, der også måtte være i den forbindelse.
Derfor og af de årsager, som justitsministeren også var inde på,
kan vi ikke støtte forslaget.

Tirsdag den 24. november 2020 (B 20)

Kl. 13:36

Formanden (Henrik Dam Kristensen):
Ønsker hr. Peter Skaarup ordet? Hr. Peter Skaarup, 1 minut.

7

strafområdet inden for de strafferammer, vi har? Der er der en lang
række ting, man kan drøfte.
Kl. 13:39

Kl. 13:36

Peter Skaarup (DF):
Tak for det, og jeg skal gøre det kort. Jeg er jo sådan set glad for, at
ordføreren for Socialdemokraterne opridser forskellige ting, der kan
føre til, at der gives straffe i de her sager. Det er vi i Dansk Folkeparti tilfredse med at man gør. Men når vi ser på strafferammen, er Socialdemokraternes ordfører så ikke enig i, at den udfylder man jo slet
ikke? Altså, vi har en strafferamme, som giver mulighed for flere års
fængsel, og når vi i de sager kigger på domspraksis, kan vi se, at
man ligger nede i nogle måneders fængsel i bedste tilfælde, og nogle
gange er det betinget, sådan at man slet ikke kommer i fængsel. Er
det virkelig tilfredsstillende for Socialdemokratiet, at man, hvis man
helt bevidst indtaler en bombetrussel mod en offentlig institution, så
får en – vil de fleste sige – ikke særlig følelig straf?
Kl. 13:37

Formanden (Henrik Dam Kristensen):
Ordføreren, værsgo.
Kl. 13:37

Jeppe Bruus (S):
Hvis det er sådan, at man er meget ung, et barn, hvis man lider af
en psykisk sygdom eller andet, der gør, at man udfører den slags
ting, så tror jeg faktisk, det er rigtig fornuftigt, at vi dels har Ungdomskriminalitetsnævnet, dels har psykiatrien til at hjælpe nogle af
de mennesker videre.
Så er der de hardcorekriminelle, som bruger eksplosivstoffer eller
andet til at tyrannisere eller skabe offentlig frygt, og det var jo dem,
som vi ramte benhårdt med trygheds- og sikkerhedspakken tilbage i
efteråret 2019, og det synes jeg var ganske fornuftigt, fordi der var et
efterslæb i forhold til den slags.
Kl. 13:38

Formanden (Henrik Dam Kristensen):
Hr. Peter Skaarup, værsgo.
Kl. 13:38

Peter Skaarup (DF):
Der er ingen tvivl om, at der i forbindelse med psykisk syge er en
særlig udfordring, og der er også en særlig måde, man håndterer
dem på i det her system. Men som ordføreren selv er inde på, er der
også nogle, der ikke er psykisk syge, men som udnytter muligheden
for, at det altså kan lade sig gøre at indtelefonere en bombetrussel,
og så sætter man i øvrigt alting i stå i vores samfund, og alle dem,
der skal nå ting og sager, kan ikke nå ting og sager, fordi togene
eksempelvis ikke kører. Der forstår jeg ikke rigtig, at man stadig
væk ligger nede på vel nærmest en tiendedel eller mindre end en
tiendedel i udnyttelse af den strafferamme, som vi har. Hvordan kan
det være? Og hvordan kan Socialdemokraterne tolerere det?
Kl. 13:39

Formanden (Henrik Dam Kristensen):
Tak. Så er det ordføreren. Værsgo.
Kl. 13:39

Formanden (Henrik Dam Kristensen):
Så siger vi tak til Socialdemokratiets ordfører. Der er ikke flere korte
bemærkninger. Så er det hr. Preben Bang Henriksen, Venstre.
Kl. 13:39

(Ordfører)
Preben Bang Henriksen (V):
Tak for det. Som det vist er åbenlyst for enhver, har en bombetrussel
en særdeles alvorlig virkning: frygt, firmalukning, politi og aflysninger, ja, you name it. Det er en lille gerning at tage telefonen og ringe
en telefonbombe ind, men jeg skal da love for, at det har en enorm
virkning, og derfor skal de straffebestemmelser, vi har omkring det
her, gerne kunne have en vis præventiv virkning. Der bør straffes
hårdt.
Jeg noterede, at justitsministeren sagde, at normalstraffen var 3
måneders fængsel, og det har jeg ikke grund til at betvivle, men jeg
må erklære mig ethundrede procent enig med den tidligere spørger,
hr. Peter Skaarup. Vi har en strafferamme på 2 år, 24 måneder, og
hvis ikke jeg regner helt galt, ligger vi altså nede omkring de 12,5
pct. af strafferammen. Og det er jo ikke bare i det her tilfælde – hold
da op, vi kan jo tage domme for grov vold og mishandling, specielt i
gentagelsestilfælde, og så skal jeg ikke underholde Folketinget med,
hvad man så kan foretage sig og skal foretage sig for bare at nå op
over en fjerdedel af strafferammen.
Summa summarum er straf faktisk straf, og strafferammer er altså et emne, som det her Folketing kommer til at skulle tage stilling
til, og den her sag er for så vidt heller ingen undtagelse. Den normalstraf, som der p.t. er, og som der blev sagt er 3 måneders fængsel,
er for lille, og vi er i Venstre helt enige med Dansk Folkeparti, når
man i forslaget siger, at den skal skærpes markant. Hvordan den
skal skærpes, eller hvor meget den skal skærpes, må komme an på
en nærmere drøftelse, og der skal selvfølgelig, som det blev nævnt
tidligere, også tages hensyn til folk, der er psykisk syge osv., og det
sker jo altså allerede i domstolsbehandlingen i dag.
Så er der udgifterne, for det pågældende firma har selvfølgelig
nogle udgifter, og det skal lukke ned, og det er der allerede i dag
hjemmel til at sagsøge for. Det følger almindelige erstatningsretlige
regler, og det kan ovenikøbet behandles under selve straffesagen. Så
der behøver vi i hvert fald ikke lave noget om.
Tilbage er der så de store udgifter, som politiet har, og der noterede jeg mig, at politiet i Lalandiasagen havde brugt 500 timer, og
var det ikke 30 timer til brandvæsenet? Det er jo helt vanvittige
timetal, og jeg ser altså, må jeg sige, modsat justitsministeren ingen
grund til, at den, der har forårsaget det her, ikke også skal betale
for egen gerning. Justitsministeren drog ikke en parallel, men en
modsætningsslutning mellem politi og brandvæsen, og der må jeg
sige – det kan være, at jeg har misforstået modsætningsslutningen –
at går der ild i mit hus, skal jeg ikke betale for brandvæsenet. Det
tror jeg vi alle er klar over, men hvis jeg selv sætter ild til huset, lige
såvel som hvis jeg selv via en telefonbombe foranlediger udgifter
hos politiet, skal jeg så ikke betale for den bistand, eller hvad man
nu kalder det, den udrykning? Det mener jeg at man skal.
Så i det store og hele kan Venstre tilslutte sig det forslag, der
ligger her.
Kl. 13:42

Jeppe Bruus (S):
Hvad angår den generelle problematik omkring normalstraffen, som
jo ligger inden for strafferammen, er jeg helt enig i det, som Preben
Bang Henriksen som formand for Retsudvalget også har lagt frem at
vi skal have en drøftelse af. Altså, hvordan arbejder vi med normal-

Formanden (Henrik Dam Kristensen):
Tak til ordføreren. Der er ikke nogen korte bemærkninger. Derfor er
det nu hr. Kristian Hegaard, Radikale Venstre.

8

Tirsdag den 24. november 2020 (B 20)

Kl. 13:43

Kl. 13:46

(Ordfører)
Kristian Hegaard (RV):
Tak for ordet, og tak til forslagsstillerne for forslaget. Det er uacceptabelt, når nogen truer med, at de har en bombe, som de siger de
vil springe, også selv om det for størstedelen af tilfældene er falsk
alarm, heldigvis. Det er farlige trusler, som skaber stor utryghed, når
vi hver uge hører om bomber, der springer rundtomkring i verden.
Der kan ikke være to meninger om, at bombetrusler er fejt og dybt
uacceptabelt. Desværre har en del af dem, der fremsætter dem, jo
også nogle psykiske udfordringer, som forslagsstillerne også er inde
på, og dem hjælper man nok mere med hjælp end med straf. Derfor
er vi enige i forslagets intention.
Forslaget her går ud på at hæve straffen. Det synes jeg kræver
noget mere viden om, hvad strafniveauet er i dag. Det kan man ikke
umiddelbart se i forslaget, der er fremsat, andet end nogle få domme,
som forslagsstillerne har opremset. Nu ved jeg, at ordføreren for
forslagsstillerne og jeg har en stor forkærlighed for fodboldholdet
Arsenal F.C. Arsenal F.C. spillede i weekenden 0-0 mod Leeds United F.C., og en afgørende faktor for det var et rødt kort tidligt i kampen, og Arsenal F.C. var derfor under stort pres; hvis det ikke havde
været tilfældet, kunne den kamp måske have fået et andet resultat
eller forløb. Det kan også være tilfældet i de domme, som forslagsstillerne fra Dansk Folkeparti fremhæver i det her beslutningsforslag,
nemlig at der lige er nogle små ting i de sager, der gør, at dommen er
gået i én retning frem for en anden. Det er derfor, det fulde billede er
vigtigt.
På den baggrund og med det oplæg, der ligger her, kan vi således
ikke støtte beslutningsforslaget.

Preben Bang Henriksen (V):
Kan Det Radikale Venstre i teorien se for sig, at Folketinget måske
ikke har ret meget at sige, når man fastsætter en strafferamme af en
given størrelse? Vi ligger jo altså milevidt derfra. Om strafferammen
her hed 2 år eller hed 7 år, er jo sådan set bedøvende ligegyldigt.
Kan Det Radikale Venstre se et problem i relationen mellem Folketing og domstole?

Kl. 13:45

Formanden (Henrik Dam Kristensen):
Tak til hr. Kristian Hegaard, som så smukt også fik fodbold ind over
det her; det var dejligt at høre. Undskyld, der er i sidste øjeblik kommet et ønske om en kort bemærkning fra hr. Preben Bang Henriksen.
Den tager vi lige med. Værsgo.
Kl. 13:45

Preben Bang Henriksen (V):
Ja, det må man undskylde. Jeg vil gerne spørge Det Radikale Venstre: Hvad er Det Radikale Venstres kommentar til den enorme forskel, der er på strafferammer og faktisk straf? Det gælder generelt,
men nu diskuterer vi den her sag, og vi er altså enige om, at normalstraffen ligger på 12,5 pct. af en strafferamme på 100 pct.? Hvad er
Det Radikale Venstres bemærkninger til det?
Kl. 13:45

Formanden (Henrik Dam Kristensen):
Ordføreren, værsgo.

Formanden (Henrik Dam Kristensen):
Ordføreren.
Kl. 13:46

Kristian Hegaard (RV):
Radikale Venstre mener først og fremmest, det er vigtigt, at der er en
klar adskillelse mellem Folketinget og domstolene. Det er der også,
og det skal der være. Men det er klart, at man selvfølgelig også har
mulighed for i lovbemærkninger og andre steder at gøre opmærksom
på, hvad for nogle situationer og konkrete tilfælde der skal være
skærpende momenter i en straffastsættelse. Så på den måde har man
som Folketing også indflydelse på den slags, samtidig med at der er
den balance, der skal være, mellem Folketinget og domstolene.
Kl. 13:47

Formanden (Henrik Dam Kristensen):
Så har Peter Skaarup også bedt om ordet. Værsgo.
Kl. 13:47

Peter Skaarup (DF):
Det var ordførerens fodboldmetafor, der alligevel fik mig til at tage
ordet. For det er helt rigtigt, som hr. Kristian Hegaard var inde på,
at den kamp ændrede meget karakter, efter at der var en, der nikkede
en anden en skalle, og vedkommende, der nikkede en skalle, røg
så ud, og det var jo nok meget rimeligt. Og det, som jeg så vil
spørge ordføreren om, er: Er det ikke også rimeligt nok, at man får
en følelig straf – her var der udvisning – hvis man indtelefonerer en
trussel, altså ren kriminalitet, mod S-togsbanenettet, som nedlægger
al trafik, får en masse konsekvenser og også betyder en hel masse
for politiets arbejde, da de jo bruger en masse krudt på det? Er det
ikke rimeligt nok, at man så får en følelig straf, og vel at mærke
en straf, der ligger tæt på strafferammen, i stedet for den her cirka
en tiendedel, eller jeg tror, det var 12,5 pct., som Venstres ordfører
sagde? Det er jo ingenting; der kommer ingen konsekvens.
Kl. 13:48

Formanden (Henrik Dam Kristensen):
Tak. Ordføreren, værsgo.
Kl. 13:48

Kl. 13:45

Kristian Hegaard (RV):
Tak for det. Det er altid o.k., når det er formanden for Retsudvalget,
der kommer i sidste øjeblik; så er man meget velkommen til at
komme med et spørgsmål.
Radikale Venstre har sådan set fuld tillid til, at domstolene vurderer hver enkelt og konkret sag ud fra de strafferammer, der er. Det
har vi tillid til sker på en fornuftig og ansvarlig måde, så vi har ikke
sådan umiddelbart noget at udsætte på det.
Kl. 13:46

Formanden (Henrik Dam Kristensen):
Preben Bang Henriksen, værsgo.

Kl. 13:46

Kristian Hegaard (RV):
Selvfølgelig skal man have en straf. Det kan der ikke være to meninger om, som jeg nævnte i min ordførertale for lidt siden. Og på
samme måde, som når dommeren vurderer en forseelse på fodboldbanen, altså at den skal give rødt kort – det er jo en individuel og
konkret vurdering ud fra de regler, der gælder i fodboldloven, for så
vidt det angår – er det en konkret og individuel vurdering, der sker
hos domstolene ud fra det, der står i straffeloven, og som man så
tager stilling til. Så i begge tilfælde falder der en straf, og den er
nedskrevet et sted, og det er op til dommeren at vurdere det, hvad
enten det er på banen eller i retssalen.
Kl. 13:48

Formanden (Henrik Dam Kristensen):
Hr. Peter Skaarup.

Tirsdag den 24. november 2020 (B 20)

Kl. 13:48

Peter Skaarup (DF):
Men jeg synes, hr. Kristian Hegaard glemmer én ting i den her
ligning. Den handler udelukkende om domstolene, men det, som hr.
Kristian Hegaard glemmer, er lovgiver, altså det er jo os herinde, og
det, vi ville taksere en indtelefoneret bombetrussel til, hvis det var
en kriminel person – ikke en psykisk syg, men en kriminel person
– var jo en strafferamme på 2 års fængsel. Men bliver den brugt?
Altså, bruger domstolene de strafferammer? Det gør de jo ikke. Det
er jo det, der er problemet, og det er derfor, vi har det her beslutningsforslag. Skulle vi så ikke lave nogle minimumsstraffe eller lave
lovgivningen om, så domstolene dømmer det, som vi egentlig godt
kunne tænke os herindefra?
Kl. 13:49

Formanden (Henrik Dam Kristensen):
Tak for det. Værsgo til ordføreren.
Kl. 13:49

Kristian Hegaard (RV):
Jeg kan sige, at Radikale Venstre ikke er tilhænger af minimumsstraffe, hvor man fratager dommere deres kompetence til at se individuelt og konkret på den sag, der er, og om der er noget, der
taler i den ene eller den anden retning. Derfor har vi, tror jeg, lidt
mere tillid til domstolene, end spørgerens parti her har, og til, at
de fastsætter, hvad der skal være den hårde og strenge straf i de
konkrete situationer.
Kl. 13:50

Formanden (Henrik Dam Kristensen):
Så kan vi sige tak til ordføreren. Der er ikke flere korte bemærkninger. Dermed kan vi gå videre til fru Karina Lorentzen Dehnhardt, SF.
Kl. 13:50

(Ordfører)
Karina Lorentzen Dehnhardt (SF):
Tak for ordet. Jeg har faktisk selv som lærer oplevet, at der blev indtelefoneret en bombetrussel mod den folkeskole, hvor jeg arbejdede,
og det gav selvfølgelig et værre menageri – rullemarie kom ud, og
skolen blev evakueret til det nærmeste fodboldstadion.
Det er jo alvorligt, når man gør den slags, for bombetrusler er en
alvorlig sag. Det skræmmer en masse mennesker, og så koster det en
hel del penge for samfundet, når det store maskineri rulles ud for at
konstatere, om der virkelig er fare på færde. Myndighederne kan jo
ikke bare lade være med at undersøge en bombetrussel, selv om den
ser ud til at være falsk, for vi har levet med en terrortrussel i rigtig
mange år, og myndighederne er hver gang nødt til at reagere, som
om det er alvor.
Jeg vil sige, at det her forslag fra Dansk Folkeparti jo ikke er nyt,
selv om der er indført nogle rettelser. Vi behandlede et lignende forslag, hvor jeg også var ordfører, i 2014 eller 2015, og dengang så det
ud til, at der var en stigning i antallet af bombetrusler – det er, som
om de smitter og inspirerer hinanden. Det ved jeg ikke helt om er
tilfældet i dag, men det kan vi jo undersøge i udvalgsbehandlingen.
Med andre ord ved jeg ikke, om der er en brændende platform for at
gøre noget.
SF opfordrede dengang til at få kortlagt, hvem gerningsmændene
bag bombetruslerne var. Det skulle give os mere viden om, hvorvidt
det mestendels er drengestreger, som løber løbsk, eller om det overvejende er mennesker, som har psykiske problemer med i bagagen.
Jeg synes nemlig, det er helt afgørende for, om man kan indrette
sanktionerne klogere. Sådan en undersøgelse er mig bekendt ikke
blevet foretaget endnu, og vi kan jo drøfte, om det er noget, vi bør
sætte i gang.

9

Jeg synes også, vi skal have en opdateret viden om, hvorvidt
man er begyndt at kigge på erstatningskrav for omkostningerne i
forbindelse med falske bombetrusler. Det lød ikke på justitsministeren, som om man var gået i gang med det, for normalt beder man
ikke folk om at betale for opklaringsarbejdet. Jeg synes jo heller
ikke, at et erstatningskrav skal ødelægge et ungt liv, ved at man
bliver pålagt en kæmpe gæld, fordi man har lavet en dum narrestreg,
men man kunne måske godt overveje, om der kunne være en del af
omkostningerne, som kunne pålægges den enkelte.
Samlet set betyder det altså, at SF ikke godtager DF's forslag her
i dag, men at vi godt vil kigge videre på, hvordan man kan arbejde
med det. Jeg tror, det var nogenlunde det samme, vi sagde sidst, og
så er der ikke sket så meget siden.
Kl. 13:53

Formanden (Henrik Dam Kristensen):
Tak til ordføreren. Der er ingen korte bemærkninger, og derfor siger
vi tak og går videre tak til fru Rosa Lund, Enhedslisten.
Kl. 13:53

(Ordfører)
Rosa Lund (EL):
Tak. Med det her beslutningsforslag, vi diskuterer nu, ønsker forslagsstillerne, Dansk Folkeparti, at sende et klart signal om, at en
bombetrussel er en alvorlig lovovertrædelse. Det er jeg fuldstændig
enig i. En bombetrussel har store konsekvenser for de mennesker,
den går ud over, og jeg synes sådan set, at når man læser alt det
baggrundsmateriale, som hører til det her beslutningsforslag, vidner
det om det samme. Man kan bl.a. læse, at KVINFO har modtaget
en bombetrussel fra en gerningsperson, som også er mistænkt for
at sende trusler om drab, voldtægt og kidnapning til kvinder, som
deltager i den offentlige debat. Den slags er jo gift for den frie
debat og for vores demokrati. For selvfølgelig bliver man bange og
genovervejer sin deltagelse i debatten, når man bliver mødt med
trusler af så alvorlig karakter. Derfor er jeg sådan set helt enig med
Dansk Folkeparti i, at trusler om vold og bombesprængninger er
meget, meget alvorlige.
Spørgsmålet er så, hvordan vi bedst modvirker det. Her synes jeg,
at en af de ting, der er vigtige at overveje, er, hvor de her trusler
kommer fra. Hvem er de mennesker, som gør den her slags ting? Det
kunne jeg egentlig godt tænke mig, at vi fik belyst, altså en slags
gerningspersonsundersøgelse.
I bemærkningerne til beslutningsforslaget skriver forslagsstillerne, og jeg citerer: »forslaget forventes at have en større afskrækkende effekt, således at der ikke fremsættes lige så mange bombetrusler
fremover, og det vil i sig selv medføre økonomiske besparelser«. Jeg
er altså ikke helt enig med Dansk Folkeparti i, at de mennesker, som
gør det her, sidder og overvejer, hvilken straf de får. Jeg er heller
ikke enig i tanken om, at de så ville lade være, hvis straffen var
højere. Og det siger jeg jo, fordi vi egentlig ikke ved så meget om,
hvad det er, der karakteriserer de personer, der gør det her. Vi ved
dog, at det, der karakteriserer dem, er, at de netop ikke tænker sig
om. For det er da virkelig, virkelig dumt og utilgiveligt at fremsende
en bombetrussel.
I beslutningsforslaget bliver der også nævnt en række eksempler
på nogle meget dumme bombetrusler. Det er f.eks. manden, som
i december 2014 midt i juletrafikken lammede Odense Banegård
i fire timer ved at true med at sprænge en bombe, medmindre
statsministeren gik af. Det er jo igen meget alvorligt for vores demokratiske debat og for de mennesker, som stiller sig frem og gør
dagens gode gerning i demokratiets tjeneste. Det er en overtrædelse
af straffeloven og selvfølgelig også utrolig irriterende for de mange
mennesker, som det går ud over, og som skal frem og tilbage med
tog. Men mener forslagsstillerne virkelig, at den bombetrussel var
præget af omtanke fra gerningsmandens side? Var det her en person,

10

Tirsdag den 24. november 2020 (B 20)

som havde tænkt, at han, hvis straffen havde været meget højere,
havde ladet være med at gøre det? Det er jeg nemlig ikke sikker
på. Jeg er faktisk overhovedet ikke sikker på, at bombetrusler bliver
gennemført af rationelt tænkende mennesker. Det er måske lidt hårdt
sagt, men det tror jeg faktisk ikke at de gør.
Jeg tror ikke på, at det virker præventivt at hæve straffen i det
her tilfælde. Jeg synes, at man godt kan argumentere for, at det
gør det i andre tilfælde, som vi f.eks. gjorde det i spørgsmålet om
bombeangreb mod offentlige bygninger. Og generelt synes jeg, at
det er en god idé, at vi laver strammere regler, når det handler
om eksplosivstoffer og våben. Men eftersom beslutningsforslaget
ikke handler om våben eller eksplosivstoffer, men om trusler om
samme, er jeg altså ikke sikker på, at det vil have den effekt, som
forslagsstillerne ønsker. Det er der ikke noget, der tyder på, og derfor
kan vi ikke i Enhedslisten støtte forslaget. Men jeg vil dog igen
fremhæve, at vi har behov for at lave gerningspersonsundersøgelser,
så vi bliver klogere på, hvad det er for nogle mennesker, som ringer
bombetrusler ind, og hvad det er for nogle mennesker, som synes, at
det er i orden. For det synes vi i hvert fald ikke i Enhedslisten. Så vi
støtter jo langt hen ad vejen intentionen, men ikke løsningen i Dansk
Folkepartis beslutningsforslag. Tak.
Kl. 13:58

Formanden (Henrik Dam Kristensen):
Tak til fru Rosa Lund. Den næste ordfører er hr. Naser Khader, Det
Konservative Folkeparti.
Kl. 13:58

(Ordfører)
Naser Khader (KF):
Som folkevalgte er en af vores mest centrale opgaver at beskytte
den danske befolkning og den danske orden. I nutidens Danmark
er truslen fra terror desværre en kendsgerning. Vi har nogle ydre
og indre fjender, der vil os noget ondt. Heldigvis har vi politi- og
efterretningstjenester, der har vist sig i stand til at håndtere truslerne
og afværge potentielle terrorangreb. Der er blevet forhindret en del
terrorforsøg, og det skal vi være glade for og taknemlige for.
Desværre er der med bombetrusler forbundet store samfundsmæssige omkostninger. En trussel kan betyde store økonomiske omkostninger, trække på politiets ressourcer og ikke mindst forstyrre
den offentlige orden. Og ikke mindst kan en bombetrussel have store
konsekvenser for den enkelte person, virksomhed, skole m.v. Derfor
er det også ærgerligt, at straffen sjældent er proportional med forbrydelsen. Det er skidt for retsstaten og for retsfølelsen, at man som
i Lalandiasagen med bombetrusler kan forårsage sekscifrede økonomiske tab og spilde 500 timer hos politiet og slippe af sted med en
straf på under et halvt år, hvoraf det meste er betinget. Derfor er
der fra Det Konservative Folkepartis side selvfølgelig opbakning til
forslaget.
Kl. 13:59

Formanden (Henrik Dam Kristensen):
Tak til ordføreren. Der er ingen korte bemærkninger, så vi går videre
til fru Pernille Vermund, Nye Borgerlige.
Kl. 14:00

(Ordfører)
Pernille Vermund (NB):
Bombetrusler er alvorlige. Det har økonomiske konsekvenser, når
virksomheder, togdrift og lignende lukkes ned, og det har naturligvis
også menneskelige konsekvenser. At skærpe straffen for bombetrusler vil sende et klart signal til gerningsmændene om, at bombetrusler ikke bare er drengestreger; det er alvor. Det er det både økonomisk, og det er det også for de mennesker, det går ud over.

I Nye Borgerlige ser vi gerne, at bombetrusler desuden medfører
udvisning konsekvent og uden advarsel, hvis truslerne begås af udlændinge. Med det sagt støtter vi beslutningsforslaget.
Kl. 14:00

Formanden (Henrik Dam Kristensen):
Tak til ordføreren. Der er ikke nogen korte bemærkninger, så vi går
videre til hr. Ole Birk Olesen, Liberal Alliance.
Kl. 14:01

(Ordfører)
Ole Birk Olesen (LA):
Tak for det. Liberal Alliance kan støtte beslutningsforslaget. Om der
lige skal skærpede straffe til eller ej, vil vi lade stå åbent, men vi er
i hvert fald enige i, at der skal påhvile folk, der indtaler anonyme
bombetrusler, en større del af regningen for det tab, som de påfører
dem, der modtager bombetruslen, og samfundet som et hele, når man
skal undersøge bombetruslen. Vi synes også, at man kan påføre dem
den fulde regning. Medmindre der er tale om små børn eller voksne
med psykiske udfordringer, synes vi, at man skal kunne påføres den
fulde regning for det, man har gjort.
Med de ord støtter vi intentionen i beslutningsforslaget, og vi
ender også med at stemme for beslutningsforslaget.
Kl. 14:01

Formanden (Henrik Dam Kristensen):
Tak til ordføreren. Så er det ordføreren for forslagsstillerne, hr. Peter
Skaarup, Dansk Folkeparti.
Kl. 14:02

(Ordfører for forslagsstillerne)
Peter Skaarup (DF):
Tak for det, og tak for Folketingets, vil jeg sige, velvillige behandling af det her forslag. Jeg talte lidt mandater og kan se, at den
der bunke, hvor man har jahatten på, blev større og større under
indlæggene fra ordførerne, og tak for det. Ja, vi mangler sådan set
bare ét parti – det kunne være De Radikale, det kunne være SF –
eller det kunne selvfølgelig også være regeringen, der ville være med
til at indføre markant højere straffe på det her område for bevidst
at indtelefonere bombetrusler mod offentlige institutioner, virksomheder, eller hvem det nu er.
Vi har fremsat det her forslag i Dansk Folkeparti, fordi vi ser det
som meget alvorligt, og det har meget store konsekvenser for dem,
det går ud over, når der indtelefoneres bombetrusler. Det handler om
utryghed, det handler om en ofte meget stor økonomisk konsekvens
for dem, det går ud over. Og straffen, svaret fra myndighedernes
side, når der så falder dom, er, at man får i gennemsnit ca. 30 dages
fængsel. Det er alt for lidt set med vores øjne. Det er nede i cirka
en tiendedel eller mindre af det, man egentlig har som strafferamme.
Der må vi holde op med i Danmark at have forholdsvis pæne strafferammer og så ikke dømme efter de strafferammer.
I beslutningsforslaget omtaler vi en stor sag fra Lalandia, hvor en
medarbejder i landsretten efter tre bombetrusler, tre indtelefonerede
bombetrusler, fik 3 måneders fængsel og 60 dages samfundstjeneste,
men hvor kun 1 måned blev gjort ubetinget i form af fængsel.
Den blev så senere skærpet af Højesteret til 6 måneders fængsel
– justitsministeren var inde på det – men trods det var det kun
de 2 af månederne, der blev gjort ubetingede efter de oplysninger,
vi har. Derudover fik vedkommende 100 timers samfundstjeneste.
Sammenholdt med det må vi sige, at de økonomiske konsekvenser
for Lalandia var massive på baggrund af alle de her telefontrusler
om bomber, og diverse redningsfolk – politiet, myndigheder i det
hele taget – brugte efter det, vi kan se ud af oplysninger i sagen, omkring 500 timer på de her trusler. Det er ressourcer, som samfundet
selvfølgelig kunne anvende meget mere fornuftigt på andre ting.

Tirsdag den 24. november 2020 (B 29)

At indgive en bombetrussel er ganske simpelt for nemt, og konsekvenserne for dem, det vedrører, er alt for store. Vi er jo ikke
vidende om – i hvert fald i Dansk Folkeparti – at man har gjort alvor
af det, altså at man har leveret en bombe, efter man har indtelefoneret en bombetrussel, men trods det reagerer alle myndigheder jo af
gode grunde på en bombetrussel. Det skal de gøre. Ikke mindst i
terrortider reagerer man på trusler. Det samme gør befolkningen, for
det er meget skræmmende, når det sker. Det er meget skræmmende
at opleve, at der måske kan blive sprunget en bombe et sted i den
her verden. Så vi er nødt til at tage trusler alvorligt, og det er myndighederne også. Redningsberedskabet, politiet er nødt til at tage
trusler alvorligt uanset forhistorien til de trusler. Tager vi dem ikke
alvorligt, risikerer vi jo i virkeligheden ikke at reagere ordentligt på
den trussel, som kan være mere end en trussel.
For os i Dansk Folkeparti er det vigtigt, at vi får skærpet straffen
markant på det her område, men også at man i forbindelse med truslen bliver idømt en økonomisk sanktion, sådan at man selv kommer
til at dække de udgifter, som det har afstedkommet, i stedet for at det
er samfundet, virksomheden eller privatperson, der jo ikke har noget
med bombetruslerne at gøre, som kommer til at dække de omkostninger. Så der er ikke nogen fornuft for nogen i at true med bomber;
det er ikke rimeligt, at man gør det; og de udgifter, en bombetrussel
afstedkommer, skal ikke dækkes af andre end den, der har truet med
bomben. Det er vores udgangspunkt i Dansk Folkeparti.
Vi vil kæmpe for, at det flertal, som jeg oplevede der næsten
er her i forbindelse med debatten – og justitsministeren griner ad
det, men det er ikke noget at grine ad, altså grine ad Folketinget og
et muligt flertal. Det kan man arbejde med, det kan masseres, hr.
minister, og det vil vi prøve på.
Kl. 14:07

Vi kunne godt tænke os at få en dialog med SF på baggrund
af det, der er sagt i dag. SF gav udtryk for, at det var noget, man
ville kigge nærmere på, at vi skulle undersøge det nærmere, og det
skulle vi også sidste gang, der var behandling af et lignende forslag.
Og hvis ikke undersøgelserne og dommene er stærke nok og taler
et stærkt nok sprog, synes jeg, vi måske så i fællesskab skulle få
lavet en beretning eller lignende, hvor man kunne bede ministeren
om at iværksætte en sådan undersøgelse. For jeg synes ikke bare,
man skal lukke øjnene for det kæmpe problem, det er. Det kan godt
være, der ikke har været nogen bombetrusler inden for den sidste
uge eller måned, men de kommer desværre nok igen, og der er det
altså vigtigt, at kriminelle ikke kan udnytte lave strafferammer – og
lave straffe ikke mindst – til at fortsætte med noget, der truer private
virksomheder eller offentlige virksomheder.
Så vi vil fortsætte indsatsen, og jeg vil sige tak til de partier,
der har valgt at støtte det her forslag. Tak til Venstre, Konservative,
Liberal Alliance, Nye Borgerlige og næsten SF. Vi håber på, at det
kan ende med, at vi får et flertal her i Folketinget for at kunne lave
nogle straffe på det her område, der virker og signalerer alvor.
Kl. 14:08

Formanden (Henrik Dam Kristensen):
Tak til ordføreren for forslagsstillerne. Der er ikke nogen korte bemærkninger.
Da der ikke er flere, der har bedt om ordet, er forhandlingen
sluttet.
Jeg foreslår, at beslutningsforslaget henvises til Retsudvalget. Hvis
ingen gør indsigelse, betragter jeg det som vedtaget.
Det er vedtaget.

11

Det næste punkt på dagsordenen er:
12) 1. behandling af beslutningsforslag nr. B 29:
Forslag til folketingsbeslutning om at skærpe straffen for fangeflugter.
Af Peter Skaarup (DF) m.fl.
(Fremsættelse 08.10.2020).
Kl. 14:08

Forhandling
Formanden (Henrik Dam Kristensen):
Forhandlingen er åbnet. Justitsministeren.
Kl. 14:08

Justitsministeren (Nick Hækkerup):
Tak for ordet, og tak til Dansk Folkeparti for at have fremsat det
beslutningsforslag om at skærpe straffen for fangeflugter, som Folketinget behandler i dag. Jeg tror sådan set, at vi alle sammen kan
være enige om, at flugt fra et dansk fængsel, danske arresthuse eller
for den sags skyld en retspsykiatrisk afdeling er en meget alvorlig
sag. Det siger sig selv, at når en person er varetægtsfængslet eller
afsoner en dom, har vi selvfølgelig en forpligtelse til at sikre, at
vedkommende ikke flygter.
Det er helt afgørende for et velfungerende retssystem, at vi også
håndhæver vores retsafgørelser. Det gør vores dygtige fængsels- og
politibetjente et stort arbejde for hver eneste dag. De løser en vigtig samfundsopgave, som kommer os alle sammen til gavn. Derfor
skylder vi også at sikre, at de har ordentlige arbejdsvilkår. De skal
være trygge, når de er på arbejde. De skal ikke møde op på deres
arbejdsplads og frygte at blive chikaneret eller truet. Det gælder også
det sundhedspersonale, som arbejder med de domfældte. Derfor er
det også fuldstændig uacceptabelt, når det lykkes en frihedsberøvet
at flygte. Det gælder ikke mindst ved episoder som den, vi var vidne
til den 19. november sidste år, hvor et bandemedlem flygtede fra
en psykiatrisk afdeling i Slagelse, eller den, vi var vidne til den 20.
oktober i år – altså bare for en måned siden – hvor fængselsbetjente
og sundhedspersonale i Herstedvester Fængsel blev truet på livet
som led i en fangeflugt.
Jeg anmodede i slutningen af 2019 de relevante myndigheder
om at udarbejde en handlingsplan, så vi kan undgå fangeflugter.
Myndighederne arbejder fortsat på handlingsplanen. Jeg forventer at
modtage den inden udgangen af i år. Som bekendt modtog jeg for
nylig en redegørelse for fangeflugten den 20. oktober fra Herstedvester Fængsel. Jeg har bedt om, at de læringspunkter, vi kan tage med
fra den episode, også indarbejdes i den kommende handlingsplan.
Dansk Folkeparti pålægger i beslutningsforslaget regeringen at
skærpe straffen for fangeflugter. Den strafskærpelse, som Dansk
Folkeparti foreslår, gælder alle undvigelser fra anholdelse, dvs. fra
afsoningssteder, arrester, pensioner, institutioner m.v. samt diverse
transporter i forbindelse med afsoningen. Dansk Folkeparti foreslår,
at strafferammen fjernes helt og erstattes med et takstmæssigt fastsat
straffesystem, alt efter hvor mange gange den pågældende er undveget eller har forsøgt at undvige. Dansk Folkeparti foreslår, at straffen
fastsættes til 1 år i førstegangstilfælde, 1½ år i andengangstilfælde
og 3 år i tredjegangstilfælde. Hvis den frihedsberøvede under flugten
fremsætter trusler eller udøver vold, skal det ses som en skærpende
omstændighed, der kan forhøje straffen efter samme interval som
det, jeg nævnte lige før. Endelig foreslås det, at forholdene under
afsoningen skal skærpes, hvis man før har forsøgt at flygte fra afsoningen.
Så markante og automatiske strafskærpelser, som der lægges op
til, må forventes at føre til, at presset på kriminalforsorgen stiger.
Og jeg savner i den forbindelse, at forslagsstillerne forholder sig til,

12

Tirsdag den 24. november 2020 (B 29)

hvordan de økonomiske konsekvenser skal håndteres, og hvordan de
praktiske belægsproblemer skal håndteres.
I dag straffer vi fangeflugt og befrielse af fanger med bøde
eller fængsel i op til 2 år. Fangeflugt fra f.eks. åbne fængsler og
institutioner bliver som udgangspunkt straffet med ubetinget fængsel
i 30 dage. Hvis der f.eks. er tale om, at flere flygter sammen, eller
hvis flugten har været nøje planlagt, kan det ses som en skærpende
omstændighed. Fangeflugt fra lukkede fængsler og arresthuse straffes som udgangspunkt med 4 måneders ubetinget fængsel i førstegangstilfælde og 6 måneders fængsel i andengangstilfælde. Straffen
forudsættes skærpet yderligere, når der er flere tilfælde. Hvis den
frihedsberøvede under flugten bruger vold eller truer med at bruge
vold, kan der også rejses tiltale for det, sådan at den samlede straf
bliver forhøjet. Straffen for flugt og medvirken til flugt fra lukkede
fængsler og arresthuse blev skærpet senest ved lov nr. 466 af 29.
april 2019 om ændring af straffeloven. Den trådte i kraft den 1. maj
2019, altså for blot halvandet år siden.
Kl. 14:13

Det kræver grundige overvejelser at skrue på strafniveauet. Beslutningsforslaget lægger op til en markant nyskabelse i strafferetten,
der som udgangspunkt vil fjerne rettens mulighed for at foretage
et konkret skøn i forhold til fastsættelsen af straffen i de enkelte
sager. Der er vi tilbage i fodboldmetaforen fra før, som den radikale
ordfører så udmærket præsenterede, og i øvrigt gennemførte han
argumentationen for, hvorfor det ikke er en god idé at tage den
konkrete vurdering fra domstolene.
Vores idé med Danmark bygger nemlig helt grundlæggende på,
at det er os som politikere, der fastsætter en strafferamme og i visse
tilfælde også retningslinjer for, hvordan vi ønsker at strafferammen
skal udnyttes, men derude er det domstolene, som skal fastsætte
straffen konkret ud fra en samlet vurdering af de konkrete omstændigheder, som gør sig gældende. To sager er ikke ens, og jeg synes
grundlæggende, at der skal kunne tages højde for det forhold. Det
gælder både, når en sag giver anledning til skærpende omstændigheder, men også formildende omstændigheder.
Jeg er dog helt enig med Dansk Folkeparti i, at vi har et dybt
alvorligt problem med fangeflugter, og derfor bad jeg som nævnt
allerede i 2019 de relevante myndigheder om at udarbejde en handlingsplan, så vi kan blive klogere på, hvordan vi får strammet op
her. Grundlæggende tror jeg ikke på, at strengere straffe alene kan
løse det problem. Det er vigtigt, at vi har det fulde billede, når vi
skal se på de forskellige initiativer, som skal forhindre fangeflugter
i fremtiden. Derfor synes jeg også, at det er relevant at afvente
handlingsplanen.
På den baggrund kan regeringen altså ikke støtte beslutningsforslaget, men jeg vil gerne understrege, at jeg ser med stor alvor på
fangeflugter, og jeg vil ikke afvise, at der skal ske strafskærpelser.
Men vi har brug for det fulde billede, så vi kan gribe rigtigt ind,
og derfor vil jeg vente med at tage stilling, til når handlingsplanen
foreligger. Jeg vil gerne slutte med at sige tak til forslagsstillerne for
beslutningsforslaget og tak for den fokus, som bliver sat på et vigtigt
emne. Tak for ordet.

skal være en følelig konsekvens for Peter Madsen, der flygter fra
fængslet. Og der skiller vandene åbenbart bare i forhold til regeringen.
Jeg kunne godt tænke mig at høre, hvornår den redegørelse kommer, som ministeren har bedt om. Det er jo så cirka et år siden, man
har bedt om den. Er det så ikke på tide, at den snart leveres?
Det andet spørgsmål handler om minimumsstraffe, for jeg forstår,
at ministeren åbenbart er imod det. Men virkeligheden er jo faktisk
sådan, at vi har minimumsstraffe på drab, og vi har minimumsstraffe
for besiddelse af skydevåben. Er det så forkert, og skal det laves om,
eller hvordan ser ministeren på det?
Kl. 14:17

Formanden (Henrik Dam Kristensen):
Ministeren.
Kl. 14:17

Justitsministeren (Nick Hækkerup):
Jeg har ikke sagt, at vi ikke vil sætte straffen op. Jeg har sagt, at det
kunne være relevant at se på, og jeg har bare sagt, at når vi nu får en
handlingsplan, som giver det samlede billede af, hvad der kan være
relevant at gøre – det kan være forhold ved sikkerheden, det kan
være andre reaktionsformer, og det kan være helt andre forhold, der
bliver peget på – er det jo i den situation, hvor vi kender det fulde
billede, at det er relevant at tage stilling til, hvad der så skal gøres.
Når jeg er bekymret over minimumsstraffe er det jo, præcis fordi
vi så forskyder rollerne mellem os som den lovgivende magt og
domstolene som den dømmende magt, altså det her med, at der
sidder nogle domstole, som er tæt inde og vurdere den konkrete
sag og kan se, om der er nogle omstændigheder, som gør, at der
skal straffes hårdere eller der skal straffes mildere. Hvis vi tager det
element væk, er vi inde i en automatik, hvor f.eks. – nu havde vi
Lalandiasagen før om trusler – der ikke ville kunne tages stilling til,
at det er en ung mand, som har begået det, og at det kan have nogle
uddannelsesmæssige konsekvenser osv., og den type overvejelser
synes jeg der skal være plads til at domstolene har.
Kl. 14:18

Formanden (Henrik Dam Kristensen):
Hr. Peter Skaarup.
Kl. 14:18

Peter Skaarup (DF):
Jeg vil godt lige prøve at stille spørgsmålet igen, for jeg synes ikke
rigtig, jeg fik svar på det. Ministeren er imod minimumsstraffe,
forstår jeg, også når det gælder vanvidsbilisme, må man så forstå.
Det er jo det, det kommer et borgerforslag om nu her, altså at vi skal
indføre minimumsstraffe for det. Men så spørger jeg jo så: Betyder
det også, at ministeren er imod minimumsstraffen for drab, og er
ministeren imod minimumsstraffen for besiddelse af skydevåben,
som vi i øvrigt hævede for ikke så forfærdelig lang tid siden? Er
ministeren imod de minimumsstraffe, eller er de gode nok?
Kl. 14:18

Kl. 14:15

Formanden (Henrik Dam Kristensen):
Der er korte bemærkninger, og det er fra hr. Peter Skaarup. Værsgo.
Kl. 14:15

Peter Skaarup (DF):
Tak. Jeg forstår, at ministeren ikke vil være med til at sætte straffen
op for fangeflugter, hvor vi andre måske har den opfattelse, i hvert
fald i Dansk Folkeparti, at hvis vi skal have noget, der aftvinger
respekt, noget, der får folk til ikke at flygte igen, ja, så skal der
være en følelig konsekvens af det, der sker. Der skal være en følelig
konsekvens for bandelederen, der flygter og er væk i månedsvis. Der

Formanden (Henrik Dam Kristensen):
Ministeren.
Kl. 14:18

Justitsministeren (Nick Hækkerup):
Jeg synes, det er problematisk – principielt problematisk – når den
indikerede straf er ufravigelig, når der ikke er omstændigheder, som
kan spille ind og have betydning for, hvad straffen så bliver i den
konkrete situation.

Tirsdag den 24. november 2020 (B 29)

Kl. 14:19

Formanden (Henrik Dam Kristensen):
Jeg ser ikke flere, der har bedt om en kort bemærkning. Derfor siger
vi tak til ministeren og går til ordførerrækken. Først er det hr. Jeppe
Bruus, Socialdemokratiet.
Kl. 14:19

(Ordfører)
Jeppe Bruus (S):
Tak for det. Det er klart, at fangeflugten med Ubådsmadsen var
spektakulær, også alvorlig. Den udsatte både andre indsatte, de ansatte og folk på gaden for fare. Jeg tænker, at vi alle sammen sad
og tænkte, at hvordan pokker kunne det dog lade sig gøre. En mand
som ham – hvorfor passede man ikke bedre på? Derfor er det også
helt rimeligt, at vi alle sammen er optaget af at finde ud af, hvad
pokker der er sket, og hvordan man kan forhindre, at det sker igen.
Det er jo desværre ikke første gang og nok desværre heller ikke
sidste gang, at vi ser en fange, der undviger. Derfor er det godt, som
justitsministeren også var inde på, at kigge på, hvad man kan lære
af det, og hvad vi kan gøre ved det, og i den forbindelse også kigge
på, hvad det er for nogle muligheder, man har, for at forhindre, at det
sker igen.
Peter Madsen har jo modtaget den højeste straf, og om han bliver
straffet med 1 år eller 2 år eller 3 år mere er i hans tilfælde ligegyldigt. Så kan der være nogle andre, der har hjulpet ham lidt på vej,
det ved vi ikke noget om endnu. Derfor er man nødt til at kigge på
det her i et bredere perspektiv, altså hvad det er for nogle ting, der
skal gøres. Derfor støtter vi ikke forslaget her, men henviser til det
arbejde, som allerede er sat i gang af justitsministeren.
Kl. 14:20

Formanden (Henrik Dam Kristensen):
Der er en kort bemærkning fra hr. Peter Skaarup.
Kl. 14:20

Peter Skaarup (DF):
Tak for ordførertalen, men jeg synes godt nok, at det var lidt venstrehåndsarbejde i forhold til Peter Madsen. Ordføreren, hr. Jeppe
Bruus, siger her til os, at vi ikke behøver at tænke så meget på Peter
Madsen, Ubådsmanden, i den her forbindelse, selv om han jo også
stod bag en meget spektakulær fangeflugt for ikke ret lang tid siden.
For han sidder jo med en livstidsstraf, han sidder jo resten af livet.
Der skal jeg bare lige minde hr. Jeppe Bruus om, at gennemsnittet
for dem, der har en livstidsstraf i Danmark, typisk nogle, der er dømt
for drab, jo ligger på 16-17 år i fængsel, når det kommer til stykket.
Det er klart, at når man er nede på det niveau, er det jo også noget
– det er jo en selvstændig diskussion – som er ensbetydende med,
at der er nogle, som vi bilder befolkningen ind sidder på livstid,
men som faktisk ikke sidder på livstid. Vil det så ikke være rimeligt,
når vi nu ved det, at man giver en følelig ekstrastraf oveni, når
vedkommende vælger at flygte fra fængslet og sætte hele samfundet
i oprør?
Kl. 14:22

Formanden (Henrik Dam Kristensen):
Ordføreren. Værsgo.
Kl. 14:22

Jeppe Bruus (S):
Nu holdt jeg en rigtig kort ordførertale, som jo nærmest kun handlede om Ubådsmadsen, så tak for spørgsmålet. Jeg synes faktisk, at det
var det, jeg ligesom tog udgangspunkt i. Og man må sige, som jeg
kan læse det ud fra medierne og er orienteret, at man også kan se, at
det har fået den konsekvens, at de frihedsgrader, han formentlig har

13

haft, har han nok meget færre af nu. Jeg vil tro, at det faktisk har en
noget større betydning for den type af fanger end straffen.
Jeg er ikke uenig i, at det skal have en konsekvens, og jeg er
heller ikke uenig i, at det skal medføre en straf, og vi kan også i
det arbejde, der kommer, kigge på, om den straf er for lav. Det er
jeg helt med på. Jeg tror ikke, man kan finde nogen, der har ondt af
ham, eller som i virkeligheden ønsker, at han er på fri fod sådan lige
foreløbig.
Kl. 14:22

Formanden (Henrik Dam Kristensen):
Hr. Peter Skaarup.
Kl. 14:22

Peter Skaarup (DF):
Tak for det. Jeg synes, at det er en åbning fra Socialdemokraternes
side, at man gerne vil være med til at diskutere det her. Jeg skal måske bare lige høre, om Socialdemokraterne så vil støtte det forslag,
der ligger her, for det, som vi jo lige præcis ønsker, er, uanset hvad
en redegørelse, man har bedt om for et år siden, ender med at sige,
at sende det signal til folk, der er indsat i danske fængsler, at man
altså skal opføre sig ordentligt. Man skal ikke flygte fra fængslet.
Man skal blive i fængslet. Og man skal have nogle straffe på det her
område, der duer.
Kl. 14:23

Formanden (Henrik Dam Kristensen):
Hr. Peter Skaarup får sin taletid hver gang, og godt og vel. Værsgo
til ordføreren.
Kl. 14:23

Jeppe Bruus (S):
Tak. Jeg tror, at jeg har redegjort for, hvad Socialdemokratiets holdning er, og at vi ikke støtter det her forslag. Jeg har henvist til det
gode arbejde, der er i gang. Og så må vi jo på bagkant af det se, hvor
det fører os hen.
Kl. 14:23

Formanden (Henrik Dam Kristensen):
Tak til ordføreren. Der er ikke flere korte bemærkninger. Og vi går
videre i ordførerrækken til hr. Preben Bang Henriksen, Venstre.
Kl. 14:24

(Ordfører)
Preben Bang Henriksen (V):
Tak for det. Der er en grund til, at folk sidder i fængsel, og det
er, at man har begået noget kriminelt. Det er grov kriminalitet, der
medfører, at man ryger i fængsel i dag. De folk, der begår mindre
grov kriminalitet, får en dom med samfundstjeneste, de får en betinget dom, de får en dom med fodlænke osv. osv. Det er alvorligt
kriminelle, der sidder i fængsel.
Hvor mange af dem prøver så på at flygte? Forslagsstillerne har
været så venlige at henvise til en avisartikel, som jeg rekvirerede, og
som siger – det er i hvert fald det eneste tal, jeg kunne finde – at i
2015 var der 75 flugter. Det er i hvert fald også 75 for meget – hvis
det er det, der er tallet; jeg har som sagt ikke selv haft mulighed for
at afprøve det. Det lyder i hvert fald af rigtig mange, men det er ikke
desto mindre det, der står i den pågældende artikel.
Nu hører jeg til et parti, der mener, at straf har en præventiv
virkning og skal have en præventiv virkning, og som forholdene er
i dag, har vi en strafferamme for flugt fra fængslet på 2 års fængsel.
Det er altså det, man risikerer som maksimal straf: 2 års fængsel. I
Karnovs lovsamling siger man omkring normalstraffen, og nu citerer
jeg:

14

Tirsdag den 24. november 2020 (B 29)

Som et udgangspunkt for strafudmåling forudsættes det i motiverne til stk. 1, at en overtrædelse af bestemmelsen i førstegangstilfælde straffes med ubetinget fængsel i 30 dage. Det skal dog anses
som en skærpende omstændighed, hvis flere flygter i forening eller
flugten har været nøje planlagt. Det angivne strafniveau er vejledende og kan fraviges af domstolene i opad- eller nedadgående retning,
hvis der er konkrete skærpende eller formildende omstændigheder.
Så ca. 30 dages fængsel er i hvert fald det, man her skriver er
normalstraffen. Og så laver vi lige regnestykket fra før – en strafferamme på 2 års fængsel, 24 måneders fængsel, og her en normalstraf
på 30 dages fængsel. Vi er altså nede på 4 pct. Nu skal jeg nok
lade være med at trætte Folketinget med at gentage min argumentation fra før, men det er altså noget, vi kommer til at kigge på. Vi
stikker folk blår i øjnene, når vi fortæller om strafferammer, når
folk hører om kriminalitet, der bliver beskrevet gennem medierne –
vedkommende er sigtet for et eller andet med en strafferamme på så
og så mange års fængsel, og ja, det er helt rigtigt, men det er jo slet,
slet ikke et billede af virkelighedens verden. Folk får stukket blår i
øjnene med det system, som vi har for øjeblikket.
Det siger sig selv, at efter en fangeflugt er der nogle ofre, der
bliver bange; der er en risiko for ny kriminalitet; og der skal afsættes politiressourcer til det her. Så summa summarum kan Venstre
sagtens gå ind for Dansk Folkepartis forslag til en skærpelse af
straffen. Hvad denne skærpelse så skal være, må komme an på en
nærmere forhandling. Der er også et par bemærkninger omkring
afsoningsvilkårene, der skal skærpes. Det tror jeg nu altså de bliver
allerede i dag, hvis man har forsøgt at slippe ud uretmæssigt og før
tiden – så er det vist slut med en hel del benefits. Tak.
Kl. 14:27

Formanden (Henrik Dam Kristensen):
Tak til ordføreren. Der er ikke nogen korte bemærkninger, og derfor
kan vi gå videre til hr. Kristian Hegaard, Radikale Venstre.
Kl. 14:27

(Ordfører)
Kristian Hegaard (RV):
Tak for ordet, formand. Næsten alle har set en film eller en tv-serie
om fangeflugter. Der kan være en vis fascination over, hvordan
fanger planlægger og udfører sådanne fangeflugter, hvor man enten
har set folk grave sig ud eller gøre det på meget spektakulær vis. Jeg
ville ønske, at man brugte den samme energi og kreativitet på at få
sig et job eller en uddannelse, når man var færdig med at afsone i et
fængsel eller arresthus.
Jeg kan huske, at jeg i mine unge dage så tv-serien »Prison
Break«, hvor seriens hovedperson var ingeniør og havde et fængsel
tatoveret på maven og var meget klog og dygtig til at bryde ud
af diverse fængsler. Men fangeflugter er ikke fascinerende. Det er
tåbeligt, og det er dumt. For der er en grund til, at man er spærret
inde. Det er, fordi man har forbrudt sig mod fællesskabets regler –
ligesom man må vente noget tid på at komme tilbage på banen, hvis
man har fået et rødt kort i fodbold.
Men det afgørende og mest afskrækkende må være at gøre det så
svært som muligt at flygte. For vi har jo på det seneste set nogle sager, hvor man med rette kan rejse spørgsmålet: Kan vi mon gøre det
bedre? Er sikkerheden f.eks. god nok på sikrede institutioner? For
jeg tror grundlæggende ikke, at der er nogen, der træffer beslutning
om at flygte fra fængslet, ud fra hvad straffen er. Og et godt eksempel på det er, at vi jo for nylig så en person med en livstidsstraf, hvis
navn jeg ikke vil nævne, forsøge at flygte fra et fængsel. Så det er
nok ikke sådan den ekstra straf, man bekymrer sig om.
Vi noterer, at regeringen er i gang med at se bredere på spørgsmålet omkring fangeflugter, bl.a. med afsæt i de seneste sager, også den
i oktober, og det er jo en fremgangsmåde, vi støtter, og derfor kan vi
ikke støtte beslutningsforslaget.

Kl. 14:30

Første næstformand (Karen Ellemann):
Tak til den radikale ordfører. Der er ingen korte bemærkninger til
ordføreren. Derfor går vi videre i ordførerrækken, og den næste
ordfører kommer fra Socialistisk Folkeparti, og det er fru Karina
Lorentzen Dehnhardt.
Kl. 14:30

(Ordfører)
Karina Lorentzen Dehnhardt (SF):
Tak for ordet. Jeg vil gerne slå fast, at jeg ikke synes, at man skal
flygte fra et fængsel, men der er ikke noget fængsel og slet ikke
et åbent fængsel, der er et hundrede procent sikkert og så sikkert,
at undvigelser ikke kan forekomme. Det vidner sagen om den drabsdømte Peter Madsens flugt fra Herstedvester selvfølgelig også om.
Peter Madsen fik kun 5 minutter i friheden, og gudsketakoglov for
det. Personalet gjorde som forventet ved en gidseltagning. De fulgte
efter ham i sikkerhedsafstand, og kort tid efter var han pågrebet. Det
synes jeg faktisk var et rigtig flot arbejde. Stor ros til det personale,
som holdt hovedet koldt i den situation.
I SF siger vi alligevel nej til det her forslag, for jeg mener, at
medicinen er forkert. Justitsministeren har fulgt op på Peter Madsens
flugt. Der er flyttet fanger, og der kommer noget mere sikkerhed, og
så skal de indsatte fremover bære deres ejendele i plastikposer, så
man kan se, hvad de har i dem, om de gemmer bombeattrapper og
lignende. Det er jo fint nok, og der bliver lagt en handlingsplan. Det
synes jeg er rigtig godt. Men jeg kan ikke lade være med at tænke
på, om Peter Madsens flugt kunne have være undgået, hvis der bare
havde været lidt flere ansatte. I de gode gamle dage havde fængselsbetjentene nemlig tid til at snakke med de indsatte, og måske kunne
de så opdage de her små tegn på, at en flugt er under opsejling.
Jeg kan selvfølgelig ikke sige, at det havde hjulpet, hvis fængselsbetjentene havde haft bedre tid til Peter Madsen, men jeg kan
i hvert fald sige, at der er et kæmpe personaleproblem i Herstedvester, hvor han flygtede fra. Siden år 2000 er antallet af ansatte i
Herstedvester faldet med en tredjedel. Det er altså rigtig mange,
men der er ikke blevet færre indsatte. Samtidig er der nye tal fra
Kriminalforsorgen, som fortæller, at der samme sted er i omegnen af
200 ubesatte vagter om måneden. Det fortæller i hvert fald lidt om
den manglende tid til de indsatte.
Sådan ser det ud mange steder i kriminalforsorgen lige nu. Der er
langt flere indsatte end forventet. I kriminalforsorgsaftalen fra 2017
forventede man, at der skulle være 3.761 indsatte, og der er lige nu
4.127. Det er altså godt og vel 300 flere end beregnet. Samtidig er
antallet af fængselsbetjente faldet med 500, siger Fængselsforbundet,
over en 10-årig periode. Det synes jeg er katastrofalt. Så jeg tror, at
min førsteprioritet vil være at få afsat penge til flere fængselsbetjente
frem for at skærpe straffen. Derfor siger jeg også nej til det her
forslag, for jeg tror, at bedre relationer og mere opsyn er vigtigere.
Tak for ordet.
Kl. 14:33

Første næstformand (Karen Ellemann):
Tak til ordføreren. Der er ønske om en kort bemærkning fra hr. Peter
Skaarup, Dansk Folkeparti. Værsgo.
Kl. 14:33

Peter Skaarup (DF):
Tak for det, og tak til ordføreren for talen. Jeg er selvfølgelig på
Dansk Folkepartis vegne ærgerlig over, at SF ikke vil støtte kravet
i det her forslag om højere straffe. Men jeg noterede mig, at SF's
ordfører her, fru Karina Lorenzen Dehnhardt, sagde, at der var nogle
udfordringer, for så vidt angår bemandingen i kriminalforsorgen.
Vi har for få fængselsfunktionærer til at passe på stadig farligere

Tirsdag den 24. november 2020 (B 29)

indsatte med det resultat, at de får for løse forhold nogle gange, og at
det nogle gange ikke er de ansatte, der får lov til at styre, og i stedet
for er det så de indsatte. Og det kan måske betyde, at man også ser
nogle af de her flugter.
Der kunne jeg så godt tænke mig at høre SF, om SF vil kræve
nogle flere midler til kriminalforsorgen i finanslovsforhandlingerne,
for de pågår jo i øjeblikket, og det var jo oplagt, at man fik nogle
flere midler ind, f.eks. sådan at man tilbyder løn under uddannelse,
for det kunne jo betyde, at vi bedre kunne rekruttere medarbejdere til
kriminalforsorgen.
Kl. 14:34

Første næstformand (Karen Ellemann):
Ordføreren.
Kl. 14:34

Karina Lorentzen Dehnhardt (SF):
Vi er bestemt optaget af at få flere ressourcer til kriminalforsorgen,
og vi har jo faktisk også rejst spørgsmålet, og det ved hr. Peter
Skaarup godt, fordi han selv sidder i politiforligskredsforhandlingerne, hvor vi synes at der også skal findes en løsning på det, vi ved,
nemlig at når der nu kommer flere betjente, giver det flere kunder
i kriminalforsorgen, og derfor skal vi som minimum også finde en
løsning der. Så vi har sådan set rejst spørgsmålet.
I forhold til su synes jeg også at det helt klart er et parameter,
som vi skal se på. Jeg tror på, at vi kan rekruttere bredere, og så
koster det ikke så meget. Jeg tror, det er under 10 mio. kr., så det
burde være noget, man kunne få styr på.
Kl. 14:35

Første næstformand (Karen Ellemann):
Hr. Peter Skaarup.
Kl. 14:35

Peter Skaarup (DF):
Når jeg spørger fru Karina Lorentzen Dehnhardt, om SF vil rejse
det i finanslovsforhandlingerne, er det jo, fordi vi i de forhandlinger,
vi har ført med ministeren indtil nu, om politiets forhold, hvor der
ganske rigtigt tales om flere politibetjente, har forstået det sådan,
at regeringen ikke vil snakke kriminalforsorg der. Man mener ikke,
man vil snakke bevillinger til domstolene eller kriminalforsorgen,
som jeg forstår det, i de forhandlinger.
Derfor er det naturligt at spørge, når nu SF åbenbart har løst
adgangsbillet til det store bord, hvor de store midler er, om SF så vil
rejse den her sag med nogle klare krav om flere midler til kriminalforsorgen, når vi nu har de her situationer med farlige indsatte.
Kl. 14:35

Første næstformand (Karen Ellemann):
Ordføreren.
Kl. 14:36

Karina Lorentzen Dehnhardt (SF):
SF er jo altid klar til at diskutere kriminalforsorgens ressourcer. For
os er det vigtigt, at der kommer flere fængselsbetjente. Jeg tror, at
løsningen dels er at finde penge til at undgå nedskæringerne, dels at
finde ud af, hvordan vi får rekrutteret flere fængselsbetjente. Så jeg
tror, det er sådan en mangefacetteret streng, vi skal spille på i det her
spørgsmål. Bl.a. kender hr. Peter Skaarup jo også godt afgangsanalysen, hvor der lå mange konkrete elementer, som måske kan være
med til at løse op for den her fastlåste situation i kriminalforsorgen.

15

Kl. 14:36

Første næstformand (Karen Ellemann):
Der er ikke flere korte bemærkninger, så tak til SF's ordfører. Den
næste ordfører kommer fra Enhedslisten, og det er fru Rosa Lund.
Velkommen.
Kl. 14:36

(Ordfører)
Rosa Lund (EL):
Tak. I Enhedslisten er vi enige i, at det er et stort problem med
fangeflugter, og det problem vil vi selvfølgelig gerne være med til at
løse. Men i virkeligheden er det desværre ikke så overraskende, at vi
har det her problem. Det kommer i hvert fald ikke bag på mig, for
selv om kriminaliteten falder, betyder de længere straffe, at fængslerne er fyldt til bristepunktet, og samtidig er der i kriminalforsorgen
akut mangel på fængselsbetjente.
Derfor synes jeg, det er rigtig godt, at der bliver sat fokus på
problemet med fangeflugter, men jeg tror ikke på, at længere straffe
løser det. For det her problem stikker meget dybere og kan ikke løses
med det quickfix, som forslaget lægger op til; det kræver et langt og
sejt træk.
Det har i de sidste mange år været ekstremt svært for kriminalforsorgen at tiltrække nye fængselsbetjente, og det er noget, som vi i
Enhedslisten har sat fokus på adskillige gange. For den onde spiral
af et dårligt arbejdsmiljø og den mangel på ressourcer, vi ser, betyder
jo i sidste ende, at antallet af fangeflugter potentielt kan stige.
Derfor er jeg også glad for at se i baggrundsmaterialet til det
her forslag, at man tager højde for problemet med underbemanding
i fængslerne. Det bør være en del af debatten, men det er slet ikke
nævnt i Dansk Folkepartis forslag. Det synes jeg faktisk er ærgerligt,
for jeg tror, at der kunne opstå en ret bred enighed herinde om, at
fængselsbetjente skal have bedre arbejdsvilkår.
I et debatindlæg fra Politiken den 28. maj beskriver formanden
for Fængselsforbundet, Bo Yde Sørensen, nemlig meget godt, hvordan fængslerne er blevet udsultet og underprioriteret i en årrække.
Og lad mig citere formanden:
»Jeg er enig i, at fangeflugt ikke bør kunne lade sig gøre. Men
det er bare resultatet af den katastrofekurs mod afgrunden, vi alle er
på. Jeg mangler forståelse og respekt for vores job, vores faglighed
og vores arbejdsvilkår. ... Vi drukner. Kast os en redningskrans i
stedet for at lægge armene over kors og fordømme vores arbejde, når
det forventelige sker.«
Jeg synes, det er hårdt at læse, men formanden her har jeg jo
ret. Det er ikke okay, at kriminalforsorgen står med ansvaret, uden
at der følger ressourcer med, når Folketinget gang på gang strammer
straffeskruen. Det betyder nemlig, at mange fængselsbetjente går
ned med stress og belastningsreaktioner, og det synes jeg ærlig talt
ikke vi kan være bekendt.
Jeg undrer mig desuden over, at forslagsstillerne forventer, at
man med dette forslag vil minimere antallet af fangeflugter i en
sådan grad, at forslaget vil være selvfinansierende. Bag det ligger en
antagelse om, at man ikke forsøger at flygte fra et fængsel, hvis bare
man ved, at man bliver straffet hårdere for det. Med den logik ville
der ikke blive begået nogen forbrydelser nogen steder her i landet,
altså hvis bare vi straffede hårdt nok, og det tror jeg altså desværre
ikke på. Jeg ved ikke, om det er hr. Peter Skaarups logik – det må
han selv svare på.
Jeg tror, at det her faktisk kommer til at betyde det modsatte:
længere straffe og dermed flere opgaver for kriminalforsorgen og
endnu mere pressede fængselsbetjente. Og af den grund kan vi i
Enhedslisten ikke støtte forslaget. Og så vil jeg da også bare lige nu,
jeg står heroppe, benytte lejligheden til at opfordre alle til at læse en
artikel, der i dag er i Berlingske, som netop handler om de pressede
forhold, vores kriminalforsorg har.

16

Tirsdag den 24. november 2020 (B 29)

Enhedslisten kan som sagt ikke støtte forslaget.

Kl. 14:42
Kl. 14:40

Første næstformand (Karen Ellemann):
Tak til Enhedslisten for ordførertalen. Der er et par korte bemærkninger. Den første er fra hr. Peter Skaarup, Dansk Folkeparti. Værsgo.
Kl. 14:40

Peter Skaarup (DF):
Tak for det. Det er selvfølgelig ærgerligt, at Enhedslisten ikke vil
støtte følelige straffe på det her område. Vi synes jo selv i Dansk
Folkeparti, at det er med til at sende et signal til dem, der kunne
finde på at flygte, når de nu sidder i fængsel og vi alle sammen
er enige om, at de har begået kriminalitet. Domstolene har dømt
dem, så skal de også sidde i fængsel og ikke være alle mulige andre
steder. Okay, men det, som jeg så hørte fra fru Rosa Lund, var, at
en del af udfordringen mener Enhedslisten er, at Kriminalforsorgen
mangler midler. Det kan man også læse om i Berlingske i dag med
nogle eksempler på i virkeligheden uholdbare forhold. Det kunne jeg
godt tænke mig at høre noget om. Nu sidder Enhedslisten jo og forhandler finanslov. Vi har ikke set sådan altomfavnende invitationer
hos Dansk Folkeparti fra regeringens side om at forhandle finanslov,
men det er jo der, pengene er, og det er jo der, pengene gives. Follow
the money, plejer man at sige. Så jeg vil godt spørge Enhedslisten:
Vil Enhedslisten kræve flere penge i finansloven til fængselsfunktionærerne, til Kriminalforsorgen? For I har jo muligheden for det.
Kl. 14:41

Første næstformand (Karen Ellemann):
Ordføreren.
Kl. 14:41

Rosa Lund (EL):
Jamen der er mange ting, som Enhedslisten kræver i finansloven, om
end det er lidt svært at slippe igennem mediemuren lige for tiden
med vores krav. Der er faktisk mange ting, vi kræver, og noget af
det, som vi har haft stort fokus på i forhold til Kriminalforsorgen, er
at sikre, at der ikke bliver skåret ned, men at de nye fængselspladser,
som bliver lavet, rent faktisk bliver finansieret. Og så tror jeg, at
både hr. Peter Skaarup og jeg kunne ønske os, at der var mange flere
penge til Kriminalforsorgen. Det håber jeg vi kan arbejde sammen
om at sikre, når der skal genforhandles et forlig om Kriminalforsorgen, hvor det er min klare ambition, at Enhedslisten skal være med.
Kl. 14:42

Første næstformand (Karen Ellemann):
Hr. Peter Skaarup.
Kl. 14:42

Peter Skaarup (DF):
Der står vi helt klart sammen om et år, eller hvornår det nu bliver.
Men lige nu har vi jo en akut situation – det er vi enige om –
for Kriminalforsorgen. Vi har fangeflugter, vi har dårligt arbejdsmiljø, dårlige vibrationer omkring centrale ting i Kriminalforsorgen.
Enhedslisten sidder med ved bordet. Og så siger fru Rosa Lund, at
man vil friholde dem fra nogle besparelser, eller hvordan skal det
forstås? Det er jo ikke noget, der hjælper ret meget, kan man sige.
Det, der er brug for nu, er jo en indsprøjtning, så man f.eks. betaler
løn under uddannelse.
Kl. 14:42

Første næstformand (Karen Ellemann):
Ordføreren.

Rosa Lund (EL):
Jamen hr. Peter Skaarup har da fuldstændig ret i, at det er meget
utilfredsstillende, hvis det eneste, man kan, er at friholde ting fra
besparelser. Men nu er det desværre bare sådan, at det ikke kun
er fængselsbetjentene, som er pressede i vores offentlige sektor –
bl.a. fordi at mens hr. Peter Skaarup sad med ved finanslovsforhandlingerne, sikrede man ikke en ordentlig ældrepleje, en ordentlig børnepasning og en god folkeskole. Så det er et prioriteringsspørgsmål.
Det har hr. Peter Skaarup selvfølgelig ret i. Men vi har da en intention om, at vi skal have en meget bedre Kriminalforsorg.
Kl. 14:43

Første næstformand (Karen Ellemann):
Den næste korte bemærkning er fra fru Pernille Vermund, Nye Borgerlige. Værsgo.
Kl. 14:43

Pernille Vermund (NB):
Tak for det. Jeg er ret sikker på, at Enhedslisten har ret, når ordføreren siger, at vi bredt herinde er bekymret for de forhold, der er for
fængselsbetjente og fængselsfunktionærer i Danmark. Der er for mig
at se to store udfordringer. Det ene er overbelægningen. Til trods for
at kriminaliteten er faldende, er der flere, der fylder op i fængslerne.
Det andet er forråelsen i fængslerne. Begge dele hænger set fra
mit perspektiv uløseligt sammen med udlændingepolitikken. Når vi
taler overbelægning, ved vi, at udlændinge, særlig fra de muslimske
lande, er væsentligt overrepræsenteret i kriminalitetsstatistikkerne.
Når vi taler forråelse, ved vi, at både udlændinge fra de muslimske
lande, men også dem fra Østeuropa har en helt anden måde at
opføre sig på, når de sidder i fængsel. Anerkender fru Rosa Lund
og Enhedslisten, at der er en sammenhæng mellem en fejlslagen
udlændingepolitik, hvor for mange kriminelle har fået lov at komme
hertil og får lov at blive her, efter de er blevet dømt første gang, og
overbelægningen i fængslerne og den forråelse, der foregår?
Kl. 14:44

Første næstformand (Karen Ellemann):
Ordføreren.
Kl. 14:44

Rosa Lund (EL):
Fru Pernille Vermund har jo fuldstændig ret i, at der er sket en
forråelse i de danske fængsler, og det er et kæmpestort problem.
Jeg vil give fru Pernille Vermund ret så langt hen ad vejen, at der
har været en fejlslagen udlændingepolitik. Men det er set fra mit
perspektiv, fordi vi har været vanvittigt dårlige til at integrere. Vi
har lagt så mange snubletråde ud, at det nærmest er blevet umuligt
for mennesker, som kommer til Danmark, at blive en del af det
danske samfund. Men jeg er ret sikker på – hvis jeg kender fru
Pernille Vermund og hendes parti ret – at det ikke er det, fru Pernille
Vermund mener, når hun siger en fejlslagen udlændingepolitik.
Kl. 14:45

Første næstformand (Karen Ellemann):
Fru Pernille Vermund.
Kl. 14:45

Pernille Vermund (NB):
Men så langt, så godt. For det betyder jo, at Enhedslisten anerkender,
at der er en sammenhæng mellem den fejlslagne udlændingepolitik,
der er blevet ført, og det massive pres, der er på vores fængsler, både
i forhold til antallet af indsatte og også i forhold til forråelsen. Det
er jo et godt første skridt. Nej, det er ikke Nye Borgerliges og min
holdning, at snubletrådene er problemet. Havde det været problemet,

Tirsdag den 24. november 2020 (B 29)

så kunne vi se andre vestlige lande, hvor integrationen fungerede.
Det kan vi ikke. Den eneste korrelation, vi kan se i forholdet mellem
velfungerende integration i vestlige lande og det, vi står og taler om
her, er jo antallet af mennesker, der er kommet fra de muslimske
lande. Og der er det sådan, at jo flere mennesker, der kommer fra de
muslimske lande, jo værre går det med integrationen.
Kl. 14:46

Første næstformand (Karen Ellemann):
Ordføreren.
Kl. 14:46

Rosa Lund (EL):
Jeg ville jo sige, at jo flere snubletråde, vi som samfund lægger ud
for mennesker, der kommer udefra, jo værre går det for integrationen. Og så vil jeg også sige, at sammenhængen jo ikke kun kommer
ud af det problem, som fru Pernille Vermund rejser, for sammenhængen kommer jo af, at man i mange år fuldstændig hovedløst har
lavet strengere straffe uden at sætte nogen ressourcer af til Kriminalforsorgen. Det er jo også med til at give den her overbelægning. Så
synes jeg også, det er interessant, om de her mennesker er danske
statsborgere eller ej. Det tror jeg hverken fru Pernille Vermund eller
jeg ved med sikkerhed.
Kl. 14:46

Første næstformand (Karen Ellemann):
Den næste korte bemærkning er til hr. Preben Bang Henriksen,
Venstre. Værsgo.
Kl. 14:46

Preben Bang Henriksen (V):
Tak for det. Strafferammen er efter den her bestemmelse 24 måneders fængsel, men normalstraffen er 1 måneds fængsel. Det vil sige,
at man i de normale tilfælde straffer med 4 pct. af strafferammen.
Jeg kunne godt tænke mig høre Enhedslistens bemærkninger til det
system. Jeg har fuld forståelse for, at man skal reservere en del af
strafferammen til de meget alvorlige ting osv. osv., men altså, at
reservere 96 pct. af strafferammen synes jeg godt nok er lige lovlig
voldsomt. Hvad mener Enhedslisten om det?
Kl. 14:47

Første næstformand (Karen Ellemann):
Ordføreren.
Kl. 14:47

Rosa Lund (EL):
Det er et godt spørgsmål, hr. Preben Bang Henriksen. Vi synes, det
er rigtig vigtigt, at der er efterladt et skøn til domstolene. Jeg tror
godt, jeg ved, hvad det er, hr. Preben Bang Henriksen er ude efter,
og jeg må sige, at vi egentlig synes, at det system, vi har i dag, er
rigtig godt og rigtig fint. Dermed ikke sagt, at vi ikke kan have nogle
diskussioner om, om det er den rigtige måde at gøre det på, men som
det ser ud nu, synes Enhedslisten, at vi skal holde fast i det system,
vi har i dag.
Kl. 14:47

Første næstformand (Karen Ellemann):
Således tak til ordføreren. Der er ikke flere korte bemærkninger.
Den næste ordfører er fra Det Konservative Folkeparti, og det er hr.
Naser Khader.
Kl. 14:47

(Ordfører)
Naser Khader (KF):
For at vores retssamfund kan fungere, kræves det, at dem, som er i
samfundets varetægt, forbliver det. Dansk Folkepartis forslag her vil

17

skærpe straffen, når fanger flygter, og det synes vi er fornuftigt. Det
er nemlig en trussel mod vores retssamfund, hvis dømte ikke følger
domstolenes domme. Det lykkedes heldigvis kun Peter Madsen at
være fri i nogle minutter, men det er stadig alt, alt for længe, og det
er vigtigt, at der er seriøse og hårde konsekvenser for forsøg på at
løbe fra sin straf.
Som loven er i dag, ligger straffene på op til 2 års fængsel, men
man kan også slippe med 30 dage eller en bøde, og det er ikke godt
nok. Ser man på de lukkede fængsler i EU-landene, så ligger Danmark som nr. 3 på listen over lande, hvor flest flygter – det er trist,
og det skal vi have lavet om på. Ser man på både åbne og lukkede
fængsler, ligger vi nr. 7, og det hverken kan eller skal vi ignorere.
Vi skal ikke være et land, som bliver kendt for udbryderkonger. En
skærpelse af straffen for flugt fra samfundets varetægt er et vigtigt
skridt i den rigtige retning.
Derfor støtter vi fra konservativ side Dansk Folkepartis forslag,
for på den måde tager vi problemstillingen alvorligt og sørger for,
at folk, som vil begå gerninger, som udfordrer vores retssamfund,
tænker sig om en ekstra gang, før de gør det. Tak.
Kl. 14:49

Første næstformand (Karen Ellemann):
Tak til den konservative ordfører. Der er ingen korte bemærkninger.
Den næste ordfører er fra Nye Borgerlige, og det er fru Pernille
Vermund.
Kl. 14:49

(Ordfører)
Pernille Vermund (NB):
Vi bruger store summer på at sikre, at fanger ikke flygter, når de
er frihedsberøvede i Danmark. Vi bruger også store summer på at
indfange undvegne fanger. Danskerne rundtomkring i landet udsættes for en unødvendig utryghed og fare, når kriminelle bryder ud
af landets fængsler. Og fangerne bryder ud, og det gør de i alt for
høj grad, når vi sammenligner os med andre lande. Det skal ikke
accepteres.
I Nye Borgerlige mener vi, at straf har en præventiv effekt, og
derfor er vi helt enige med forslagsstillerne i, at vi er nødt til at
skærpe straffen for fangeflugter. Udlændinge, der ikke i forvejen
har en udvisningsdom, bør desuden udvises konsekvent og uden
advarsel, hvis de flygter fra en frihedsberøvelse. Med de ord kan
Nye Borgerlige støtte forslaget.
Kl. 14:50

Første næstformand (Karen Ellemann):
Tak til ordføreren for Nye Borgerlige. Den næste ordfører er fra
Liberal Alliance, og det er hr. Ole Birk Olesen.
Kl. 14:51

(Ordfører)
Ole Birk Olesen (LA):
Vi har i Liberal Alliance det grundlæggende synspunkt, at straffen
skal stå mål med forbrydelsen, dvs. jo hårdere forbrydelse, jo hårdere straf, og jo mildere forbrydelse, jo mildere straf. Selve den forbrydelse at flygte fra et fængsel er en forbrydelse, som skal straffes,
og nogle gange involverer den så mange trusler og måske endda
også vold, at den skal straffes meget hårdt. Men selve flugten i
sig selv vurderer vi ikke som en forbrydelse, der kan påkalde sig
en højere straf end de maksimalt 2 år, som er sat i lovgivningen.
Og vi synes ikke, at det virker umiddelbart helt forkert at have en
gennemsnitsstraf på 1 måned for det at flygte fra et fængsel.
Vi tror ikke på, at det rigtige at gøre her for at forhindre yderligere fangeflugter er at forhøje straffen. Vi tror på, at det rigtige at gøre
er at forhøje sikkerheden i fængslerne, sådan at man ikke kan flygte.
Og vi vil foreslå, at man går den vej, hvis antallet af fangeflugter i

18

Tirsdag den 24. november 2020 (B 29)

Danmark har antaget et uantageligt niveau. Vi stemmer imod beslutningsforslaget.

men også i form af øgede udgifter til de fængsler, som i forvejen
koster en del?

Kl. 14:52

Første næstformand (Karen Ellemann):
Tak til ordføreren. Der er ønske om en kort bemærkning fra fru
Pernille Vermund, Nye Borgerlige. Værsgo.
Kl. 14:52

Pernille Vermund (NB):
Tak for det. I Liberal Alliance plejer man at have et syn på de
offentlige udgifter, som hænger sammen med en eller anden form
for privat ansvar for dem, der påfører samfundet udgifterne. Derfor
virker det en lille smule mærkeligt, at man, når der er tale om fangeflugt, altså om kriminelle, som sidder i et fængsel, og som flygter
fra fængslet, i stedet for at straffe den enkelte enten med en længere
straf eller med en økonomisk sanktion siger, at det offentlige skal
finansiere højere sikkerhed i fængslerne.
Det er ikke for at sige, at vi i Nye Borgerlige ikke ønsker en høj
sikkerhed i vores fængsler, for det gør vi, men faktum er jo også, at
vi bruger vildt store summer på at sikre, at de her mennesker bliver
inde i fængslet. Alligevel er de, der flygter, fløjtende ligeglade og
stikker af. Kan ordføreren ikke se, at det, at man pålægger samfundet
prisen for, at folk ikke respekterer den straf, de har fået, er lidt
urimeligt og måske i virkeligheden ikke særlig liberalt?
Kl. 14:53

Første næstformand (Karen Ellemann):
Ordføreren.
Kl. 14:53

Ole Birk Olesen (LA):
Det kan jeg ikke se. Hvis man skulle have det princip, skulle man
bare have helt almindelige huse, som folk kunne bo i, for man må
jo ikke bekoste nogen udgifter til at sikre fængslerne, og så skulle
man forlade sig på, at straffen var hård nok til, at de lod være. Det er
ikke sådan, vi opfatter et fængsel. Vi opfatter et fængsel som et sted,
man ikke kan flygte fra, selv om man måtte have lyst til at flygte fra
det. Vi har det tryggest ved, at hvis forbryderne har gjort noget, der
er slemt nok til at komme i fængsel, at vi så kan holde dem derinde,
også selv om de måtte have lyst til at flygte. Så vi går ind for sikre
fængsler og ikke for symbollovgivning i form af højere straf.
Vi hørte tidligere i debatten hr. Peter Skaarup spørge, om det
ikke er vigtigt at sende det her signal. Men er det hvert halve år,
vi skal forhøje straffen i Danmark, for hvert halve år at sende et
signal om, at vi synes, det er uantageligt, at man bryder loven? Altså,
hvor tit skal man gøre det her for at sende signalet? Ifølge Dansk
Folkeparti er det åbenbart jævnligt, at man skal sende det signal med
en strafforhøjelse. Vi synes ikke, det er en proportional strafpolitik.
Kl. 14:54

Første næstformand (Karen Ellemann):
Fru Pernille Vermund.
Kl. 14:54

Pernille Vermund (NB):
Det sidste er jo sådan lidt polemisk. Selvfølgelig skal man ikke
blive ved med det. Men hvis det er stort set straffrit at flygte fra
et fængsel, og hvis samfundet bruger enorme ressourcer på at sikre
fængslerne, og hvis danskerne derude, når kriminelle bryder ud,
lever med den utryghed og med den fare, der er forbundet med det,
er det så ikke rimeligt nok, at det er den, der bryder ud, altså den
kriminelle, der så at sige betaler prisen, frem for at det er samfundet,
der skal betale endnu en pris, både i form af utrygheden og faren,

Kl. 14:55

Første næstformand (Karen Ellemann):
Ordføreren.
Kl. 14:55

Ole Birk Olesen (LA):
Det er jo samfundet, der betaler endnu en pris, når man skal betale
for nogle flere måneder bag tremmerne til den indsatte, der er flygtet. Så uanset hvordan man gør det, kommer samfundet til at betale
en pris. Jeg synes, at Nye Borgerlige skal sætte straffen ved at flygte
fra et fængsel op mod straffen ved f.eks. en voldsdom. Hvilken
voldsgerning kan i henhold til Nye Borgerlige udløse fængsel i 1
måned? Passer denne voldsdom til den ene måneds fængsel, der er
for at flygte fra et fængsel? Hvis de to ting passer sammen, er der
ikke noget galt med strafniveauet.
Kl. 14:56

Første næstformand (Karen Ellemann):
Den næste korte bemærkning er til hr. Peter Skaarup, Dansk Folkeparti. Værsgo.
Kl. 14:56

Peter Skaarup (DF):
Tak for indlægget fra Liberal Alliance. Jeg kan huske, vi engang
var involveret i en diskussion om, hvem der havde retten til månen,
hvem der ejede månen. Og på et tidspunkt syntes jeg, at diskussionen var sådan lidt uinteressant, for hvad kunne vi bruge det til,
og lidt det samme vil jeg sige til Liberal Alliance i forhold til
synspunktet om, at vi skal have flugtsikre fængsler. For det, som er
situationen dér, er, at det er et synspunkt, som er godt, som jeg er
enig i, og som er vigtigt, men det kommer nok ikke til at ske, fordi
det flertal, der er herinde i Folketinget, jo ikke vil være med til det,
ellers havde det nok været gjort for lang tid siden.
Så er mit spørgsmål til Liberal Alliance, og det er det, jeg gerne
vil nå frem til: Når vi nu ved, at vi ikke får flugtsikre fængsler,
selv ikke når Liberal Alliance, som de har gjort for nylig, sidder i
regering og har muligheden for at gennemføre det, var det så ikke en
idé, at vi gav nogle følelige straffe for at sætte hele apparatet i sving
med at finde f.eks. en bandeleder, som er væk i 3 måneder, og som
bliver efterlyst, så politiet rejser fra Herodes til Pilatus for at finde
den pågældende? Var det ikke en idé?
Kl. 14:57

Første næstformand (Karen Ellemann):
Ordføreren.
Kl. 14:57

Ole Birk Olesen (LA):
Jeg har jo heldigvis aldrig været medlem af Fremskridtspartiet, og
derfor har jeg ikke deltaget i hr. Peter Skaarups diskussioner om,
hvem der skal eje månen. Det var noget, man gjorde i hr. Peter
Skaarups parti, men ikke der, hvor jeg har været med. Vi har aldrig
i Liberal Alliance diskuteret månens ejendomsret. Det er en Fremskridtspartispecialitet, som hr. Peter Skaarup her indvier os i.
Men jeg synes, at fængslerne skal være sikre – punktum! Og så
siger hr. Peter Skaarup: Jamen det får vi nok ikke et flertal med
på. Det ved jeg ikke. Vi kunne jo prøve. Nu har hr. Peter Skaarup
forsøgt at forhøje straffen for fangeflugt. Det får han heller ikke et
flertal med på. Så hvordan det kan være et argument mod flugtsikre
fængsler, at der ikke lige nu er flertal for det, når hr. Peter Skaarup
må konstatere, at der heller ikke flertal for hr. Peter Skaarups forslag
om højere straffe for fangeflugt, ved jeg ikke.

Tirsdag den 24. november 2020 (B 29)

Kl. 14:58

Første næstformand (Karen Ellemann):
Hr. Peter Skaarup.
Kl. 14:58

Peter Skaarup (DF):
Det bliver jo hurtigt gjort til sådan lidt en akademisk diskussion, tror
jeg. Men lad os nu sige, at vi så pakker det der med flugtsikre fængsler væk et øjeblik, for er der chance for at få flertal for det? Det er
der nok ikke, for det er ikke lykkedes, selv om de bedste intentioner
har været der. Så kan vi se på, hvad der måske er mulighed for at få
flertal for. Skal vi stå ovre i den bås, der så hedder, at vi nu er blandt
de partier, der gerne vil have højere straffe for fangeflugter, fordi
hele apparatet bliver sat i sving – det koster mange penge for staten
– eller er vi ovre i den bås, hvor vi siger, at nej, det er ligegyldigt, de
skal slippe med 30 dages fængsel, for det betyder ikke så meget? Der
forstår jeg bare ikke, at Liberal Alliance altså står i den her bås, hvor
man siger: Nej, det gør ikke noget; Peter Madsen kan godt smutte
ud, og det gør ikke noget, at politiet bruger 3 måneder på at finde
bandelederen. Er det sådan, det skal forstås?
Kl. 14:59

Første næstformand (Karen Ellemann):
Ordføreren.
Kl. 14:59

Ole Birk Olesen (LA):
Nej, jeg synes da, vi skal sætte vores lid til, at vi på et tidspunkt
har et blåt flertal igen, og hvis Dansk Folkeparti så går til finanslovsforhandlinger med et andet synspunkt, end at der skal bruges flere
penge på de gamle, på førtidspension og på Fregatten Jylland og
sådan noget, og i stedet siger, at der skal bruges flere penge på sikre
fængsler, så kan det jo være, at Liberal Alliance kunne tilslutte sig
det synspunkt. Eller måske kunne Liberal Alliance foreslå det, og så
kunne hr. Peter Skaarup tilslutte sig det, og så kunne vi måske få det
på et tidspunkt.
Kl. 15:00

Første næstformand (Karen Ellemann):
Tak til ordføreren for Liberal Alliance. Der er ikke flere korte bemærkninger til ordføreren. Så kommer vi til ordføreren for forslagsstillerne, og det er hr. Peter Skaarup fra Dansk Folkeparti.
Kl. 15:00

19

overhovedet kan lade sig gøre at flygte fra et fængsel på den ene
eller den anden måde.
Når det så sker alligevel – og det er jo så det, det gør – bør
der i hvert fald falde brænde ned, for så bør konsekvensen, altså
omkostningen for den indsatte kriminelle, der i forvejen har lavet
noget kriminalitet, være så uoverstigelig høj, at man overbeviser sig
selv om, at det gør man i hvert fald ikke en anden gang; man flygter
ikke fra fængslet en anden gang, fordi konsekvensen er hård og
træls og irriterende og enerverende for den enkelte. Det er bare ikke
tilfældet i dag, og det er jo derfor, vi fra Dansk Folkepartis side har
fremsat det her beslutningsforslag. Det er ikke tilfældet i dag, at man
oplever en hård, træls, enerverende konsekvens, hvis man flygter
fra fængslet som kriminel. Jeg kan ikke forstå det, og jeg kan ikke
forstå, at regeringen overhovedet behøver at vente på en rapport. Jeg
kan ikke forstå dem, der ikke siger: Jamen det duer simpelt hen ikke
med de der 30 dage, som er normalstraffen.
Men okay, nu har vi haft en diskussion i dag, og vi vil være
stædige og arbejde videre på at nå det mål, som vi gerne vil stille os
selv. Og det mål, vi også gerne vil stille os selv, er, at vi slet ikke
skal have nogen fangeflugter, men en del af muligheden for at nå
det kan så være, at vi straffer det så hårdt, at man ikke flygter fra et
fængsel.
Den seneste sag, som kom til offentlighedens kendskab – og
det er jo langtfra alle sager omkring fangeflugter, som sådan meget
intenst kommer til offentlighedens kendskab – var jo Peter Madsen,
der truede sig ud af Herstedvester Fængsel, hvor han afsonede en
livstidsstraf. Og her var det så med et attrapbombebælte, en attrappistol, et gidsel osv., som han forsøgte sig med, og han var faktisk
kortvarigt på fri fod, og heldigvis – og jeg tør ikke tænke på, hvad
der ville være sket, hvis han ikke var blevet fanget – lykkedes det så
at finde ham og få ham sat ind i fængslet igen ret hurtigt, efter at det
skete.
Tidligere så vi sagen om bandelederen Hemin Dilshad Saleh fra
Københavnerbydelen Nørrebro Nordvest, der flygtede fra Afdeling
for Retspsykiatri i Slagelse i en meget voldsom flugt. Heldigvis er
det ikke alle flugter, der er så voldsomme. Der blev både truet med
og brugt skydevåben. Han var på flugt i ca. 3 måneder, og han havde
medsammensvorne, der meget systematiseret fik organiseret det. Ud
over sådan nogle meget spektakulære fangeflugter er der massevis af
andre sager, hvor vi ser, at fanger flygter fra fængslet, fra orlov, fra
udgang, og alt sammen er det flugter, som vi i Dansk Folkeparti ikke
ønsker at acceptere, og jeg er glad for, at der er andre partier, der
støtter det samme synspunkt.
Kl. 15:04

(Ordfører for forslagsstillerne)
Peter Skaarup (DF):
Mange tak. Jeg vil forsøge at konkurrere med bongotrommerne derude på Slotspladsen og komme med en opsummering på debatten
her i dag. Jeg synes, at det grundlæggende har været positivt, for
jeg har kunnet konstatere, at der er opbakning til at skærpe straffen
for fangeflugter, både fra partiet Venstre, fra Nye Borgerlige og fra
Konservative og egentlig også en erkendelse fra Socialdemokratiets
side af, at der måske skal kigges på det her. Så jeg vælger at tage det
positivt og sige: Det kan da være, når vi nu har fået redegørelsen, og
man har hørt nogle eksperter – må man forstå – at vi så kan nå frem
til, at det har en mere følelig konsekvens at flygte fra et fængsel.
Når jeg og Dansk Folkeparti mener det, er det jo, fordi vi ser
det som et omsiggribende problem, at vi har de her fangeflugter. Og
jeg tror, at borgerne, familierne, der er lovlydige og sidder og kigger
på de her fængsler, hvor man aldrig kunne forestille sig man endte,
simpelt hen bare ikke kan forstå, at det kan lade sig gøre at flygte
fra et fængsel. Og der er jeg enig med hr. Ole Birk Olesen, der var
lidt inde på den diskussion – jeg kan simpelt hen ikke forstå, at det

Helt grundlæggende må det være sådan, at hvis man er i systemets varetægt, i fængslets varetægt, så er det jo dér, man er, under
behørig hensyntagen til de instruktioner, man får. Og formaster man
sig så alligevel til at flygte, skal det koste – så skal der være en
konsekvens. Det handler både om, at man i forhold til den her
konsekvens skal være informeret om, at man ikke må flygte, altså at
det tydeliggøres over for den pågældende, at man aldrig må flygte
fra ens straf, og det handler også om, at man forelægges, at straffen
er markant, både i forhold til en forlængelse af ens straf, men også
i forhold til de forhold, man møder under afsoning i fængslet. For
vi må som samfund både forebygge fangeflugter, og vi må også
skærpe restriktionerne over for dem, der så alligevel vælger at flygte
fra fængslet. Vi vil ikke acceptere, at man flygter fra et fængsel,
og den kriminalitet, som fangerne laver, mens de er på flugt, er
samtidig endnu mere urimelig over for de ofre, som kommer i vejen
for dem. For når vi som samfund har fængslet et menneske grundet
kriminalitet, kan vi ikke være bekendt, at man giver lov til, at de kan
lave ny kriminalitet.
Så jeg vil sige på Dansk Folkepartis vegne, at vi vil arbejde
videre med den her sag, og vi vil arbejde på, at der bliver et flertal,

20

Tirsdag den 24. november 2020 (B 34)

der får gennemført højere straffe på det her område, så det har nogle
følelige konsekvenser, at man forbryder sig mod, hvad det danske
samfund står for, nemlig at kriminalitet straffer vi, og at det vil vi
ikke finde os i.
Kl. 15:06

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Det næste punkt på dagsordenen er:
13) 1. behandling af beslutningsforslag nr. B 34:
Forslag til folketingsbeslutning om strafskærpelse m.m. for trusler mod ytringsfriheden.
Af Karina Lorentzen Dehnhardt (SF) m.fl.
(Fremsættelse 20.10.2020).
Kl. 15:06

Forhandling
Første næstformand (Karen Ellemann):
Forhandlingen er åbnet. Og velkommen til justitsministeren.
Kl. 15:07

Justitsministeren (Nick Hækkerup):
Tak for ordet. Og tak til SF for at være med til at sætte fokus
på en dagsorden, som er helt central for mig som justitsminister. I
Danmark har vi ret til at tænke og tale og skrive, som vi vil. Og lad
mig starte med at slå fast, at det jo ikke er en ret, der er kommet
af sig selv; den dumpede ikke ned med Dannebrog i favnen på ærkebiskop Anders Sunesen i 1219. Vores ytringsfrihed er vundet med
blod, sved og tårer, i bogstaveligste forstand – først gennem kampen
mod nazismen og fascismen i 1920'erne og 1930'erne, siden gennem
kampen mod kommunismen i 1960'erne, 1970'erne og frem. Og nu
ser vi en ny isme, nemlig islamisme, som på ny vender sit grimme
ansigt mod ytringsfriheden – vores hårdt tilkæmpede ytringsfrihed
og forudsætning for, at vi kan bygge vores samfund på gode danske
værdier, værdier som frihed, folkestyre og fællesskab.
Derfor må vi aldrig glemme at kæmpe for ytringsfriheden. Glemmer vi den, glemmer vi os selv. Og derfor hverken kan eller skal vi
acceptere nogen form for trusler mod personer, som deltager i den
offentlige debat. Vi skal tværtimod blive ved med at tage afstand fra
truslerne, der har til formål at lægge hånd på vores ret til at ytre os.
Regeringen tilkendegav allerede i foråret, at vi er parate til at se
på, om der er behov for at skærpe straffen for sådan nogle trusler
mod ytringsfriheden. Det gjorde vi bl.a., fordi Ytringsfrihedskommissionen i sin betænkning konkluderede, at selv om ytringsfriheden
overordnet har gode rammer og vilkår i Danmark, så er der plads til
forbedringer. Det gælder særlig den såkaldte ytringssikkerhed, dvs.
det forhold, at borgerne skal kunne deltage i den offentlige debat
uden at frygte at blive mødt med trusler.
Desværre har vi alene i den seneste tid set flere eksempler på
personer, som er blevet truet på baggrund af deres deltagelse i debatten. F.eks. blev en kvindelig dansk lektor for nylig truet, da hun på

Facebook ville udvise sympati med sin franske kollega Samuel Paty.
Som bekendt blev Samuel Paty myrdet den 16. oktober i Paris; han
fik på bestialsk vis halsen skåret over af en islamist, der følte sig
krænket over, at den franske lærer havde vist en tegning af profeten
Muhammed i sin undervisning. Den kvindelige lærer følte sig så
truet, at hun valgte helt at fjerne sit facebookopslag. Det er dybt bekymrende. Det er bekymrende for den frie debat. Det er bekymrende
for ytringsfrihed, som vi har ofret blod, sved og tårer for. Eksemplet
understreger i min optik, at ytringsfriheden er en ret, som vi aldrig
må tage for givet, og at der er et behov for at styrke det strafferetlige
værn mod sådanne trusler.
Det kommer derfor næppe som en stor overraskelse, at regeringen kan støtte SF's beslutningsforslag. Jeg forventer til foråret at
fremsætte et lovforslag, der skærper straffen for trusler mod ytringsfriheden efter straffelovens § 266 gennem en fordobling af strafniveauet – apropos den dialog, vi har haft flere gange i dag, om
strafferammen og strafniveauet.
Når vi lægger op til den model, er det, fordi vi vurderer, at det
er den mest målrettede og effektive måde at skærpe straffen på. Hvis
vi alene fordobler strafferammen, vil vi reelt ikke opnå en strafskærpelse. Det afgørende er nemlig ikke den straf, som domstolene kan
udmåle, men den straf, de konkret udmåler.
Regeringen har til gengæld ikke planer om at tage initiativ til
at oprette en central forsknings- og efterforskningsenhed, ligesom
vi heller ikke har planer om at tage initiativ til at udvikle en plan
for bedre myndighedshåndtering af ofre for trusler. Det er der flere
grunde til.
For det første har Rigspolitiet oplyst, at politikredsene allerede
i dag har specialiserede efterforskningsafdelinger, som tager sig af
sager om trusler, som skyldes forurettedes lovlige ytringer i den
offentlige debat. Vi tager os også af de ulovlige ytringer, men det
er ligesom noget andet. Derfor er der heller ikke et efterforskningsmæssigt behov for at etablere en ny enhed på området.
For det andet synes jeg, at det er lidt præmaturt at udvikle en
plan for bedre myndighedshåndtering, når forslagsstillerne ikke har
uddybet, hvad det er for myndighedsindsatser, som vi i øjeblikket
ikke løfter på en tilfredsstillende måde.
Kl. 15:11

Når det er sagt, er jeg selvfølgelig enig i, at vi hele tiden skal
arbejde på at blive bedre til også at håndtere den her type sager. I
august 2019 iværksatte regeringen en handleplan for at få nedbragt
den tid, der går fra en politianmeldelse om personfarlig kriminalitet,
f.eks. grove trusler, til anklagemyndigheden tager stilling til tiltalespørgsmålet. Med handlingsplanen er det lykkedes os at få nedbragt
sagsbehandlingstiden med 73 dage, altså næsten halvanden måned.
Herudover har regeringen i august 2020 lanceret et udspil til en ny
flerårsaftale for politi og anklagemyndighed. Her lægger vi op til
markant at nedbringe sagsbunkerne og sagsbehandlingstiderne for
straffesager.
I dag er der borgere, som må vente alt for lang tid på at få behandlet en straffesag. Det sætter en kæp i hjulet for, at de kan komme videre i deres liv. Det skal vi have gjort op med. Samtidig lægger
vi i udspillet op til en række initiativer, der bl.a. styrker indsatsen
mod it-relateret kriminalitet, herunder trusler på nettet. Konkret foreslår vi at oprette en ny slagkraftig national efterforskningsenhed, der
skal samle de mest specialiserede politi- og anklagefaglige kræfter
i kampen mod den komplekse kriminalitet. Vi lægger også op til at
etablere en digital patruljeenhed i politiet, som kan være til stede på
internettet for at patruljere eller efterforske kriminalitet, f.eks. hvis
der observeres grove trusler eller hadske ytringer på nettet.
Vi må aldrig glemme at kæmpe for ytringsfriheden, for glemmer
vi den kamp, så glemmer vi også noget af os selv. Og derfor kan
regeringen som sagt støtte beslutningsforslaget – med de nævnte
forbehold. Og jeg vil gerne understrege, at vi også er klar til at se

Tirsdag den 24. november 2020 (B 34)

på, om der kan gøres yderligere for at sikre ytringsfriheden på andre
områder. Tak for ordet.
Kl. 15:13

Første næstformand (Karen Ellemann):
Tak til ministeren. Der er ønske om en kort bemærkning fra fru
Karina Lorentzen Dehnhardt, SF. Værsgo.
Kl. 15:13

Karina Lorentzen Dehnhardt (SF):
Jeg takker for de positive bemærkninger, og jeg er også glad for,
at regeringen anerkender, at vi skal skærpe strafniveauet for trusler
mod at bruge ytringsfriheden. Og så kan jeg sige, at det jo ikke kun
er islamister, der truer. Det er sådan set også kvinder, der deltager
i ligestillingsdebatter, og alle mulige andre, og det er et kæmpestort
problem. Men det, jeg egentlig vil spørge ministeren til, er, hvordan
vi kan sikre, hvis man ikke vil have det, der ligger i forslaget her,
at der kommer en effektiv retshåndhævelse. For det er rigtig godt
at få skærpet straffen, men hvis ikke også den følges op af bedre
efterforskning og der tages hånd om problemet, er ofrene jo lige vidt.
Kl. 15:14

Første næstformand (Karen Ellemann):
Ministeren.
Kl. 15:14

Justitsministeren (Nick Hækkerup):
Det er fuldstændig rigtigt, at så bliver det kun en papirtiger. Noget
af det, som forhåbentlig kan hjælpe på det, er, at vi får noget mere
politi, så der er nogle flere ressourcer, så man kan løse også den
her opgave. Noget andet kunne være, hvis vi kommer i mål med
vores flerårsaftale nogenlunde inden længe, sådan som den ser ud i
øjeblikket, at vi får et ekstra fokus på kriminalitet på nettet, herunder
også trusler på nettet.
Kl. 15:15

Kl. 15:16

Justitsministeren (Nick Hækkerup):
Jeg er sikker på, at JydskeVestkysten er en absolut fremragende avis
at læse. Jeg vil sige, at det ikke er en af dem, som jeg selv får læst;
der er i hvert fald meget lange mellemrum imellem. Derfor kender
jeg ikke den konkrete sag, og jeg har heller ikke snakket med Anders
Kronborg om det, men jeg er sådan set enig i, at der er et problem,
og vi har også været over det flere gange, altså det her med, at der
kan begås identitetstyveri, uden at det er muligt at straffe dem, der
begår det.
Kl. 15:17

Første næstformand (Karen Ellemann):
Den næste korte bemærkning er til fru Rosa Lund, Enhedslisten.
Værsgo.
Kl. 15:17

Rosa Lund (EL):
Tak for det. Jeg synes også, det er meget interessant, at ministeren siger, at man gerne vil gøre flere ting, at man gerne vil tage yderligere
tiltag. Det kunne jo f.eks. også være, at man kriminaliserede chikane
på nettet, og at man kriminaliserede det, der hedder doxing, som jo
er, når en persons fulde navn og adresse bliver delt vidt og bredt med
chikane som formål. Det er i hvert fald nogle af de forslag, vi har i
Enhedslisten.
Jeg vil gerne spørge ministeren om en ting. Egentlig er jeg meget
nysgerrig på, hvorfor man ikke mener, det er en løsning, at der
kommer en central efterforskningsenhed. Jeg hører jo, at ministeren
siger, at man har alle mulige andre super fine tiltag, men hvorfor er
det ikke en særlig efterforskningsenhed?
Kl. 15:17

Første næstformand (Karen Ellemann):
Ministeren.
Kl. 15:17

Første næstformand (Karen Ellemann):
Fru Karina Lorentzen Dehnhardt.
Kl. 15:15

Karina Lorentzen Dehnhardt (SF):
Jamen det lyder jo lovende, at vi måske i politiforhandlingerne kan
komme lidt nærmere, hvordan vi så også får skabt en effektiv retshåndhævelse.
Så har jeg et andet spørgsmål, som i virkeligheden relaterer sig
lidt til det med at deltage i den offentlige debat, men egentlig ikke
så meget til forslaget her, og det drejer sig om ministerens kollega
Anders Kronborg. Hvis man læser JydskeVestkysten, som jeg jo gør,
for det er der, jeg er valgt, kan man se, at han er blevet chikaneret
på det groveste, ved at der er folk, der har bestilt købstilbud i hans
navn på huse, og han er blevet tilmeldt sæddonorregisteret osv. osv.
Nogle har misbrugt hans identitet til at udføre de her ting. Jeg ved jo
ikke, hvad der er årsagen, men jeg tænker, at det har noget at gøre
med, at han er fødevareordfører og aktiv i minkdebatten. Men det,
der er det springende punkt i den sag, er, at han jo blander sig i den
offentlige debat og så må tåle det her, men det er ikke kriminelt,
for identitetsmisbrug er ikke kriminaliseret. Så derfor vil jeg høre,
selv om det ikke helt har relation til den her debat, om ministeren
kunne se for sig, at vi også gør noget ved det og kriminaliserer den
identitetsmisbrug, som ikke nødvendigvis har økonomisk vinding for
øje.
Kl. 15:16

Første næstformand (Karen Ellemann):
Ministeren.

21

Justitsministeren (Nick Hækkerup):
En del af svaret er jo, at der er alle mulige andre, som fru Rosa Lund
sagde, super fine tiltag. Grundlæggende er opfattelsen, at politikredsene har de kompetencer, som skal til, for at kunne håndtere den
her type forbrydelser, og sådan mere generelt synes jeg, at noget af
det, der er godt ved vores danske politi, er, at vi har et enhedspoliti,
og jeg synes, vi skal passe på med at låse ressourcerne til kun at
skulle lave én ting. Jeg ved godt, at vi også har behov for at have
specialkompetencer osv., men i virkeligheden er det sådan set en
gevinst, at vi har et enhedspoliti, som jeg synes vi skal passe på.
Kl. 15:18

Første næstformand (Karen Ellemann):
Fru Rosa Lund.
Kl. 15:18

Rosa Lund (EL):
Det er jo rigtigt, at vi i udgangspunktet har et enhedspoliti, men
det er jo et politi, som i forvejen er specialiseret ud i alle mulige
enheder, som så gør, at der er nogle forbrydelser, som står tilbage og
ikke rigtig bliver håndteret rigtigt og ordentligt. Det er i hvert fald
det, som de mennesker, som er ofre for den her type forbrydelser,
oplever.
Jeg tror, vi har en særlig udfordring omkring netop spørgsmålet
om ytringsfrihed, hvor vi jo ikke bare kan lade det være op til
Facebook eller Google at sige, hvad det er for en debat, vi har om
ytringsfrihed i Danmark, og måske netop derfor stiller det nogle særlige krav til vores dygtige politibetjente. Så hvis ministeren mener

22

Tirsdag den 24. november 2020 (B 34)

det her med enhedspoliti alvorligt, så må man jo tage konsekvensen
og gøre det til en større del af politiuddannelsen.
Kl. 15:19

Første næstformand (Karen Ellemann):
Ministeren.
Kl. 15:19

Justitsministeren (Nick Hækkerup):
Det er jo rigtig derhen, at der er særlige kompetencer, og det er jo
også rigtigt, at vi bruger særlige kompetencer og fokuserer særlige
kompetencer på forskellige områder i vores politi. Det synes jeg nu
ikke er i modstrid med, at vi har et enhedspoliti, som kan flyttes til
forskellige opgaver.
Og så er der en helt anden problemstilling, som er den, der bliver
berørt til sidst, nemlig det her spørgsmål om regulering af nettet,
som er en super svær opgave, som vi har for os, og som vi i øvrigt
også har haft lejlighed til at snakke om nogle gange, men hvor der
er et regeringsudvalg, der prøver at kigge på, hvordan sådan en
regulering kunne laves.
Kl. 15:19

Første næstformand (Karen Ellemann):
Den næste korte bemærkning er til fru Pernille Vermund, Nye Borgerlige. Værsgo.
Kl. 15:19

Pernille Vermund (NB):
Tak for det. Jeg vil gerne følge lidt op der, hvor fru Rosa Lund slap,
ikke fordi jeg er fortaler for, at man skal have en specialenhed for
ytringsfrihed, men fordi der jo rent faktisk er en udfordring. Hvis
vi mener, at ytringsfriheden er så afgørende for vores samfund, så
bør trusler på livet for at blande sig i den offentlige debat eller den
politiske debat vel også vægtes højere.
Vi har i vores forhandlinger om en ny politireform talt om prioritering, og her synes jeg da godt at man kunne overveje, om det er
rimeligt, at politikere eller skolelærere, der bliver truet på livet, skal
have deres sager henlagt i måneder, hvis de overhovedet bliver taget
op, og at en eventuel gerningsmand – og jeg taler af erfaring; jeg har
siddet over for en i en retssal – kan gå fri i meget, meget lang tid,
over et år, før der overhovedet fældes en dom. Hvis manden vitterlig
ville noget ondt med det, han ytrede af trusler, så ville det jo være
for sent. Og det kan jo afholde rigtig, rigtig mange mennesker fra at
deltage i den offentlige debat.
Så tænker ministeren, der kunne være en mulighed for i højere
grad at prioritere den her form for kriminalitet, altså trusler mod
ytringsfriheden?
Kl. 15:21

Første næstformand (Karen Ellemann):
Ministeren.
Kl. 15:21

Justitsministeren (Nick Hækkerup):
Der er både et generelt og et konkret svar. Det generelle svar er, at
jeg tror, at vi bredt er enige om, at de sagsbehandlingstider, vi ser
i øjeblikket, altså den tid, det tager for en sag at komme igennem
straffesagskæden fra anmeldelse over tiltale til dom og afsoning, er
for lang. Det skal vi gøre noget ved, og det skal vi bl.a. gøre ved at
sætte ekstra ressourcer af, hvilket vi får mulighed for i vores aftale
om politi- og anklagemyndighed. Det var det generelle svar.
Det konkrete svar er, at vi, som jeg også nævnte i min tale, her
jo er inde på det område, som vi har sat særlig fokus på, nemlig
den personfarlige kriminalitet, og hvor vi jo faktisk har sat konkrete

måltal op for at få sikret, at sagsbehandlingstiden bliver bragt ned,
hvilket også er lykkedes. Så vi er på den rigtige vej der.
Er vi i mål? Nej, det er vi selvfølgelig ikke, og jeg tror, at det
betyder noget for den, der er offer for en forbrydelse – jeg tror
i øvrigt også, at det betyder noget præventivt – at der er hurtig
eksekvering af sagerne.
Kl. 15:22

Første næstformand (Karen Ellemann):
Fru Pernille Vermund for den anden korte bemærkning.
Kl. 15:22

Pernille Vermund (NB):
Ja, det er jo de to spor, altså at sagsbehandlingstiden skal ned, og at
vi så sætter mere fokus på vold, trusler og personfarlig kriminalitet.
Jeg synes egentlig, der burde være et tredje spor, som man også
kunne indføre, nemlig det væsentlige demokratiske element i det her,
den væsentlighed, det har for vores folkestyre og for helt almindelige
mennesker – ikke ministeren og jeg, som måske har lidt mere hård
hud på vores ytringer – som også skal kunne komme til orde i den
offentlige debat. Tør de det? Vover de det? Det gælder særlig efter
den diskussion, der har været om Muhammedtegningerne. Når man
ser, hvor bange folk er for, at Muhammedtegningerne skal vises, så
vidner det jo om den generelle frygt, der er for det her, og når det
først sætter sig spor i vores samfund, så kan det også ændre vores
kultur og opbakningen til ytringsfriheden.
Kl. 15:23

Første næstformand (Karen Ellemann):
Ministeren.
Kl. 15:23

Justitsministeren (Nick Hækkerup):
Det synes jeg sådan set er hovedargumentet for at støtte SF's forslag
om en strafskærpelse, altså at det simpelt hen er sådan, at vi ellers
risikerer, at den her selvpålagte censur griber om sig. Og strafskærpelsen er, som vi var inde på i forbindelse med et af de tidligere
beslutningsforslag, jo kun ét element, og hvis det ikke bare skal blive et symbol, så skal det følges op af det, som fru Pernille Vermund
nævner, nemlig muligheden for hurtigt at få behandlet sagerne.
Kl. 15:23

Første næstformand (Karen Ellemann):
Således tak til ministeren. Den næste på talerstolen er ordføreren for
Socialdemokratiet. Det er hr. Jeppe Bruus.
Kl. 15:24

(Ordfører)
Jeppe Bruus (S):
Tak. Der er mange spændende ting ved at være en etpartiregering
som det største parti i Folketinget. En af dem er lige gået op for mig
nu. Når man har sådan en række af beslutningsforslag, er ministeren
på først, og så kommer ordføreren på bagefter, og så har ministeren
jo dækket det godt. Derfor kommenterede hr. Peter Skaarup tidligere, at min ordførertale var lige lovlig kort. Så jeg vil bare sige som
en serviceoplysning, at det simpelt hen er for at undgå ordret at stå
og gentage det, som min gode partifælle, justitsministeren, har sagt.
Det ændrer dog ikke ved, at man også som ordfører for et regeringsbærende parti har retten til at ytre sig, og den vil jeg selvfølgelig
også benytte mig af her fra Folketingets talerstol.
Når nu vi taler om ytringsfrihed og de aktuelle scener, vi har
set i Frankrig, så er den udvikling, der er i gang, jo meget, meget
bekymrende. Tilbage i 2006 havde jeg det store privilegium at være
formand for den paraplyorganisation, der hedder Dansk Ungdoms
Fællesråd. Jeg havde faktisk selv lejlighed til at rejse rundt, også i

Tirsdag den 24. november 2020 (B 34)

Mellemøsten, Golfen osv., og snakke om den tegningkrise, vi havde
i Danmark, og også om, hvorfor vi i virkeligheden godt respektfuldt
kan kommunikere med hinanden, uden at vi som danskere naturligvis kan undskylde på vegne af en dansk avis, der bringer nogle
tegninger. Det mener jeg faktisk ikke man skulle dengang, og det
mener jeg fortsat ikke man skal.
Men dengang som i dag kan vi jo se, hvad det medfører af trusler
og brand i gaderne fra folk, der for manges vedkommende bruger
det, som de vil definere som en provokation, som et skalkeskjul for
alle mulige andre trusler. Det er i den helt grove og helt forfærdelige
ende. Men vi oplever det også i det helt stilfærdige, hvis man skal
sige det på den måde – og der er jeg sådan set enig i det spørgsmål,
der kom fra fru Pernille Vermund – altså i forhold til nogle eksperter,
der stiller sig op og kommunikerer noget om sundhedskrisen, vi
befinder os midt i, og som i tilgift til det skal finde sig i at blive
truet og modtage alle mulige hadefulde og chikanerende mails. Til
noget af det kan man tænke: Nå ja, der sidder en eller anden lidt
sindsforvirret person. Og noget andet af det er ret groft og grænseoverskridende – og ikke mindst grænseoverskridende for nogle, der
ikke har prøvet det før.
Det er uacceptabelt, at vores samfund udvikler sig i den retning.
Det er til skade for den offentlige debat, og det er til skade for vores
demokrati, hvis det betyder, at folk med en mening, en holdning eller
en viden afstår fra at kommunikere af frygt for de konsekvenser,
det har. Og det er helt sikkert, at nettet og udviklingen af sociale
medier på mange måder har været en gevinst for vores samfund,
men det har altså desværre også den negative bivirkning – det er
mit indtryk – at det talerør og de trusler, som folk kan slippe af sted
med at lave, er accelereret. Derfor er der behov for, at vi ser med
stor alvor på det i Folketinget. Det har vi haft god anledning til at
gøre efter det seneste folketingsvalg. Vi har lavet fælles vedtagelser i
Folketinget om behovet for at kigge på regulering af sociale medier:
Hvad kan man, og hvad kan man ikke? Der er et dilemma mellem på
den ene side at regulere det og på den anden side også at respektere
ytringsfriheden, for det er en af hjørnestenene i vores samfund.
I lighed med justitsministeren vil jeg også tilkendegive, at vi
meget gerne vil være med til at kigge på strafniveauet i forhold til
de trusler, der er, som er relateret til ytringsfriheden. Og så er der
elementer, som vi ikke kan støtte. Og så håber jeg, at vi i fællesskab
kan lande en beretning i Retsudvalget, gerne bredt med alle Folketingets partier, for det her er endnu et af de greb, vi er nødt til at tage
fat i, i forhold til ytringsfriheden. Tak for ordet.
Kl. 15:28

Første næstformand (Karen Ellemann):
Tak til ordføreren. Der er ønske om en kort bemærkning fra fru
Karina Lorentzen Dehnhardt, SF. Værsgo.
Kl. 15:28

Karina Lorentzen Dehnhardt (SF):
Tak for de fine ord også fra ordføreren for Socialdemokratiet, som
naturligvis mener noget, der er meget tæt på det, ministeren mener.
Jeg kunne bare godt tænke mig at høre, hvad ordføreren selv tænker
om, hvordan vi skaffer en effektiv retshåndhævelse på det her område. For vi ved jo, at det præventive ligger i risikoen for at blive
opdaget, så hvordan kommer vi nærmere det, så vi også får givet
ofrene for de her trusler og problemer en reel sikkerhed for, at der
også bliver gjort noget?
Kl. 15:28

Første næstformand (Karen Ellemann):
Ordføreren.

23

Kl. 15:28

Jeppe Bruus (S):
Jamen det er svært. Altså, jeg vil sige, at første gang jeg selv var
udsat for meget grove trusler, syntes jeg, det var enormt grænseoverskridende, og selv om der egentlig ikke var tale om noget decideret
ulovligt, havde jeg indtryk af, at politiet i virkeligheden ringede
vedkommende op, og ham, der fremsatte truslerne, fik så alligevel
en påmindelse om, at nu holder vi lidt øje med dig. Betyder det så, at
man kan slappe af og tænke, at så er den sag ligesom pakket sammen
og afsluttet? Det gør det jo ikke. Så bliver man desværre lidt mere
hærdet, som fru Pernille Vermund også siger, gennem tiden, men det
ændrer jo ikke ved, at det er uacceptabelt, at man skal rende rundt
og have det sådan. Nu taler vi så om strafskærpelse i forhold til
de sager, hvor der er noget egentlig strafbart i forhold til trusler i
forbindelse med at ytre sig, og det er klart, at der må vi jo også kigge
på det, der foregår på nettet: om vi kan agere stærkere der, og om vi
også kan give politiet nogle flere værktøjer.
Kl. 15:29

Første næstformand (Karen Ellemann):
Fru Karina Lorentzen Dehnhardt.
Kl. 15:29

Karina Lorentzen Dehnhardt (SF):
Jamen tak for det svar. Jeg vil bare høre, om ordføreren mener, at
der skal sættes ressourcer af til den her type udfordringer. Jeg har
indtrykket af, at vi har et politi, der har meget, meget travlt, og så
kommer det her måske sådan lidt nederst i bunken, og så virker
det jo ikke særlig præventivt, for så ender det faktisk ikke med en
dom til bagmændene, til gerningsmændene. Dermed efterlader vi jo
offeret på perronen. Så det var måske mere det, jeg fiskede efter.
Kl. 15:30

Første næstformand (Karen Ellemann):
Ordføreren.
Kl. 15:30

Jeppe Bruus (S):
Ja, vi skal have flere betjente, både tættere på borgerne og til noget
af det, der er svært, også noget af det, der foregår på nettet. Derfor er
det jo en fordel, at vi sidder og forhandler om en ny flerårsaftale for
politiet.
Kl. 15:30

Første næstformand (Karen Ellemann):
Tak til den socialdemokratiske ordfører. Den næste ordfører kommer
fra partiet Venstre, og det er hr. Morten Dahlin.
Kl. 15:30

(Ordfører)
Morten Dahlin (V):
Tak for ordet. Jeg vil gerne starte med at rose SF for det her rigtig
gode beslutningsforslag, som vi egentlig er meget positivt stemt over
for.
I Venstre mener vi ganske enkelt, at det er uacceptabelt, hvis der
bliver skabt en situation, hvor folk ikke tør ytre sig i den offentlige
debat, hverken i virkeligheden eller på internettet. Ytringsfriheden er
så grundlæggende en rettighed i vores demokratiske samfund, at vi
ikke må gå på kompromis. Her i Danmark kan man sige, skrive og
tegne, hvad man vil, og man kan endda få det trykt i avisen, hvis
man er dygtig nok.
Ytringsfrihedskommissionen konkluderede i sin betænkning tilbage i april, at den største trussel mod ytringsfriheden her i landet
er, at der er nogle voldsparate grupper og enkeltpersoner, som ikke
respekterer andre menneskers ret til at ytre sig, og at der er for

24

Tirsdag den 24. november 2020 (B 34)

mange, der i dag afstår fra den offentlige debat af frygt for terror,
vold, trusler og chikane. Derfor er det også helt afgørende for os,
at trusler, som har baggrund i andre menneskers ytringer, straffes
konsekvent, og derfor har vi, som jeg startede med at sige, stor ros
til overs for forslaget. Men vi har også en række spørgsmål, som vi
gerne vil have svar på. Hvad er normalstraffen i de her tilfælde? For
strafskærpelser kan vi jo grundlæggende godt lide, men det er nu
altså bedst, hvis det virker i den virkelige verden. Sagt på en anden
måde: Hvad nytter det at fordoble straffen, hvis straffen i forvejen er
0? Nu er det nogle år siden, jeg har gået i folkeskolen, men 0 x 2
giver 0, og derfor vil vi i udvalgsbehandlingen gerne have udboret,
hvordan domstolene udnytter strafferammerne i dag.
Derudover er der heller ikke rigtig nævnt noget om finansiering
i forslaget, ligesom SF foreslår, at der skal oprettes en særlig central
enhed i politiet. Den del er ikke noget, som Venstre synes vi skal stå
og haste ind her fra Folketingets talerstol, men vi vil da opfordre SF
til at tage det op i de forhandlinger, der i øjeblikket kører om politiet.
Så for at summere op: Vi er rigtig positive over for SF's forslag,
som vi mener viser den helt rigtige retning, men der er også nogle
ting, som vi synes skal luges ud og forbedres, f.eks. den centrale
enhed i politiet. Så derfor har vi et håb om, at vi sammen her i
Folketinget kan lande en beretning i udvalget. Tak for ordet.
Kl. 15:33

Første næstformand (Karen Ellemann):
Tak til Venstres ordfører. Der er et ønske om en kort bemærkning fra
fru Karina Lorentzen Dehnhardt, SF. Værsgo.
Kl. 15:33

Karina Lorentzen Dehnhardt (SF):
Jeg siger også mange tak for den positive tilbagemelding her. Det
glæder mig rigtig meget. Jeg vil bare høre, hvor meget Venstre er
klar til at kæmpe for en effektiv retshåndhævelse i politiforhandlingerne. For det er mit indtryk, at vi bliver nødt til at have opmærksomhed omkring, hvad der sker, når sagen bliver anmeldt, og det
kræver nok både bedre viden hos politiet, men det kræver nok også
bedre ressourcer. Så hvad tænker Venstre om den problemstilling? Er
det noget, som Venstre vil kæmpe for?
Kl. 15:34

Første næstformand (Karen Ellemann):
Ordføreren.
Kl. 15:34

Morten Dahlin (V):
Ja.

kigger på praksis sat op i forhold til strafferammer, og når vi forhøjer
strafferammen på et område, og belært af de erfaringer, som vi har,
når det gælder andre områder – vi har i dag diskuteret Dansk Folkepartis forslag om hårdere straffe for bombetrusler, vi har diskuteret
Dansk Folkepartis forslag om hårdere straffe for fangeflugter, og
vi kommer i Folketinget til at diskutere vanvidsbilisme og hårdere
straffe for det – at det så er klart, at det er meget slående, at praksis
tit er, at den straf, som man konkret giver over for dem, der overtræder straffeloven på det pågældende område, er meget, meget lav.
F.eks. er det, når det gælder fangeflugter, 2 år, og straffen er reelt i
gennemsnit 30 dage, og derfor tror jeg, at det, når vi arbejder videre
med det her forslag, hvor det ser ud til at der er et flertal, så er
vigtigt, at vi får belyst, hvad de sager på det her område ender med
hos domstolene. For at forhøje eller fordoble strafferammen er ikke
nødvendigvis ensbetydende med, at vi får væsentlig højere straffe og
følelige straffe på det her område.
Så jeg kunne også godt tænke mig at høre SF, om det konkrete,
som man også er inde på i forslaget med hensyn til efterforskning,
er noget, som vi eventuelt skal lave et samarbejde om. Vi støtter i
Dansk Folkeparti meget gerne, at vi får sat ekstra kul på efterforskningen af de her sager, sådan at vi beskytter dem, der bruger deres
ytringsfrihed, på en bedre måde. Og man må jo sige, at det, der er
sket i Frankrig, med den arme lærer, der kommer til at undervise i
Muhammedtegningerne, og de konsekvenser, det får, viser lidt om,
hvor vigtigt det er, at vi beskytter mennesker, der egentlig bare
passer deres job og bruger deres ytringsfrihed i forhold til dem, som
ikke kan tåle det, som ikke vil acceptere det. Så efterforskningsdelen
er vigtig, og der bemærkede jeg, hvis man nu lidt skal være djævelens advokat, på det, som regeringen sagde, at det ikke stod helt
klart for mig, hvad det egentlig er man her har tænkt sig i forhold til
efterforskningen.
Men man må bare sige, at det er vigtigt, at man udviser nultolerance i forhold til tilfældene på det her område, for det kan være
de små ting, der bliver til de store, der bliver til de større, og så
har vi lige pludselig det, der ikke må ske, og hvor det går hårdt ud
over dem, der egentlig bare bruger deres ytringsfrihed. Så positive
vibrationer i forhold til det her fra Dansk Folkeparti – vi kunne
såmænd sagtens selv have fundet på det her forslag. Så tak for det.
Kl. 15:38

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører kommer fra Radikale Venstre, og
det er hr. Kristian Hegaard.
Kl. 15:38

Kl. 15:34

Første næstformand (Karen Ellemann):
Der er ikke ønske om en anden bemærkning. Således tak til Venstres
ordfører. Den næste ordfører kommer fra Dansk Folkeparti, og det er
hr. Peter Skaarup.
Kl. 15:34

(Ordfører)
Peter Skaarup (DF):
Tak til SF for det her forslag om at skærpe straffen, når man jagter
folk, der bruger deres ytringsfrihed. Det synes vi i Dansk Folkeparti
er helt på sin plads, og jeg fristes næsten til at sige, at en blind høne
også kan finde korn, når det gælder straf. For SF er måske ikke det
parti, man altid lige tænker på, når man taler om, at nu skal man også
straffe markant hårdere på nogle områder, men det må man jo sige er
det der lægges op til her.
Dog vil jeg sige, hvis vi nu skal diskutere, hvad det kommer
til at betyde i praksis, og det skal vi jo også, og når vi går ind og

(Ordfører)
Kristian Hegaard (RV):
Tak for ordet, og tak til SF for at rejse dette meget vigtige spørgsmål.
Jeg glæder mig over, at Ytringsfrihedskommissionen konkluderer i
deres betænkning, at ytringsfriheden er i god gænge, men Ytringsfrihedskommissionen sagde også, at den største udfordring er det, vi
kalder ytringssikkerheden – altså sikkerheden for dem, der ytrer sig.
Vi må og skal værne om en af de mest grundlæggende rettigheder,
nemlig retten til at udtrykke sig og sige, hvad man mener. Der skal
være nultolerance for dem, der vil demokratiet det ondt, for det er
en grundlæggende ret uanset politisk tilhørsforhold, religiøs tro og
meget andet at sige, hvad man vil med de modifikationer, der ellers
følger af loven. Det skal vi kæmpe for, som mange andre har gjort
før os.
SF rejser med beslutningsforslaget tre spørgsmål. Det første er et
forslag om at skærpe strafferammen i straffelovens § 266 om trusler
fra indtil 2 års fængsel til indtil 4 års fængsel i sager, hvor truslen
skyldes offerets tilknytning til eller frafald fra en religion, et meningsfællesskab eller en politisk overbevisning eller har til formål at

Tirsdag den 24. november 2020 (B 34)

forhindre offeret i at gøre brug af sin ytringsfrihed. Spørgsmålet om
strafforhøjelse blev også behandlet i Ytringsfrihedskommissionen,
og der fandt flertallet ikke, at det var nødvendigt, men man italesatte,
at det til gengæld var vigtigt at få håndhævet de mange lovovertrædelser, der sker. Derfor er det ikke en vej i forhold til strafforhøjelser,
som Radikale Venstre lige har tænkt sig at slå ind på, når det ikke
sådan var noget, der fandt flertal i Ytringsfrihedskommissionen.
Så er der forslag om at oprette en central forsknings- og efterforskningsenhed, der skal undersøge stigningen i antallet af trusler,
udvikle nye efterforskningsmetoder og bistå i selve efterforskningsarbejdet. Vi synes fra radikal side, at det er rigtig vigtigt, at vi
undersøger stigningen i antallet af trusler, og at vi kommer det her
meget nærmere, end vi er i dag, men hvorvidt det skal være en
særlig efterforskningsenhed for den her type trusler og ikke for andre
trusler, skal vi fra Radikale Venstres side nok nærmere ned i, altså
vide, om andre lande eksempelvis har erfaringer med det osv., før vi
kan tilslutte os, at det her kræver en enhed, som er helt særskilt.
Det samme gælder, når SF foreslår at udvikle en plan for bedre
myndighedshåndtering af ofre for trusler i samarbejde med politiet.
Der vil vi det også gerne lidt nærmere.
Så i det store og hele et stort thumbsup op til problemstillingen
herfra, som Radikale Venstre er meget enig i. Vi vil gøre rigtig
meget, og vi tror, at særlig det her med fokus på håndhævelsen er
vigtigt, og derfor støtter vi intentionen, men vi regner ikke med at
støtte selve beslutningsforslaget.
Kl. 15:42

Første næstformand (Karen Ellemann):
Tak til den radikale ordfører. Der er ingen korte bemærkninger til
ordføreren. Den næste ordfører kommer fra Enhedslisten, og det er
fru Jette Gottlieb.
Kl. 15:42

(Ordfører)
Jette Gottlieb (EL):
Da fru Rosa Lund ikke kan være her, vil jeg på hendes vegne
fremføre Enhedslistens synspunkter. I Enhedslisten er vi fuldstændig
enige med forslagsstillerne i, at det stigende antal anmeldelser om
trusler og dermed formentlig også det stigende antal trusler er dybt
bekymrende. Det er nemlig en barriere for den demokratiske samtale. En undersøgelse fra Institut for Menneskerettigheder peger også
på, at hadske indlæg og trusler i debatsporene på internettet gør, at
mange, særlig kvinder, afholder sig fra at deltage i den offentlige
debat. Det er et stort demokratisk problem, som vi i Enhedslisten
tager meget alvorligt.
Derfor har vi det sådan, at vi umiddelbart kan tilslutte os to ud af
de tre komponenter, som det her forslag indeholder, nemlig for det
første oprettelsen af en central forsknings- og efterforskningsenhed
og for det andet udvikling af en plan for bedre myndighedshåndtering i forhold til ofrene. Det synes vi er rigtig gode forslag, som vi
kan stemme for uden videre undersøgelse. Tilbage står spørgsmålet
om en skærpelse af strafferammen i straffelovens § 266 fra 2 års til 4
års fængsel. Til det har vi nogle bemærkninger.
For det første synes vi egentlig, at 2 års ubetinget fængsel faktisk
er en temmelig alvorlig straf for fremsættelse af trusler. Der må vi
diskutere, om strafferammen bliver brugt og sådan nogle ting, men
2 års ubetinget fængsel for at fremsætte trusler, der ikke effektueres,
er trods alt en relativt voldsom straf. Vi snakker jo alene om trusler,
der forbliver trusler. Hvis der er tale om effektuering eller forsøg på
effektuering, er det nogle helt andre paragraffer, vi er ovre i, og en
langt strengere strafferamme.
Er der for det andet nogen som helst evidens for, at en strafskærpelse på det her område vil begrænse omfanget af trusler? Det er jo
det, der skal være formålet. Formålet skal vel være at begrænse omfanget af trusler, for hvis vi har nøjagtig samme antal ofre bagefter,

25

hvad har så været formålet? Det er jo normalt et vigtigt element, i
hvert fald for os, at man har en idé om, at noget vil virke præventivt,
før man bare beslutter at hæve straffen. Vi vil bestemt ikke udelukke,
at det er tilfældet, selv om vi også har en vis tvivl om, om det er
rigtigt, og vi antyder også i spørgsmålene, at vi vil vurdere, at rigtig
mange af de her trusler i virkeligheden er fremsat i affekt og ikke
er gennemtænkte. Derfor er det ikke sikkert, at der vil være en umiddelbar overvejelse om strafferammer i situationen, i modsætning til
hvis man laver en mere organiseret kriminalitet såsom hvidvask,
eller hvad ved jeg. Men okay, det må man undersøge.
Hvis det for det tredje nu viser sig, at det ikke hjælper at hæve
strafferammen for trusler, hvis det altså ligesom bliver vurderingen,
skal vi så hæve den yderligere, hvis op til 2 år ikke er nok? Skal det
så være mere endnu, 6 år, 8 år, 10 år? Og hvorfor egentlig ikke det,
hvis det alligevel er ligegyldigt med effekten. Og hvordan forholder
det at hæve strafferammen sig til andre strafferammer i systemet?
Skal de også bare hæves? Det må i hvert fald være åbenlyst for
alle, at der må være et eller andet forhold mellem straflængde for
trusler og så for trusler, der effektueres. Der må være et eller andet
forhold, hvor det sidste straffes betydelig hårdere end det første. Så
hvis vi bare hæver det første, må det jo på en eller anden måde få
konsekvens for det andet. Hvordan er den sammenhæng?
Forslagets bemærkninger beskæftiger sig ikke med de her spørgsmål, og der er nogle spørgsmål, som vi gerne vil være med til at
komme nærmere ind på i udvalgsbehandlingen. På det foreliggende
grundlag kan vi altså kun stemme for to tredjedele af forslaget, og
det er jo et skridt på vejen. Det sidste må vente, til vi får de her
spørgsmål undersøgt.
Kl. 15:46

Første næstformand (Karen Ellemann):
Tak til ordføreren. Der er ingen korte bemærkninger til ordføreren.
Den næste ordfører er fra Det Konservative Folkeparti, og det er hr.
Naser Khader.
Kl. 15:46

(Ordfører)
Naser Khader (KF):
SF foreslår med dette beslutningsforslag, at regeringen inden årets
udgang skal fremsætte et lovforslag, der skærper strafferammen for
overtrædelse af straffelovens § 266 til 4 års fængsel i de sager, hvor
truslen skyldes offerets tilknytning til eller frafald fra en religion,
et meningsfællesskab eller politisk overbevisning eller har til formål
at forhindre offeret i at gøre brug af sin ytringsfrihed. Derudover
foreslås det, at der oprettes en ny enhed, der skal undersøge området
og bistå i efterforskningsarbejdet.
Ytringsfrihed er et af kerneelementerne i et demokrati. Uden
ytringsfrihed intet demokrati. Vi har desværre oplevet, at udemokratiske kræfter forsøger at komme vores ytringsfrihed til livs. Det skal
vi aldrig nogen sinde acceptere. Derfor vil jeg også gerne takke SF
for at fremsætte dette beslutningsforslag. Der er nemlig et tydeligt
behov for, at vi får sat ind på det her område. Vi har desværre alt for
mange gange hørt historier om folk, der bliver udsat for trusler og
chikane på baggrund af deres religion eller politiske tilhørsforhold.
Det er stærkt bekymrende, at en så antidemokratisk adfærd vinder
større indpas i vores samfund. Det må vi aldrig acceptere.
Derfor er det også vigtigt, at vi fra Folketingets side sender et
tydeligt signal til antidemokrater om, at vi ikke vil finde os i deres
adfærd, og at der bliver slået hårdt ned på dem. At fremsætte trusler
mod andre mennesker er alvorligt, men når truslen kommer, som følge af at en person benytter sig af sine rettigheder til at udøve ytringsog religionsfrihed, bør det være en skærpende omstændighed.
En skærpelse af strafferammen vil først og fremmest have en
præventiv effekt, der vil afholde antidemokrater fra at fremsætte
trusler. Derudover vil forslaget også medvirke til, at gerningsperso-

26

Tirsdag den 24. november 2020 (B 34)

nerne vil få en straf, der i højere grad stemmer overens med alvoren
af den forbrydelse, de begår. Det er nemlig også religionsfrihed, når
man fravælger en religion. Så alt det her kan vi fra konservativ side
godt bakke op om og støtte.
Men SF nævner også, at der skal oprettes en ny forsknings- og
efterforskningsenhed. Den del af forslaget kan vi Konservative ikke
støtte. Vi mener ikke, at det er den rigtige måde at løse det problem
på.
I alt støtter vi Konservative idéen om at hæve strafferammen,
men vi kan ikke støtte den resterende del af beslutningsforslaget.
Tak.
Kl. 15:49

Første næstformand (Karen Ellemann):
Tak til den konservative ordfører. Den næste ordfører kommer fra
Nye Borgerlige, og det er fru Pernille Vermund.
Kl. 15:49

(Ordfører)
Pernille Vermund (NB):
Ytringsfriheden er under pres af venstreekstremister og af voldsparate muslimer, og det i en sådan grad, at journalister, politikere og
debattører, der formaster sig til at kritisere islam, lever med konstant
politibeskyttelse, og at mange danskere frygter for at blande sig i
den offentlige debat. Trusler mod ytringsfriheden er gift for vores
samfund, for uden en følelse af, at man trygt kan tegne, sige eller
skrive, hvad man mener og tænker, så svækkes den offentlige debat
og dermed muligheden for at deltage i demokratiet og flytte samfundet i en bedre retning. Man taler om voldsmandens veto, altså om,
at dem, der truer med vold, kan opnå veto og dermed magt over
andre ved at true mennesker til tavshed. Voldsmandens veto hverken
kan eller skal accepteres i et frit samfund. Derfor må staten sikre,
at enhver borger kan ytre sig frit. Og vi som samfund må bakke
hinanden op, når dem, der kommer med lovlige ytringer, krænkes
med trusler på livet, også når man er uenig eller finder ytringerne
ligegyldige eller til og med provokerende.
I Nye Borgerlige mener vi, at straf har en præventiv effekt, og
derfor mener vi også, at straffen for trusler mod ytringsfriheden
skal sættes op, og naturligvis, at udlændinge, som truer danskere
på livet og truer danskere til tavshed, skal ud konsekvent og efter
første dom. Vi håber desuden, at vi i fællesskab kan prioritere trusler
mod grundlæggende frihedsrettigheder højere, end de prioriteres i
politiets behandling af forskellige sager i dag. Og endelig har vi
en appel, måske mest til den venstre side af Folketingssalen, men
også til dem, der sidder lidt hen over midten, eftersom der sidder
et par flere på venstrefløjen i dag, end der burde gøre, hvis det
stod til Nye Borgerlige: Hvis ikke vores grundlæggende rettigheder
såsom ytringsfriheden, ligestillingen mellem kønnene eller religionsfriheden for den sags skyld skal sættes yderligere under pres, vil det
være særdeles nyttigt at stoppe for tilstrømningen af mennesker, som
ikke respekterer disse værdier; mennesker, der kommer fra kulturer,
hvor det er forbundet med død, vold eller chikane, at man kritiserer
religioner, at man ytrer sig politisk, eller at man til og med som
kvinde har en stemme i samfundet. Og det vil også være ganske
nyttigt, hvis man i højere grad udviser de udlændinge, der udviser
klar disrespekt for disse værdier i form af at true andre på livet.
I SF's beslutningsforslag, som vi på linje med andre gerne vil
takke for, er der to elementer: Der er strafskærpelsen, og så er der
den del, der handler om en særlig forsknings- og efterforskningsenhed. Strafskærpelsen er vi for, men den særlige enhed er vi lidt
mere tvivlende over for. Vi vil gerne diskutere det under udvalgsbehandlingen og høre, hvad argumenterne for den er. Personligt er jeg
af den holdning, at jo mere man specialiserer politiet i specifikke
grupper, jo sværere bliver det for dem at være fleksible i forhold
til de udfordringer, der er i en hverdag med alle mulige former for

kriminalitet. Omvendt må vi jo også sige, at den her form for trusler
i øjeblikket ser ud til at lægge en dæmper på den offentlige debat
i vores samfund. Den har store konsekvenser for andre lande, og
den kan, hvis ikke vi får fat i det i tide, sætte nogle spor i vores
kultur, som kan være meget svære at komme af med. Altså, vi kan
havne i en situation, hvor vi har ytringsfrihed på papiret, men ikke i
virkeligheden, og det må vi for hver en pris forhindre.
Så med de ord kan Nye Borgerlige bakke op om forslaget, og vi
kan ikke bare bakke op, vi kan også sige, at vi er rigtig glade for, at
SF har fremsat det her forslag. Det betyder meget for os, og det vil
og kan betyde meget for vores samfund. Jeg håber, at det er et tegn
på, at vi også kan få nogle af de her værdimæssige diskussioner på
tværs af partiskel fremover, for det er ikke kun ytringsfriheden, det
er også religionsfriheden, det er også ligestillingen mellem kønnene
osv., som er under pres i en grad, som vi ikke har set før. Og der
har jeg også et lille håb om, at SF – baseret på, hvad man har sagt
tidligere – kan være med i den debat. Med de ord vil jeg sige tak.
Kl. 15:55

Første næstformand (Karen Ellemann):
Tak til Nye Borgerlige. Der er ingen korte bemærkninger til ordføreren. Den næste ordfører kommer fra Liberal Alliance, og det er hr.
Ole Birk Olesen.
Kl. 15:55

(Ordfører)
Ole Birk Olesen (LA):
Tak for det. Ytringsfriheden i Danmark er alvorligt truet i de her
år og har egentlig været det det seneste årti eller måske endda lidt
længere. Der er folk, der lever af at tale, at skrive og at underholde,
som ikke i dag vover at gøre grin med bestemte ting, skrive kritisk
om bestemte ting og udstille bestemte ting, fordi de frygter for og
endda har grund til at frygte for deres liv og helbred, hvis de gør det.
Og det værste er ikke engang, at man har grund til at frygte for sit
eget liv og helbred – det tror jeg faktisk at en del mennesker godt
kan håndtere. Men hvis man også er i en familie, hvis man har børn,
hvis man har en ægtefælle, er det ikke kun en selv, det potentielt
kan gå ud over; man tager også med sin deltagelse i den offentlige
debat et ansvar på sig på vegne af f.eks. sine børn, og dér bliver
de fleste mennesker altså, uanset hvor modige de er på egne vegne,
ramt meget hårdt og kan vige tilbage for at sige ting og skrive ting,
som de ellers ville have sagt.
Det handler især om radikal islam. Det må siges, fordi vi fra
venstrefløjen i Folketinget i dag har hørt, at det ligesom er alle
mulige grupperinger, der truer ytringsfriheden. Det er jo rigtigt, at
man også kan deltage i ligestillingsdebatten eller man kan deltage i
debatten om, hvordan mink skal håndteres i coronatider, og få hårde
bemærkninger og sågar også trusler. Det skal fordømmes, og det
er uantageligt osv., men der er mig bekendt ingen deltagere i ligestillingsdebatten, der lever under politibeskyttelse. Der er mig bekendt
heller ingen deltagere i debatten om, hvordan vi skal håndtere mink,
som lever under politibeskyttelse. De mennesker, der lever under
politibeskyttelse i Danmark, er nogle, der har udtalt sig kritisk, drilsk
eller sjovt om islam. Det er dér, vi bruger vores politiressourcer. Og
så tror jeg, at vi måske har nogle centrale medlemmer af regering
og Folketing, som også er under beskyttelse, fordi man frygter, at de
vil blive angrebet af rabiate venstreorienterede ude på Nørrebro og
lignende. Det er den konkrete trussel i dag.
Derfor hilser vi det her forslag fra SF om at fordoble straffene på
området meget velkommen, for vi synes ikke, at 2 års straf er nok til,
at man er blevet tilstrækkeligt straffet for det, at man ikke alene har
gjort noget mod en konkret person, som nu føler sig truet og ikke tør
sige sin mening, men har gjort det mod hele samfundet – hele samfundet holder sig tilbage. Alle standupkomikere holder sig tilbage fra
at lave grin med Mohammed og islam. Alle politikere tager under

Tirsdag den 24. november 2020 (B 34)

overvejelse, hvorvidt de kan tåle at udtale sig i indvandrerdebatten,
om de skal være udlændingeordfører og lignende, fordi det måske
kan være et ubehageligt sted at være. Så derfor synes vi, at f.eks. en
maksimal strafferamme på op til 4 år i stedet for 2 år er den rigtige
vej at gå. Derfor kan vi støtte beslutningsforslaget på grund af det
her.
Vi har dog nogle betænkeligheder ved det forhold, at vi skal have
en særlig efterforskningsenhed i politiet, der beskæftiger sig med de
her ting. Ligesom fru Pernille Vermund ser jeg det sådan, at hvis vi
ansætter ti mennesker til at beskæftige sig med det her og de i nogle
måneder af året ikke rigtig har noget at bestille, skulle de så ikke
kunne beskæftige sig med noget andet i den tid, fordi de altså er ansat til at efterforske ytringsfrihedstrusler? Der tror jeg altså mere på
en fleksibilitet på området. Men jeg kan forstå på justitsministeren,
at man godt kan stemme for beslutningsforslag, selv om man kun går
ind for halvdelen af det. Og hvis det er sådan, det er, tror jeg også, at
vi vil stemme for det. For vi går i hvert fald ind for halvdelen af det
her beslutningsforslag.
Kl. 15:59

Den fg. formand (Bent Bøgsted):
Så siger vi tak til ordføreren. Så er det ordføreren for forslagsstillerne, fru Karina Lorentzen Dehnhardt, SF. Værsgo.
Kl. 16:00

(Ordfører for forslagsstillerne)
Karina Lorentzen Dehnhardt (SF):
Tak for ordet. Det var jo en vældig positiv omgang, synes jeg.
Først tak til justitsministeren for at anerkende behovet for at gøre
noget og faktisk også at ville gøre noget, og tak til ordførerne fra
alle de andre partier, som også i forskellige afskygninger har støttet
beslutningsforslaget.
Sidste gang det her forslag var fremme, for det er jo en genfremsættelse, ville ministeren, som dengang var konservativ, gerne
afvente Ytringsfrihedskommissionen. Den barslede jo i foråret, og
desværre er der jo endnu ikke rigtig kommet nogen intiativer derfra,
der har fundet vej til lovgivning. Dengang blev det også påpeget, at
hvis man sådan skulle ønske sig særlige indsatser til en mere effektiv håndhævelse af trusler mod personer, som bruger deres lovlige
ytringsfrihed, hørte det hjemme under politiforhandlingerne, og det
kan jeg også godt lidt genkende i bemærkningerne her i dag, nemlig
at når det handler om den særlige efterforskningsenhed, er vi mere
splittede.
Til Liberal Alliance vil jeg sige, at allerede i dag er de jo i nogle
af de enheder, man har i politiet, fleksible. Bl.a. ved jeg, at selv om
man kan arbejde med social dumping og lastbiler, er det ikke en
barriere for, at man kan blive sat ud i en patruljebil. Så man havde
nok fundet en løsning.
Jeg vil sige, at der er et problem, det er der jo ikke nogen tvivl
om, og det er der også flere der har været inde på her i dag. Jeg
synes, dødstruslerne jo er de alvorligste trusler, men der er jo også
mobning og chikane, som måske nødvendigvis ikke falder ind under
trusler, men det er nogle af de ting, som danskerne selv nævner får
dem til at afholde sig fra at deltage i den offentlige debat. Og det kan
risikere at føre til selvcensur. Epinion har faktisk i en undersøgelse
kortlagt, at 40 pct. af danskerne – på trods af et ønske om at blande
sig i en debat – har afholdt sig fra at ytre sig på de sociale medier,
og det synes jeg da er et rigtig, rigtig stort problem. Så det er dejligt,
at ministeren vil se på straffen. Det er nogle voldsomme angreb, der
er på personer, som står frem i debatter i offentligheden i de her år,
og jeg synes simpelt hen ikke, at det er rimeligt, at man skal kunne
intimidere mennesker til at holde igen med at deltage.
Der er nok i dag for nogen for kort afstand mellem tanke og
handling på nettet, og de digitale muligheder har gjort, at det er
meget nemmere at genere og true i dag, end det nogen sinde har

27

været, og ved at man hæver straffen, håber jeg på, at man kan lægge
et filter ind i forhold til den der finger, der rammer sendknappen, og
stoppe noget af den her alvorlige digitale vold, som jeg vil påstå det
er, der finder sted på nettet.
Jeg synes, det er forstemmende at opleve via den dækning, Berlingske har haft af det, hvordan de kvinder, som deltager i ligestillingsdebatten, bliver truet med voldtægt og andre ubehagelige ting,
og det er nok rigtigt, som Liberal Alliance siger, at der ikke er
nogen af dem, der lever under politibeskyttelse, og jeg tror faktisk,
at mange af dem har svært ved overhovedet at få det anerkendt
som trusler, når det sker. Men det handler jo også om f.eks. Sara
Omar, som er forfatter til bogen »Dødevaskeren«, som har fortalt
om problemer med social kontrol, men som ender med at få brug
for politibeskyttelse, fordi hun bliver truet på livet. Det sker også
for folketingsmedlemmer, og i SF har vi oplevet, at Halime Oguz,
som er et af vores folketingsmedlemmer, også bliver truet, fordi hun
har deltaget i et tv-program, hvor hun har fortalt om livet i nogle
parallelsamfund, og det er jo et kæmpeproblem.
Så ét er straffen – det lyder, som om vi kommer i mål der – noget
andet er så håndhævelsen, som også skal være mere effektiv. Vi ved
jo, at den største faktor i at forhindre kriminalitet er risikoen for
opdagelse, og derfor kan straf ikke stå alene, og det er jo derfor, vi
havde tænkt en særlig efterforskningsenhed. Den får vi så ikke lige
her, men så tænker jeg, vi får noget at snakke om i politiforhandlingerne, i forhold til hvordan vi kan opprioritere den indsats.
Til DF vil jeg sige ja til, at vi får belyst strafferammerne – det
synes jeg vi skal tage i udvalgsarbejdet – og ja til at finde ud af,
hvordan vi så får lavet en bedre efterforskning. Det må vi finde ud af
at få sat på skinner.
Så vil jeg lige her til sidst i debatten sige, at jeg faktisk synes,
at der er et problem i forhold til det her med identitetsmisbrug, som
jo var noget af det, der ramte Anders Kronborg. I forhold til at
intimidere ham, så han måske ville lade være med at sige noget i den
her verserende minkdebat, synes jeg også – jeg ved det ikke, men det
er jo nærliggende at tro, at det kommer i kølvandet på den – at det, at
man chikanerer nogen ved at bestille ting i deres navn eller tilmelde
dem ting, som de jo ikke selv ved er blevet gjort, er en aggressiv
måde at prøve at intimidere nogen, som vil ytre sig i den offentlige
debat, på. Og det handler jo i princippet ikke kun om politikere, der
er faktisk rigtig mange almindelige mennesker, som oplever, at der
bliver oprettet falske profiler eller gjort ting i deres navn. Så derfor
håber jeg også, at vi på en eller anden måde kan blive enige om, at
sådan noget identitetstyveri/-misbrug bør kriminaliseres.
Så afslutningsvis vil jeg bare sige tusind tak for debatten. Jeg
synes, vi har taget i hvert fald et vigtigt skridt i bekæmpelsen af
vold og trusler på digitale midier. Vi har simpelt hen ikke brug for,
at folk bliver presset ud af den offentlige debat. Det er skadeligt for
demokratiet, og det skal selvfølgelig ikke ske. Tak.
Kl. 16:06

Den fg. formand (Bent Bøgsted):
Der er et enkelt spørgsmål. Fru Pernille Vermund.
Kl. 16:06

Pernille Vermund (NB):
Tak for det. Når vi i Nye Borgerlige bakker op, er det jo, fordi der i
beslutningsforslaget står, at det handler om at skærpe strafferammen
i straffelovens § 266 om trusler, altså at det er forhold, der i forvejen
er ulovlige. Men ordføreren nævner i sin ordførertale mobberi på
nettet, og der synes jeg, man begynder at blande nogle ting sammen,
for det, som er en lovlig ytring fra mig eller fra ordføreren, og som
måske er en kritik af en magthaver, en religion eller nogle idéer, kan
jo for andre opleves som mobberi. Så jeg håber, at ordføreren står
ved det, der står i beslutningsforslaget, og at det er det, vi bakker op
om, og at det, som man så føler som stødende eller krænkende eller

28

Tirsdag den 24. november 2020 (B 40)

som mobning, må man ligesom parkere et andet sted – altså, det må
vi tage i en anden debat. Det er bare for at få det præciseret.
Kl. 16:07

Den fg. formand (Bent Bøgsted):
Ordføreren.
Kl. 16:07

Karina Lorentzen Dehnhardt (SF):
Jamen jeg kan berolige spørgeren med, at det her forslag alene handler om trusler. Mobberi og chikane nævnte jeg, alene fordi Epinion
har lavet en undersøgelse, som viser, at det også er noget af det, der
er med til at afholde nogle fra at deltage i den offentlige debat. Så
det er ikke en del af forslaget her. Så har jeg et ønske om, at vi også
kigger på identitetstyveri, og det må vi jo se om vi også kan finde
sammen om.
Kl. 16:07

Den fg. formand (Bent Bøgsted):
Tak til ordføreren.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Det næste punkt på dagsordenen er:
14) 1. behandling af beslutningsforslag nr. B 40:
Forslag til folketingsbeslutning om etablering af en whistleblowerordning for ansatte i forsvarets og politiets efterretningstjenester og bedre tilsyn med efterretningstjenesterne.
Af Karina Lorentzen Dehnhardt (SF) m.fl.
(Fremsættelse 20.10.2020).
Kl. 16:08

Forhandling
Den fg. formand (Bent Bøgsted):
Forhandlingen er åbnet. Den første, der har ordet, er justitsministeren. Værsgo.
Kl. 16:08

Justitsministeren (Nick Hækkerup):
Tak for ordet. Jeg vil gerne indlede med at slå fast, at jeg har stor
forståelse for forslagsstillerens engagementet i og interesse for det
her område. Jeg er enig med forslagsstillerne i, at det i et demokratisk samfund er helt afgørende, at der er den fornødne tillid til vores
efterretningstjenester; at der er tillid til, at efterretningstjenesterne
agerer inden for deres beføjelser, og at de samarbejder med de tilsyn,
der skal kontrollere dem.
Det er dog samtidig af hensyn til Danmark og danskernes sikkerhed helt afgørende, at der ikke sker en spredning af meget sensitive oplysninger ud over det absolut nødvendige. Det handler i
sidste ende om at sikre, at Danmark fortsat har velfungerende efterretningstjenester, og at tjenesterne kan udføre den opgave, som de
er sat i verden for at løse, nemlig at passe på vores alle sammens
sikkerhed. Balancen mellem på den ene side at sikre tilliden til efterretningstjenesterne og på den anden side at undgå, at meget sensitive
oplysninger spredes ud over det absolut nødvendige, er mildest talt

vanskelig, det vil jeg ikke lægge skjul på. Beslutningsforslaget, som
vi behandler i dag, rammer ned i den vanskelige balance.
Inden jeg redegør nærmere for regeringens holdning, vil jeg kort
sætte et par ord på indholdet af beslutningsforslaget. Formålet med
beslutningsforslaget er for det første at pålægge regeringen i indeværende folketingsår at etablere en whistleblowerordning for ansatte
i Forsvarets Efterretningstjeneste og Politiets Efterretningstjeneste.
Ordningen skal sikre, at de ansatte får mulighed for at rette anonym
henvendelse til enten de uafhængige tilsyn med efterretningstjenesterne eller til Folketingets udvalg vedrørende efterretningstjenesterne, det, som i daglig tale omtales som Kontroludvalget. Tilsynet
og Kontroludvalget skal samtidig bemyndiges til at iværksætte en
undersøgelse af de sager, som de via ordningen måtte blive gjort
bekendt med.
Beslutningsforslaget indeholder for det andet et forslag om, at
det pålægges regeringen at sikre, at tilsynets beføjelser udvides,
så det får kompetence til at kontrollere alle dele af de danske efterretningstjenesternes arbejde. For en god ordens skyld skal jeg,
som forslagsstillerne jo også selv påpeger, gøre opmærksom på, at
der allerede er etableret en whistleblowerordning i Politiets Efterretningstjeneste. Ordningen giver dog ikke adgang til at indberette til
tilsynet med efterretningstjenesterne eller til Kontroludvalget, sådan
som det foreslås i beslutningsforslaget. Jeg kan også se, at ordningen
på PET's område er nævnt i bemærkningerne til beslutningsforslaget,
så forslagsstillerne er bekendt med den.
På forsvarsministerens område er der etableret en generel whistleblowerordning, som kan håndtere uklassificerede sager. Og som
forsvarsministeren i dag har meldt ud, har Forsvarsministeriet nu
iværksat etablering af en whistleblowerordning for Forsvarets Efterretningstjeneste på kort sigt, som kan håndtere henvendelser om
klassificerede sager.
Når jeg læser bemærkningerne til beslutningsforslaget, står det
klart for mig, at forslagsstillerne er bevidste om den vanskelige
balancegang mellem på den ene side at sikre tilliden til efterretningstjenesterne gennem tilsyn og åbenhed og på den anden side at sikre
effektive efterretningstjenester, hvilket nødvendiggør lukkethed om
deres arbejde og deres arbejdsmetoder. Det afgørende spørgsmål
i denne sammenhæng bliver jo så, om regeringen er enig med forslagsstillerne i, at den ordning, som der lægges op til med beslutningsforslaget, rammer den rigtige balance.
Regeringen har som bekendt allerede som led i opfølgningen
på den såkaldte FE-sag, som forslagsstillerne også nævner i beslutningsforslaget, tilkendegivet, at der sideløbende med og på baggrund
af den kommende undersøgelse af visse forhold i Forsvarets Efterretningstjeneste i andre spor vil ske opfølgning på den kritik, som
tilsynet er kommet med. Forsvarsministeren har i den forbindelse
allerede tilkendegivet, at Forsvarsministeriet vil adressere anbefalingerne om bl.a. etablering af en whistleblowerordning. Herudover
vil Justitsministeriet og Forsvarsministeriet som led i opfølgningen
også se på rammerne for tilsynet med efterretningstjenesterne og relationen mellem Kontroludvalget, forsvarsministeren og justitsministeren, herunder i forhold til tilsynet. Der arbejdes selvfølgelig både
med Forsvarets Efterretningstjeneste og Politiets Efterretningstjeneste i den her sammenhæng. Spørgsmålet om etablering af eventuelle
eksterne whistleblowerordninger i Forsvarets Efterretningstjeneste
og Politiets Efterretningstjeneste, herunder de nærmere rammer for
sådan nogle ordninger, samt en stillingtagen til omfanget af tilsynets
kompetence bør derfor efter regeringens opfattelse afvente resultatet
af det arbejde.
Kl. 16:13

Jeg mener, det er helt afgørende, at vi nu får skabt et solidt og
helt gennemarbejdet grundlag at stå på, når vi skal fastsætte nye
regler på området. Det er et område, der, som jeg sagde indledningsvis, har meget stor betydning for Danmark og danskernes sikkerhed.

Tirsdag den 24. november 2020 (B 40)

Det nytter ikke noget, at vi på trods af gode intentioner får lavet regler, som utilsigtet kompromitterer efterretningstjenesternes arbejde.
Vi kan ikke på den måde risikere at spille hasard med danskernes
sikkerhed. Det kan jeg som justitsminister ikke være med til.
Omvendt er jeg, som jeg sagde tidligere, enig i, at det i et demokratisk samfund er helt afgørende, at der er den fornødne tillid til
vores efterretningstjenester, og at der er tillid til, at efterretningstjenesterne agerer inden for deres beføjelser og samarbejder med det
tilsyn, der skal kontrollere dem. Vi skylder hinanden og danskerne at
være grundige og omhyggelige, når vi som politikere træffer beslutninger, som kan påvirke alles tillid og sikkerhed. Derfor er det som
sagt regeringens opfattelse, at vi bør afvente resultatet af arbejdet
med opfølgning på tilsynets kritik i den såkaldte FE-sag, inden vi
lægger os endeligt fast på rammerne for whistlebloverordninger i
efterretningstjenesterne og omfanget af tilsynets kompetence.
Regeringen kan derfor ikke støtte beslutningsforslaget. Når det
er sagt, vil jeg dog gerne love, at de betragtninger og overvejelser,
som fremgår af beslutningsforslaget, vil indgå i det arbejde, som
regeringen allerede har igangsat. Tak for ordet.

Kl. 16:16

Den fg. formand (Bent Bøgsted):
Ministeren.
Kl. 16:16

Justitsministeren (Nick Hækkerup):
Det kan sagtens være, at der er elementer, jeg kan støtte op om.
Det, der er min pointe, er sådan set ikke, om det, der ligger her,
er godt eller ej. Jeg har jo også sagt, at der er dele af det, som vil
indgå i det videre arbejde, og at dette beskæftiger sig med den svære
balance. Jeg synes bare, man skal passe på med at kaste sig ud i
at lave den afvejning, før man er sikker på, at man har det fulde
beslutningsgrundlag, navnlig når man risikerer at spille hasard med
danskernes sikkerhed, hvis man rammer forkert.
Kl. 16:17

Den fg. formand (Bent Bøgsted):
Fru Karina Lorentzen Dehnhardt.
Kl. 16:17

Kl. 16:15

Den fg. formand (Bent Bøgsted):
Der er et spørgsmål fra hr. Kristian Hegaard.
Kl. 16:15

Kristian Hegaard (RV):
Tak for det. Jeg kunne godt tænke mig at høre ministeren, om ministeren mener, at eksempelvis Norge spiller hasard med tilliden
til deres efterretningstjenester, for det er jo ingen hemmelighed,
at Norge er noget mere fremme på banen end os, når det gælder
om, hvilke beføjelser deres tilsyn har, og hvad de kan undersøge.
Det gælder ikke bare deres efterretningstjenesters behandling af
personoplysninger. Man kan også kigge på operationer og agenter.
Så mener ministeren, at Norge spiller hasard med tilliden til deres
efterretningstjenester?
Kl. 16:15

Den fg. formand (Bent Bøgsted):
Ministeren.

29

Karina Lorentzen Dehnhardt (SF):
Tak for ordet. Jeg hører egentlig, at ministeren siger, at sagen ikke
er helt lukket, men at det kan være noget, som vi kommer til at
diskutere, og det synes jeg jo er godt.
Det kan godt være, at jeg ikke hørte ordentligt efter, men der
er noget, jeg måske har brug for at ministeren også lige siger et
par ord om. Nu bliver der snakket meget om FE-sagen, og det her
er jo i virkeligheden et gammelt SF-forslag, som blev til, længe
før den opstod, og faktisk blev det fremsat i foråret, men vi nåede
aldrig at behandle det, for så kom coronaen, og så blev det taget af
bordet. Så det er faktisk blevet aktualiseret af FE-sagen, men handler
i virkeligheden om en anden sag.
Men kan ministeren sige noget om, hvorvidt vi kun kommer til at
kigge på Forsvarets Efterretningstjeneste, eller om vi i virkeligheden
også kommer til at kigge på PET? De har jo ligesom ikke været
involveret i FE-sagen, men jeg synes faktisk, at der er brug for en –
selvfølgelig – ny samlet ordning, som skal gælde for begge tjenester.
Kl. 16:18

Kl. 16:15

Justitsministeren (Nick Hækkerup):
Det skal jeg ikke gøre mig til dommer over, for noget af det, som vi
har sagt der vil være indeholdt i det arbejde, som vi vil se på, med
at revidere FE-loven og PET-loven, vil være, hvordan det fungerer
i andre lande. Så jeg synes, vi skal hente inspiration fra bl.a. Norge
og sikkert også en masse andre gode lande. Generelt må man sige, at
Norge fremstår som et troværdigt og sikkert medlem af den vestlige
forsvarsalliance.
Kl. 16:16

Den fg. formand (Bent Bøgsted):
Hr. Kristian Hegaard.

Den fg. formand (Bent Bøgsted):
Ministeren.
Kl. 16:18

Justitsministeren (Nick Hækkerup):
Vi kommer til at kigge på begge dele. Som jeg husker det, var der
jo i virkeligheden sat en revision af PET-loven på lovprogrammet
for det folketingsår, som vi er gået ind i nu, men oplægget er, at
vi skal foretage revision af både FE- loven og PET-loven, og noget
af det, som vi skal gøre i den sammenhæng, er selvfølgelig også at
overveje, hvad tilsynets rolle er, og den skal jo gerne være om ikke
fuldstændig identisk, men så i hvert fald gerne nogenlunde afstemt
mellem de to forskellige tjenester, vi har.
Kl. 16:18

Kl. 16:16

Kristian Hegaard (RV):
Jeg er glad for, at ministeren siger, at Norge er et troværdigt medlem
af den vestlige sikkerhedsalliance. Det er jeg fuldstændig enig i, og
derfor vil jeg bare spørge ministeren, hvad der er til hinder for, at vi
giver vores tilsyn de samme beføjelser som dem, vi kender fra Norge
og for den sags skyld også andre sammenlignelige lande. Er der slet
ikke noget i det her beslutningsforslag, som ministeren umiddelbart
kan støtte op om i dag?

Den fg. formand (Bent Bøgsted):
Fru Karina Lorentzen Dehnhardt.
Kl. 16:18

Karina Lorentzen Dehnhardt (SF):
Det glæder mig, for jeg mener nemlig, at vi er nødt til at kigge på det
samlede system. Jeg er selvfølgelig lidt ærgerlig over, at ministeren
ikke bare siger, at det er et fantastisk forslag, men det tager vi med.
Men det her forslag blev faktisk til i kølvandet på, at Berlingske
skrev en række historier om en påstået agent, som befandt sig i Spanien, og det, jeg lagde mærke til i de her artikler, var, at der åbenbart

30

Tirsdag den 24. november 2020 (B 40)

var folk i tjenesterne, som var utilfredse med sagens behandling eller
noget i den stil – det var i hvert fald det, som artiklen beskrev.
Synes ministeren ikke, det er et problem, hvis der er ansatte, der
bliver nødt til at gå til pressen med deres frustrationer? Var det ikke
bedre, om vi havde en ekstern whistleblowerordning, så vi kunne få
folk til at gå derhen i stedet for? Det er klart, at hvis den er intern, vil
man ikke bruge den.

Med det sagt støtter Socialdemokratiet ikke forslaget, men arbejder videre i det spor, der er lagt.
Kl. 16:22

Den fg. formand (Bent Bøgsted):
Vi siger tak til ordføreren. Der er ikke nogen spørgsmål, så vi går
videre til næste ordfører. Hr. Morten Dahlin, Venstre.
Kl. 16:23

Kl. 16:19

Den fg. formand (Bent Bøgsted):
Ministeren.
Kl. 16:19

Justitsministeren (Nick Hækkerup):
Det, som jeg siger nu, har ikke noget at gøre med kommentarer,
stillingtagen eller forholden mig til den sag, der bliver henvist til, og
som har været omtalt i Berlingske, så jeg forholder mig ikke til, om
det, der er skrevet, sagt eller gjort i den sag, er rigtigt eller forkert.
Det er fuldstændig løsrevet fra den sag.
Jeg synes, at noget af det, vi skal se på, selvfølgelig er, hvordan
vi sikrer, at der laves en trykventil, sådan at også folk, der måtte
arbejde i vores tjenester, har mulighed for at kunne komme af med
oplysninger. Det, vi bare skal være opmærksomme på, er, at det er
uhyre sensitive oplysninger eller kan være det, og derfor bliver vi
nødt til at finde en anden ramme end den ramme, som gælder i
øvrigt.
Kl. 16:20

Den fg. formand (Bent Bøgsted):
Så siger vi tak til ministeren og går over til ordførerrækken. Den
første ordfører er hr. Jeppe Bruus, Socialdemokratiet. Værsgo.
Kl. 16:20

(Ordfører)
Jeppe Bruus (S):
Tak for det, og tak til SF for at fremsætte det her forslag, og som
ordføreren for forslagsstillerne var inde på, er det jo fremsat før den
verserende, vi kan kalde den FE-sag, som jo også har aktualiseret
diskussionen om tilsyn og de anbefalinger, der kommer fra tilsyn.
Derfor handler det her jo også om at finde balancen mellem, at vi
på den ene side har nogle efterretningstjenester, som kan fungere,
og som er en del af det vigtige fundament for danskernes sikkerhed,
og at vi på den anden side selvfølgelig også sørger for, at der er
mulighed for at kontrollere det arbejde, og at det arbejde foregår
inden for lovens rammer. Det er jo hele fundamentet for at leve og
virke i et demokratisk samfund, altså det er, at vi har tillid til vores
efterretningstjenester, at vi har tillid til hinanden, og at vi har tillid
til, at loven gælder alle steder.
Det er selvfølgelig også helt afgørende, i lyset af den anden sag,
vi drøftede her i Folketinget, og rammerne for det arbejde, der nu
er sat i gang, at den tillid ikke skal stå i vejen for, at vores efterretningstjenester kan fungere og fungere fortroligt. Det er jo ligesom
essensen af at have de her efterretningstjenester, at de opererer i det
skjulte til gavn for os alle sammen. Og som ministeren også var inde
på, har regeringen jo tilkendegivet, at man sideløbende med og på
baggrund af den undersøgelse af FE, som er i gang med at blive
iværksat, også kommer til at kigge på tilsynets rolle og herunder de
spørgsmål, som også bliver adresseret i beslutningsforslaget. Derfor,
selv om det her beslutningsforslag er fremsat før FE-sagen, er det
stadig væk aktuelt i forhold til at følge op på den undersøgelse, der
er sat i gang, og så tænker jeg, at det må glæde forslagsstillerne, at
forsvarsministeren i dag har iværksat en whistleblowerordning, der
også på kort sigt gør, at man har en ordning for de oplysninger, som
er klassificerede eller hemmelige.

(Ordfører)
Morten Dahlin (V):
Tak for det. Beslutningsforslaget her handler om at etablere en
whistleblowerordning for ansatte i Forsvarets og Politiets Efterretningstjenester, og man ønsker i øvrigt også med beslutningsforslaget,
at tilsynets beføjelser skal udvides, så de får adgang til at kontrollere
alle dele af efterretningstjenesternes arbejde, f.eks. deres operationer
og agentvirksomhed.
Det er afgørende for Venstre, at vi har nogle velfungerende efterretningstjenester, som har mulighed for at agere i et sikkert og
fortroligt rum. Vores efterretningstjenester udgør en vital funktion
for at sikre danskerne og Danmarks sikkerhed, for der er en reel og
alvorlig terrortrussel mod Europa og mod Danmark.
Samtidig er det vigtigt, at der er tillid til de danske efterretningstjenester i befolkningen, og vi har jo desværre set nogle sager omtalt
i offentligheden. Dem skal jeg ikke gå ind i, men vi kan i hvert
fald konstatere, at det nogle steder har sået tvivl om efterretningstjenesternes arbejdsmetoder. Og det gør det jo ikke meget lettere, at
det i sagens natur er ekstremt svært for efterretningstjenesterne at
kommentere på de konkrete sager i pressen.
Derfor er det også en afgørende forudsætning for den folkelige
tillid, der er brug for, at tilsynet kan føre den fornødne retlige
kontrol med, at tjenesterne overholder loven, respekterer borgernes
retssikkerhed og vores alle sammens frihedsrettigheder. Derfor er
vi i Venstre åbne for at diskutere, om vi har den rette balance for
tilsynets beføjelser, men vi er ikke indstillet på at forhaste os i det
her spørgsmål. Det er sagen simpelt hen for vigtig til. Og jeg kunne
komme med mange kommentarer om at forhaste sig lige i øjeblikket,
men det skal jeg undlade.
I Folketinget er der bred opbakning til, at vi får undersøgt Forsvarets Efterretningstjeneste, tilsynet med det, og den her brede opbakning har jo også medført, at justitsministeren og forsvarsministeren i samme forbindelse har sagt, at de ønsker at se på rammerne for
tilsynet samt forholdet til Folketingets Kontroludvalg. Det betyder så
i øvrigt, at evalueringen af PET-loven trækker ud – det mener jeg
også at ministeren nævnte før – fordi man afventer en afklaring af
hele den her proces.
I Venstre mener vi, at vi bør vente på, at den her undersøgelseskommission har udført sit arbejde, og vi vil også gerne høre, hvilke
konklusioner regeringen drager efter det. Det er vigtigt at understrege, at det ikke er, fordi vi afviser, at der kan ske noget på det her
felt, men når det kommer til vores efterretningstjenester og rigets
sikkerhed, mener vi i Venstre ikke, at vi skal træffe nogen forhastede
beslutninger. Det er vigtigt, at vi gør arbejdet ordentligt og grundigt
og ikke bare prøver at se handlekraftige ud – og det er en kommentar
til den her sag. Så vi er selvfølgelig positive over for at kigge på
den her balance, når undersøgelsen er afsluttet og konklusionerne er
fremlagt. Og med det kan jeg meddele, at Venstre ikke kan støtte det
her beslutningsforslag.
Kl. 16:26

Den fg. formand (Bent Bøgsted):
Der er et spørgsmål fra hr. Kristian Hegaard. Værsgo.

Tirsdag den 24. november 2020 (B 40)

Kl. 16:26

Kristian Hegaard (RV):
Tak for det. Altså, vi forhaster jo ikke noget ved at give os i kast
med at gå videre i nogle af de retninger, der er i det her beslutningsforslag. Det er jo sådan, at vi har diskuteret efterretningstjenesterne
i mange, mange år – og gudskelov for det, for det er jo altid en
spændende debat.
Derfor kunne jeg godt tænke mig at høre ordføreren, om han mener, at det sår tvivl om, at efterretningstjenesterne agerer i et sikkert
og fortroligt rum, hvis man indfører en whistleblowerordning, som
der er lagt op til her; hvis man indfører, at der er et årligt møde
mellem Kontroludvalget og Tilsynet med Efterretningstjenesterne;
eller hvis man giver tilsynet de samme beføjelser, som man har
i eksempelvis Norge. Sår det tvivl om, at efterretningstjenesterne
agerer i et sikkert og fortroligt rum?
Kl. 16:27

Den fg. formand (Bent Bøgsted):
Ordføreren.
Kl. 16:27

Morten Dahlin (V):
Det kloge svar på det spørgsmål er jo, at der er bred opbakning her
i Folketinget til, at vi nu skal have undersøgt det her til bunds. Jeg
tilkendegav lige før på Venstres vegne, at vi er klar til at kigge dybt
ind i, om balancerne er de rigtige, og om vi har de rigtige værktøjer
til at kunne kontrollere. Det er vi sådan set åbne for en diskussion
om. Men det kloge svar er jo, at tingene skal tages i den rigtige
rækkefølge. Nu må vi se, hvad undersøgelsen viser. Vi vil også høre,
hvilke konklusioner regeringen drager på vegne af undersøgelsen.
Og så må vi bagefter tage stilling til, hvad der skal gøres. Det er den
rigtige måde at gøre det på. For det her er ekstremt vigtigt. Det er
ikke for sjov.
Derfor – i respekt for opgavens vigtighed – må tingene blive
taget i den rigtige rækkefølge.
Kl. 16:28

Den fg. formand (Bent Bøgsted):
Hr. Kristian Hegaard.
Kl. 16:28

Kristian Hegaard (RV):
Tak for det. Nu fik jeg så det kloge svar. Så vil jeg gerne høre
Venstres holdning. Venstres ordfører sagde jo, at det er vigtigt, at
når man træffer nogle beslutninger, skal der ikke sås tvivl om, at
efterretningstjenesterne agerer i et sikkert og fortroligt rum.
Derfor vil jeg spørge, om ordføreren mener, at det sår tvivl om,
at efterretningstjenesterne agerer i et sikkert og fortroligt rum, hvis
man indfører en whistleblowerordning som foreslået her; hvis der
kommer et årligt møde mellem Kontroludvalget og Tilsynet med
Efterretningstjenesterne; og hvis tilsynet får de samme beføjelser,
som man har i Norge.
Kl. 16:28

Den fg. formand (Bent Bøgsted):
Ordføreren.
Kl. 16:29

Morten Dahlin (V):
Jamen Venstres holdning er krystalklar. Venstres holdning er nemlig
den, at vi forholder os til det ekstremt kloge svar, som Venstres
ordfører gav lige før, nemlig at det her skal gøres i den rigtige
rækkefølge. Der er et bredt politisk ønske om at få undersøgt det her
til bunds. Når vi har fået undersøgt det og vi har konklusionerne, er
vi sådan set klar til at kigge på, om balancen i forhold til tilsynets

31

beføjelser er den rigtige i dag. Og det skal jo ske med det for øje,
at det på den ene side er vigtigt, at der er en retlig kontrol med, at
love og regler bliver overholdt, og at der på den anden side er det
forhold, at de her efterretningstjenester har brug for et fortroligt og
sikkert rum for at kunne udøve deres arbejde, som er ekstremt vigtigt
for Danmark og for danskernes sikkerhed.
Kl. 16:29

Den fg. formand (Bent Bøgsted):
Så siger vi tak til ordføreren og går videre i rækken. Det er hr. Peter
Skaarup, Dansk Folkeparti, som ordfører. Værsgo.
Kl. 16:29

(Ordfører)
Peter Skaarup (DF):
Tak til SF for fremsættelsen af det her forslag. Det er jo i to dele. Det
handler dels om en whistleblowerordning, og det handler dels om at
øge tilsynets kontrol med efterretningstjenesterne. Der er ingen tvivl
om, at den seneste sag omkring Forsvarets Efterretningstjeneste har
været meget, meget alvorlig. Det er faktisk en skandale, hvis nogen
af de forhold, som har været fremme i medierne, har sin rigtighed,
og det har sit eget forløb med den kommission, der bliver nedsat, og
vi er jo i øjeblikket lige ved at lægge sidste hånd på betænkningen i
Udvalget for Forretningsordenen.
Når det så er sagt, skal vi jo tænke os rigtig grundigt om, når
vi laver ændringer i balancerne mellem tilsyn, efterretningstjenester
og politisk kontrol herinde på Christiansborg, og derfor er det vores
opfattelse, at vi sammen med regeringen må drøfte de forhold, som
er forbundet med det her, nærmere, når vi er på den anden side
af kommissionen og den rapport, som forhåbentlig giver et bedre
indblik i, hvad der egentlig er foregået i den sag, som har været
meget omtalt.
En af de ting, som Dansk Folkeparti lægger utrolig meget vægt
på, er, at efterretningstjenesterne kan arbejde med det, som de er sat
i verden for. Og hvad er de sat i verden for? De er sat i verden for
at beskytte den danske befolkning mod terror, mod trusler, mod fjender, mod onde kræfter, som vil det liv og de værdier, vi har i Danmark og de vestlige lande, til livs. Derfor skal vi også være utrolig
forsigtige, hvis vi kommer til at handicappe efterretningstjenesterne
i det løbende arbejde, de yder, for at beskytte os alle sammen mod
f.eks. terror fra Islamisk Stat.
Det, som vi under ingen omstændigheder må få til at ske, når
vi behandler noget i Folketinget sådan en tilfældig dag i Folketingssalen her med et tilfældigt, undskyld udtrykket, beslutningsforslag,
er, at vi bare lige siger: Nå ja, det lyder da meget godt. Lad os bare
gennemføre det. Det må vi ikke uden at gennemtænke, hvad det
rent faktisk betyder for efterretningstjenesternes kamp mod de onde
kræfter, der truer Danmark og vores værdier, og der skal sådan set
ikke så meget til.
Der er kræfter derude, Islamisk Stat og deres håndlangere rundtomkring i det vestlige samfund, som vil det rigtig skidt for det
fuldstændig almindelige jævne gode danske samfund, som vi har,
hvor vi mødes og diskuterer, og hvor vi løser konflikter med ord i
stedet for med vold, og det samfund, som vi gerne vil bevare. Så
hvis vi bare sådan lige siger ligesom SF, og det lyder jo forjættende
med mange af disse bemærkninger, der er her i beslutningsforslaget
og i bemærkningerne: Okay, lad os bare gennemføre det. Det lyder
da meget fornuftigt. Lad os bare få en whistleblowerordning. Lad
os bare med tilsynets kraft kontrollere alle dele af efterretningstjenesterne. Hvis vi gør det, kan vi godt komme til at skyde os selv i
foden i forhold til det, som vi var enige om, eller i hvert fald det, jeg
sagde jeg tror vi er enige om, nemlig at beskytte os selv mod onde
kræfter rundtomkring i verden.
Så vi skal lige tage det hele med et gran salt i forhold til det
her beslutningsforslag. Det er egentlig bare det, jeg siger fra Dansk

32

Tirsdag den 24. november 2020 (B 40)

Folkepartis side. Så er det klart, at på den anden side af kommissionen skal vi ind at se på, om den norske ordning, som SF nævner i
bemærkningerne, er bedre. Man nævner det også i selve forslagsteksten, at tilsynet skal kunne kontrollere alle dele af efterretningstjenesterne. Er det fornuftigt? Det lyder jo forjættende. Spørgsmålet er
bare: Er det fornuftigt? Tror vi på, at det er den danske model?
Og tror vi på, at den kommer til at handicappe vores efterretningstjenester på en sådan måde, at de ikke kan beskytte Danmark mod
terror, mod onde kræfter, og ikke kan sikre det samarbejde, vi også
skal have med en række andre lande, som er vores bedste venner i
forhold til at bekæmpe terror og Islamisk Stat, og den slags kræfter.
Tror vi på, at det kommer til at handicappe os i forhold til det
arbejde? Ja, så skal vi ikke gøre det. Så skal vi ikke gennemføre det
her forslag.
Så samlet set er ordene fra Dansk Folkeparti: Lad os nu ikke
handicappe vores efterretningstjenester, fordi der er en træls sag, der
kører i medierne, og lad os sørge for, at regeringen i stedet for det,
den har gjort inden for de seneste måneder, fremover ikke dummer
sig og fremover sørger for at holde tungen lige i munden i forhold
til det vigtige arbejde, som foregår i vores efterretningstjenester, og
lad os bakke op om alle de gode kræfter, de 99,9 pct., der arbejder
fornuftigt og godt til gavn for den danske befolkning ude i vores
efterretningstjenester. Lad os bakke alle de gode folk op inden for
forsvaret og politiet, som gør en fantastisk indsats for at beskytte os
mod terror og Islamisk Stat.
Så tak for forslaget, men nej tak i den her omgang.

man egentlig burde gøre her? Der ryger en masse spørgsmål op i
luften, og regeringen svarer ingenting. Regeringen vil ikke rigtig ud
med sproget, så jeg synes jo, at vi har brug for svar fra regeringen og
fra forsvarsministeren, ikke mindst, i den her sag, før vi finder ud af,
om tilsynet gør tingene på den rigtige måde, og jo også, om tilsynet
skal have mere magt. Det er jo det, SF vil her. Skal tilsynet have
mere magt? Jamen det kan da godt være, men så må vi da lige have
svar på, hvad der egentlig er foregået, for det er ikke kun positivt,
nødvendigvis. Så det bliver interessant at se nærmere på det.
Kl. 16:37

Den fg. formand (Bent Bøgsted):
Fru Karina Lorentzen Dehnhardt.
Kl. 16:37

Kl. 16:35

Karina Lorentzen Dehnhardt (SF):
Men hr. Peter Skaarup ved jo godt, at der er ting, man ikke kan
få svar på, når det handler om efterretningstjenesterne. Tilsynet vil
jo aldrig kunne fortælle i det fulde omfang, hvad der er deres bevæggrunde og deres tilsyn og deres kontroller, og sådan skal det også
være, for så ved vi, at der er nogen, der ligesom har indseende med
de her ting, og så behøver vi sådan set ikke at bekymre os om resten.
Men jeg mener at huske, at hr. Peter Skaarup var med i Norge,
da vi var oppe at høre om den norske model for tilsyn med efterretningstjenesterne, og jeg skal bare spørge hr. Peter Skaarup, om han
mener, der var nogen problemer med den norske model, som skulle
gøre, at den f.eks. ikke ville kunne fungere i Danmark.

Kl. 16:35

Den fg. formand (Bent Bøgsted):
Ordføreren.

Den fg. formand (Bent Bøgsted):
Der er spørgsmål. Fru Karina Lorentzen Dehnhardt.
Karina Lorentzen Dehnhardt (SF):
Tak for de ord. Jeg vil bare høre, om hr. Peter Skaarup ikke synes,
at tilsynet rent faktisk har vist sin berettigelse. Man kan jo i hvert
fald se i årsrapporterne, at det af og til finder nogle ting, som der
skal rettes op på, og det går jeg ud fra bliver gjort i god gænge. Men
for mig viser det egentlig, at det har haft en berettigelse, og at det
var en god idé at lave det, dengang vi blev enige om det. Så det, jeg
egentlig bare vil høre om, er, om hr. Peter Skaarup ikke synes, at vi
så også skal give dem den fulde pakke. Altså, lad dem dog gå ind i
alting, så kan vi sove roligt om natten og vide, at der er nogen, der
ligesom holder øje med det her – vel vidende, at de selvfølgelig ikke
skal lægge alle de her ting frem for offentligheden. Det ligger jo i
tjenesternes natur, at det kan man ikke.
Kl. 16:36

Kl. 16:38

Kl. 16:38

Peter Skaarup (DF):
Det er rigtigt, at jeg var med, da vi var oppe at kigge på den norske
model, og det er der ikke nødvendigvis nogen problemer i. Norge
er et land, vi på mange måder sammenligner os med i forhold til
forskellige ting på det forsvars- og sikkerhedspolitiske område. De
har måske lidt andre trusler mod nord, end hvad vi har så meget
fokus på, men okay. Nej, det, der er det afgørende her, er i og for
sig, om vi tror på, at den danske model er den rigtige. Vi skal jo
finde en dansk løsning på det her, og der er vi bare ikke klar til i
Dansk Folkeparti at sige, at tilsynet gør det så fantastisk godt og
alt er godt, også hos regeringen, omkring det samarbejde, der skal
være med tilsynet, og at vi er parate til at give dem væsentlig mere
magt efter en dansk model. Men vi vil meget gerne se på det, når
kommissionen er færdig, så må vi vurdere det nærmere.
Kl. 16:39

Den fg. formand (Bent Bøgsted):
Ordføreren.
Kl. 16:36

Peter Skaarup (DF):
Jamen altså, Dansk Folkeparti har været med til at bakke op om det
tilsyn, vi har, og det vil vi fortsat gøre, men det er klart, at hele den
her sag, som fru Karina Lorentzen Dehnhardt selvfølgelig også har
fulgt, omkring Forsvarets Efterretningstjeneste kommer til at sætte
nogle spørgsmålstegn, også ved tilsynets arbejde: Kører det på den
rigtige måde? Har der været noget overkill i den måde, man har
behandlet nogle ting på?
Vi havde jo et samråd for ikke så længe siden med forsvarsministeren, hvor forsvarsministeren lige pludselig meddelte, at den
måde, tilsynet havde udtalt sig på i den pressemeddelelse, der kom
ud her i august måned, var til stor overraskelse og frustration for
hele systemet. Hvori bestod den frustration? Hvor var det, man ikke
havde forventet den reaktion? Er tilsynet måske gået længere, end

Den fg. formand (Bent Bøgsted):
Så siger vi tak til ordføreren og går videre i ordførerrækken til hr.
Kristian Hegaard, Radikale.
Kl. 16:39

(Ordfører)
Kristian Hegaard (RV):
Tak for ordet, og tak til SF for at rejse det her, som vi jo også er i
fuld gang med at have fokus på, vedrørende efterretningstjenesterne
med afsæt i den aktuelle FE-sag. Som flere har været inde på, er det
jo altid et hensyn at tage, når vi diskuterer efterretningstjenesterne,
nemlig at tage det fornødne hensyn til balancen mellem sikkerhed,
tilliden til Danmark som samarbejdspartner i den vestlige sikkerhedsalliance og på den anden side tilliden til efterretningstjenesterne
fra befolkningen. For det er hævet over enhver tvivl, at vi har efterretningstjenester, der hver dag gør et stort og vigtigt arbejde for et

Tirsdag den 24. november 2020 (B 40)

trygt og sikkert Danmark. De forslag, der er skitseret her i beslutningsforslaget, handler bl.a. om en whistleblowerordning for ansatte
i Forsvarets Efterretningstjeneste og i Politiets Efterretningstjeneste,
og det kan Radikale Venstre fuldt ud støtte op om. Vi har kunnet
se i den aktuelle sag, at det er ganske relevant, at det også skal
kunne ske til Kontroludvalget vedrørende Efterretningstjenesterne
og til Tilsynet med Efterretningstjenesterne. Der er også et forslag
om, at det uafhængige tilsyn fremover får adgang til at kontrollere
flere dele af efterretningstjenesternes arbejde. Det er noget, vi kender
fra andre lande, eksempelvis Norge, som det har været fremme i
debatten her, men Storbritannien og andre giver også mulighed for,
at der kan kontrolleres flere områder. For i dag er det sådan, at det
uafhængige tilsyn kun kan føre kontrol med tjenesternes behandling
af personoplysninger osv., hvorimod den øvrige del såsom operationer og agentvirksomhed er undtaget fra tilsynets kontrol.
Radikale Venstre synes, at der er mange gode bud i det her
beslutningsforslag, som vi godt kan støtte. Derfor er vi positive over
for det her og regner med at kunnen støtte beslutningsforslaget
Kl. 16:41

Den fg. formand (Bent Bøgsted):
Så siger vi tak til ordføreren. Der er ingen korte bemærkninger. Den
næste ordfører i rækken er fru Jette Gottlieb. Værsgo.
Kl. 16:42

(Ordfører)
Jette Gottlieb (EL):
Tak. Vores ordfører på området, fru Rosa Lund, kan stadig ikke være
til stede, men jeg vil fremføre hendes synspunkter.
Enhedslisten støtter forslaget. Der er helt åbenlyst brug for en
stærkere kontrol med efterretningstjenesterne, og der skal være en
bedre beskyttelse af de modige og samvittighedsfulde whistleblowere, der tør sige fra, når noget er galt. Det er afgørende for vores
demokrati og retssikkerhed.
I Enhedslisten har vi igennem mange år kæmpet for at få oprettet
en whistleblowerordning i det offentlige, især i relation til forsvaret
og politiet, men også bredere. Det bør være mere åbenlyst end nogen
sinde, at det er en rigtig god idé, både når vi ser på skandalen i
Forsvarets Efterretningstjeneste, og når vi ser på f.eks. Danske Bank
og svindlen med hjælpepakker og sådan noget. Derfor er det også et
af Enhedslistens vigtige krav i finanslovsforhandlingerne, at vi skal
styrke forholdene for whistleblowere og lave en national whistleblowerordning.
For det er alt for ofte, at folk er bange for at stå frem med
viden om ulovligheder, fordi de kan miste deres job, og alt for
ofte får det store konsekvenser for dem, der så alligevel har fulgt
deres samvittighed og er stået frem. Her kan vi sikre, at folk har
et anonymt og sikkert sted at henvende sig, og vi skal sikre, at der
er kompetencer til at støtte medarbejdere, hvis de f.eks. bliver fyret
eller får trusler efter at have afsløret, at der foregår noget ulovligt
på deres arbejdsplads. Det er helt afgørende, at der er tilstrækkelig
uafhængighed, hvis det skal fungere godt.
Fra Enhedslistens side er vi glade for, at forsvarsministeren har
lyttet og efter de mange svindelsager langt om længe er begyndt at
bruge en whistleblowerordning i forsvaret. Den er dog stadig ikke
uafhængig nok i sin konstruktion. Ministeren har også varslet, at
man vil følge tilsynets anbefalinger og etablere en ordning i forhold
til Forsvarets Efterretningstjeneste. Det er også rigtig godt, men
også her er det nødvendigt at sikre, at der bliver den nødvendige
uafhængighed.
I forhold til tilsynet med efterretningstjenesterne er det også Enhedslistens ønske, at det skal styrkes gevaldigt. Det er faktisk også
grunden til, at vi ikke er med i den nuværende aftale – vi simpelt
mener simpelt hen, at det er for slapt, og at det er helt oplagt at sikre,
at tilsynet kan tilgå alle dele af tjenestens arkiver.

33

Så er der nogle enkelte forhold, som vi vil spørge ind til: Er det
uafhængigt nok, og er der ressourcer nok hos tilsynet til at være
kontaktpunkt for whistleblowere? Vi tænker her på, og at vi også
skal se på en generel styrkelse af tilsynet og overveje formålet og en
specialiseret whistleblowerordning.
Endelig vil jeg sige noget om det fremadrettede arbejde. Vi er
virkelig skuffede over, at SF har stillet sig bag en dybt utilstrækkelig
og tandløs undersøgelse af sagen om Forsvarets Efterretningstjeneste. På torsdag skal sagen behandles i Folketinget, og vi har fra
Enhedslistens side stillet en række ændringsforslag, bl.a. inspireret
af kritikken fra Institut for Menneskerettigheder, og foreslår således,
at al tilsynets kritik skal undersøges, og at kommissoriet for undersøgelsen skal lægges frem, så vi faktisk kan have tillid til, at der
reelt bliver gravet i sagen. Vi håber på SF's støtte til Enhedslistens
ændringsforslag, for vi kan bestemt blive enige om, at tilsynet med
efterretningstjenesterne og forholdene for whistleblowere skal styrkes. Men vi burde vel også kunne blive enige om, at når alle røde
lamper blinker, så skal sagerne undersøges ordentligt, og de ansvarlige stilles til ansvar, og det sker jo ikke, hvis vi bare klapper hælene
sammen og tavst lader Socialdemokratiet og Venstre lave rævekager
om en undersøgelse, der er helt utilstrækkelig.
Men Enhedslisten støtter forslaget.
Kl. 16:45

Den fg. formand (Bent Bøgsted):
Tak til Enhedslisten. Så er det hr. Naser Khader, Konservative.
Værsgo.
Kl. 16:45

(Ordfører)
Naser Khader (KF):
Tak. Med dette beslutningsforslag fra SF bliver det foreslået, at der
skal etableres en whistleblowerordning for ansatte i Forsvarets og
Politiets Efterretningstjenester samt at udvide Tilsynet med Efterretningstjenesternes beføjelser til at kontrollere.
De danske efterretningstjenester har mange meget dygtige folk
ansat, som hver dag er med til at sikre danskernes tryghed og sikkerhed. Det skal vi være meget glade for og værdsætte, og som
efterretningstjeneste arbejder man under nogle helt særlige betingelser og vilkår. Altafgørende er det, at samarbejdspartnere, kilder og
allierede oplever, at vi lever op til den tillid, som er en forudsætning
for at have efterretningstjenester i verdensklasse. Med en whistleblowerordning, som SF foreslår, kan denne tillid blive svækket, og det
må vi ikke risikere. For tillid tager lang tid at opbygge med vores
allierede, men den kan også forsvinde på et øjeblik.
Efterretningstjenesterne balancerer hver dag på en balancegang
mellem demokratisk gennemsigtighed på den ene side og behovet
for fortrolighed på den anden side. Der er et klart behov for, at der
bliver ført kontrol med vores efterretningstjenester – det er vigtigt
– men vi skal også tænke os om, inden vi iværksætter initiativer på
dette område. For det kan som værste konsekvens have betydning
for nationens sikkerhed, og vi må ikke gamble med nationens sikkerhed.
Vi vil gerne i dialog om, hvordan vi sikrer en ordentlig kontrol
med vores efterretningstjenester, men vi mener ikke, at SF's beslutningsforslag er løsningen. I øvrigt igangsætter man snart en redegørelse i forhold til det, der skete med tilsynet her i august måned i år,
og lad os vente og se, hvad redegørelsen bringer, og i øvrigt er det
vigtigt, at alt ikke bliver offentliggjort, for så gambler vi igen med
vores nations sikkerhed. Derfor kan Det Konservative Folkeparti
ikke støtte SF's beslutningsforslag.

34

Tirsdag den 24. november 2020 (B 40)

Kl. 16:48

Den fg. formand (Bent Bøgsted):
Tak til ordføreren. Det er så fru Pernille Vermund, Nye Borgerlige,
som ordfører. Værsgo.

Kl. 16:52

Den fg. formand (Bent Bøgsted):
Vi siger tak til ordføreren og går over til ordføreren for forslagsstillerne, fru Karina Lorenzen Dehnhardt, SF. Værsgo.

Kl. 16:48

Kl. 16:53

(Ordfører)
Pernille Vermund (NB):
Danske efterretningstjenester skal kunne arbejde under radaren. Det
er fuldstændig afgørende for danskernes sikkerhed. Følsomme oplysninger fra vores efterretningstjenester skal ikke ende i de forkerte
hænder. Det kan skade vores samarbejde med vores allierede og dermed danskernes sikkerhed. På den anden side af det ønske – ønsket
om en styrket sikkerhed – står et hensyn til borgernes retssikkerhed
og den mulighed, der skal være for, at vi kan være sikre på, at de
love og regler, der er omkring efterretningstjenesterne, også bliver
overholdt. Vi har i forbindelse med den verserende FE-sag aftalt, at
der skal udarbejdes en redegørelse, som netop – forhåbentlig – giver
en klarhed om, hvad forholdet er mellem borgernes retssikkerhed og
tilsynets beføjelser og efterretningstjenesternes arbejde.
Jeg har noteret mig i de mange samråd, vi har siddet i med
forsvarsministeren, at forsvarsministeren gentagne gange har sagt,
at vi har en god og dygtig efterretningstjeneste, og at hun føler sig
tryg ved efterretningstjenesten. Når man sidder som et lille parti og
dermed ikke sidder i Kontroludvalget, så har man ikke den direkte
indsigt i, hvad der kommer frem, hverken i den redegørelse, som vi
har igangsat på nuværende tidspunkt, eller hvad tilsynet i øvrigt har
gjort sig af notater ud over det, som kommer ud til offentligheden.
Men den del af redegørelsen, som vi får tilgang til, vil vi i Nye
Borgerlige kigge på – kritisk – og med det overordnede hensyn, at
danskernes sikkerhed for os står over alt. Vores forhold til vores
allierede er fuldstændig afgørende for, at vi som et lille land også
fremover kan være et frit land, så vores balance vil aldrig ende
i en situation, hvor vi vil have mere tilsyn og mere åbenhed på
bekostning af sikkerheden og dermed også friheden for borgerne. På
det grundlag kan vi ikke støtte SF's beslutningsforslag.

(Ordfører for forslagsstillerne)
Karina Lorentzen Dehnhardt (SF):
Tak for debatten. Det ser ud til, at det sådan er de gode gengangeres
forslagsdag i dag, og det gælder sådan set også det her beslutningsforslag fra SF. Det har været fremsat tidligere, og forslaget er ikke,
som nogle kunne opfatte det, fremsat i kølvandet på, at Tilsynet
med Efterretningstjenesterne har rejst anklager mod Forsvarets Efterretningstjeneste. Men man må sige, at lige præcis den sag har
aktualiseret debatten om tilsyn. Forslaget er en genfremsættelse af et
forslag fra 2015, og faktisk blev det også genfremsat i februar i år,
men det nåede ikke at blive behandlet på grund af corona.
Det, der gjorde, at jeg fremsatte forslaget, var faktisk en artikelserie, som der var i Berlingske i foråret, hvor der blev fortalt om en
mulig agent for de danske tjenester, som skulle være dømt i Spanien
for opgaver, han skulle have udført for dem. Nu kan vi jo ikke vide,
hvad der er i den sag, for danske tjenester af- eller bekræfter jo
aldrig den slags historier, og det er ikke første gang, at en sådan type
sag rammer medierne – det sker fra tid til anden.
Men jeg forventer sådan set heller ikke, hvis historien var sand,
at tjenesterne så lagde det frem, men jeg forventer, at der er et tilsyn
som af egen drift, når de læser pressen, kunne tage sådan en sag op
og sige: Den undersøger vi for at sikre os, at loven ikke er brudt i
det tilfælde. Jeg synes, det er afgørende for tilliden, at vi kan have
en vished for, at når der er ting, som ikke kan lægges frem, så er der
nogle med de rette kompetencer, som kan kigge det igennem.
Det ville jo også, hvis man havde de muligheder, sikre, at en
eventuel sag kunne forblive fortrolig, og det ville være med til at
sikre, at de danske tjenester ville kunne gøre det, som de skal. Vi har
jo et stort behov for, at de kan operere og opretholde tryghed for os
alle sammen både hertillands, men selvfølgelig også i udlandet.
I artiklerne om den her påståede agent kunne man faktisk se,
at det fremgik, at der skulle være talt med kilder i efterretningstjenesterne, som tilsyneladende skulle være vrede over, hvordan den her
sag var håndteret – og det går jo ikke, hvis det skulle være korrekt.
Det er derfor, vi har foreslået, at ansatte i tjenesterne skal have en
ventil for deres frustrationer og mistanker, og der har vi jo i særlig
grad tænkt på de her whistleblowerordninger, som kunne have f.eks.
en direkte klageadgang til Tilsynet med Efterretningstjenesterne. Så
sikrede man, at det var i et lukket system, hvor det ville blive kigget
efter, og så kunne det blive undersøgt, uden at man kompromitterede
efterretningstjenesternes arbejde, og så kunne befolkningen sove roligt, fordi den så ved, at der er styr på det.
Det er derfor meget glædeligt, at forsvarsministeren har meldt
ud, at man nu laver sådan en ekstern whistleblowerordning, men jeg
synes også, at det bør gælde for PET. De har en i dag, men den er
intern, og den synes vi selvfølgelig også skal være ekstern.
Så er der selve Tilsynet med Efterretningstjenesterne. Kernen her
er jo kontrol med persondataoplysninger, og det vil sige, at tilsynet
faktisk ikke kan gå ind i alle områder af tjenesternes arbejde. Hvis
nu den omtalte agentsag i Berlingske skulle have været sand, ville
man faktisk ikke kunne kontrollere den, hvis der ikke var behandlet
persondataoplysninger. Det synes jeg er et problem. Jeg synes, at tilsynet skal have lov til at kunne gå ind i alle aspekter af tjenesternes
arbejde.
Til sidst skylder jeg måske også at nævne FE-sagen, som måske
også burde fylde en lille smule her, for i den pressemeddelelse,
som Tilsynet med Efterretningstjenesterne gik ud med, om anklager
mod Forsvarets Efterretningstjeneste for at have brudt loven, så siger

Kl. 16:51

Den fg. formand (Bent Bøgsted):
Tak til ordføreren. Så er det hr. Ole Birk Olesen, Liberal Alliance,
som ordfører. Værsgo.
Kl. 16:51

(Ordfører)
Ole Birk Olesen (LA):
Tak for det. For Liberal Alliance går frihed og sikkerhed hånd i
hånd. Vi har svært ved at forestille os en sikkerhed uden frihed, og
vi har svært ved at forestille os en frihed uden sikkerhed, og derfor
har vi det lidt svært med håndfaste udmeldinger om, at vi sætter det
ene over det andet. For vi synes, at begge dele er en forudsætning for
hinanden.
Vi hilser forslaget fra SF velkommen, og vi tror, det er en god
idé, som SF foreslår, at whistleblowere i efterretningstjenesterne kan
gå til Tilsynet med Efterretningstjenesterne og berette om ting, der
foregår i efterretningstjenesterne, som de mener er ulovlige. Det tror
vi er en god idé inden for de rammer, som tilsynet i dag beskæftiger
sig med. Altså, hvis man henvender sig med ting, som ligger inden
for tilsynets arbejdsområder i dag, så tror vi, det er en god idé.
Vi har behov for at undersøge yderligere, om det også er en god
idé at udvide tilsynets tilsyn med flere ting, end man i dag beskæftiger sig med. Her er vi nervøse for, om det vil kunne risikere at gøre
det problematisk for efterretningstjenesterne at beskytte danskernes
sikkerhed, men det vil vi gerne dykke yderligere ned i, inden vi tager
endelig stilling til, hvordan vi vil stemme til SF's beslutningsforslag.

Tirsdag den 24. november 2020 (L 82)

tilsynet faktisk noget i retning af, at der forhold, som de ikke kan
undersøge, fordi det ligger uden for deres legalitetsbeføjelser. Med
andre ord ser det ud, som om der i hvert fald er en kerne af noget,
de ikke kan undersøge, og min agenda er egentlig bare: Lad os rydde
alle barrierer af vejen, lad tilsynet kunne undersøge alt.
Kl. 16:57

Så tror jeg måske lige, at jeg skylder at svare Enhedslisten. Nu
stillede jeg ikke et spørgsmål til Enhedslistens ordfører, fordi Enhedslisten ikke er stillet med den sædvanlige ordfører på området, og
det ville ikke være særlig pænt at stille et direkte spørgsmål til den
i dag udsendte ordfører. Men Enhedslisten kaldte den undersøgelse,
der er sat i gang om FE-sagen, for tandløs – og retter en kritik mod
SF. Enhedslisten ved jo godt, fordi Enhedslisten selv har siddet i
Kontroludvalget, at SF heller ikke kan fortælle, hvad den undersøgelse så indeholder, for man er jo som sagt pålagt tavshedspligt
omkring det, man hører og ser der. Sådan er det for SF, og sådan
var det også for Enhedslisten, da Enhedslisten havde den plads i en
periode. Så det vil jeg ikke køre mere rundt i.
Men jeg har dog et fornyet håb, for jeg opfattede faktisk justitsministeren som svagt positiv over for, at man kan kigge på nogle
elementer senere, når vi er blevet klogere på, hvad der er op og ned
i den her FE-sag. Det håber jeg vi lykkes med. Jeg vil i hvert fald
sige, at SF kommer til at holde fast i den her dagsorden, så jeg håber
ikke, vi skal stå her igen om et halvt år. Tak for ordet.
Kl. 16:59

35

ningen – ændring af selskabsloven, ændring ved kombinationen af
selskabsloven og årsregnskabsloven og lov om bemyndigelse til
midlertidig fravigelse af virksomheders pligter på selskabs- og regnskabsområdet i forbindelse med covid-19. Det meget konkrete i L 82
er dog lempeligere krav til omregistrering fra iværksætterselskaber
til anpartsselskaber og bemyndigelse til midlertidig fravigelse af
bestemmelser om fysisk fremmøde ved generalforsamling i virksomheders vedtægter eller tilsvarende aftaler i forbindelse med covid-19.
Det er et udtryk for en meget bred og meget positiv vilje til at
give gode muligheder for mennesker, der ønsker at etablere egen
virksomhed, altså det, der ligger bag dagens lovforslag.
Det lå også bag lovgivningen om ivs'erne, altså iværksætterselskaberne, da man kun stillede krav om 1 kr. for at etablere et sådant.
Det viste sig dog at være for løse rammer, og der har været brugt
mange ressourcer på at rydde op i forhold til denne ordning. Med
L 82 muliggør vi en lettere omregistrering af et iværksætterselskab
til et anpartsselskab ved indskud af restkapitalen, der er differencen
mellem iværksætterselskabets registrerede selskabskapital og minimumskravet til anpartsselskabers selskabskapital, der i dag er 40.000
kr. Tidsmæssigt forlænges fristen for omregistrering med 6 måneder
fra den 15. april til den 15. oktober 2021, så der er tid til at anvende
den nye mulighed for omregistrering.
Socialdemokratiet støtter lovforslaget, og vi indgår gerne aktivt i
udvalgsbehandlingen heraf.
Kl. 17:02

Den fg. formand (Bent Bøgsted):
Så siger vi tak til ordføreren.
Da der ikke er flere, der har bedt om ordet, er forhandlingen
sluttet.

Den fg. formand (Bent Bøgsted):
Tak til ordføreren. Den næste ordfører er hr. Torsten Schack Pedersen, Venstre. Værsgo.

Jeg foreslår, at forslaget henvises til Retsudvalget. Hvis ingen gør
indsigelse, betragter jeg dette som vedtaget
Det er vedtaget.

(Ordfører)
Torsten Schack Pedersen (V):
Tak for det. Iværksætterselskaber var et velment tiltag, som skulle
gøre det endnu lettere at starte virksomhed i Danmark. Desværre
viste evalueringen af ordningen tilbage i 2018, at der var for mange
problemer med iværksætterselskaber. For mange selskaber gik konkurs eller blev tvangsopløst på skatteborgernes regning, og skattetabene var større end hos enkeltmandsselskaber eller anpartsselskaber.
Derfor valgte et bredt flertal i Folketinget i 2019 at afskaffe iværksætterselskaberne, og de eksisterende iværksætterselskaber skulle
senest være omdannet til anpartsselskaber den 15. april 2021.
I august indgik et bredt flertal en aftale om at forlænge perioden for, hvornår iværksætterselskaberne skal være omdannet eller
lukket, med 6 måneder yderligere. Det giver god mening, særlig i
en coronasituation. Og samtidig aftalte vi at lempe måden, hvorpå
et iværksætterselskab kan omdannes til et anpartsselskab, således
at indskuddet i virksomheden skal forhøjes, så det svarer til et anpartsselskab, nemlig 40.000 kr. Dermed sikres en reel ligestilling
svarende til, hvis iværksætteren i sin tid havde valgt at etablere
sin virksomhed som et anpartsselskab. Det synes vi i Venstre er en
ganske fornuftig løsning, som gør, at man ikke risikerer at lukke
ellers velfungerende iværksætterselskaber, der måtte have underskud
i opstartsperioden, men som har en sund og fornuftig forretningsplan
og udsigt til at levere overskud i årene fremover.
Under forhandlingerne ønskede vi fra Venstres side at sænke kapitalkravet til anpartsselskaber. Vi har faktisk det næsthøjeste kapitalkrav i Europa for at stifte et selskab. Det er ikke hensigtsmæssigt,
at grænsen ligger så højt, når den i andre europæiske lande er betydelig lavere. Det krav kom vi ikke igennem med i forhandlingerne,
men det er fortsat Venstres ambition, og vi synes faktisk, at det konkrete forslag fra bl.a. Dansk Iværksætter Forening om et kapitalkrav
svarende til det europæiske gennemsnit på 8.000 kr. med mulighed
for delvis indskud og personlig hæftelse for restbeløbet er et rigtig

Det næste punkt på dagsordenen er:
15) 1. behandling af lovforslag nr. L 82:
Forslag til lov om ændring af selskabsloven, lov om ændring
af selskabsloven og årsregnskabsloven og lov om bemyndigelse
til midlertidig fravigelse af virksomheders pligter på selskabsog regnskabsområdet i forbindelse med covid-19. (Lempeligere
krav til omregistrering af iværksætterselskaber til anpartsselskaber og bemyndigelse til midlertidig fravigelse af bestemmelser om fysisk fremmøde ved generalforsamling i virksomheders
vedtægter eller tilsvarende aftaler i forbindelse med covid-19
m.v.).
Af erhvervsministeren (Simon Kollerup).
(Fremsættelse 11.11.2020).
Kl. 16:59

Forhandling
Den fg. formand (Bent Bøgsted):
Forhandlingen er åbnet. Den første, der har ordet, er hr. Orla Hav,
Socialdemokratiet. Værsgo.
Kl. 16:59

(Ordfører)
Orla Hav (S):
Uden at fornærme nogen kan man vist godt sige, at L 82 er en
skønsom blanding af mange elementer vedrørende erhvervslovgiv-

Kl. 17:02

36

Tirsdag den 24. november 2020 (L 82)

godt forslag til, hvordan kapitalkravet burde se ud i fremtiden. I den
aftale, vi indgik den 21. august, fremgår følgende:
»Partierne noterer sig derudover, at regeringen i efteråret vil indlede forhandlinger, om initiativer der har til formål at styrke iværksætteriet i Danmark. Partierne ser behov for, at der tages konkrete
skridt for at gøre det lettere for danske iværksættere at etablere sig
og drive deres virksomhed, da iværksættere er med til at skabe fremtidens arbejdspladser, dynamik i erhvervslivet og vækst i Danmark.«
Det var en rigtig, rigtig klog del af den aftale, men ifølge kalenderen slutter efteråret om 1 uge, og vi har ikke hørt noget fra
regeringen endnu. Så enten får regeringen meget, meget travlt den
kommende uge, eller også rykker forhandlingerne om et vigtigt område desværre længere væk, og det vil vi gerne beklage fra Venstres
side.
Jeg deler ikke helt den oplevelse, som den socialdemokratiske
ordfører havde, om, at lovforslaget her var alt godt fra havet og en
stor pose blandede bolsjer. Der er vel egentlig kun to forskellige
slags bolsjer i lovforslaget: Det om iværksætterselskaber og så en
bemyndigelse til erhvervsministeren om at kunne fastsætte regler om
midlertidig fravigelse af virksomheders vedtægter, eksempelvis i forhold til muligheden for at afholde elektroniske generalforsamlinger,
og ikke som en række vedtægter foreskriver, nemlig at det skal være
fysiske generalforsamlinger. Og selv om der de seneste dage har været positive forlydender i pressen om nært forestående vacciner mod
coronavirus, giver det for mig at se god mening, at muligheden for
eksempelvis at afvikle generalforsamlinger elektronisk også gælder i
2021.
Så vi kan fra Venstres side støtte lovforslaget, men jeg vil dog
gerne gøre opmærksom på, at regeringen ikke har leveret det lovede
i forhold til forhandlingerne om iværksætteri, herunder kapitalkrav
som lovet i aftalen fra august, og jeg håber derfor, at regeringen
snarest indkalder til forhandlinger om dette. Tak for ordet.
Kl. 17:06

Den fg. formand (Bent Bøgsted):
Selv tak til ordføreren. Næste ordfører er hr. Hans Kristian Skibby,
Dansk Folkeparti. Værsgo.
Kl. 17:06

(Ordfører)
Hans Kristian Skibby (DF):
Tak. Vi var jo nogle, der var unge og børn dengang tilbage i 70'erne
og så børneudsendelser på den eneste tv-kanal, vi alle sammen havde, og det var Danmarks Radio. Den var vi tvangsindlagt til, og der
var ikke mange børneudsendelser. Men jeg kan i hvert fald huske
»Sørøver Sally«, og jeg kan også huske, når man sang om alt det,
man kunne få for 1 kr., og igennem de senere år har man i hvert fald
kunnet kalde sig direktør ved at bruge 1 kr.
Dansk Folkeparti var jo betænkelige ved det helt fra starten;
vi mente faktisk, at det var en glidebane i forhold til at udvande
virkelysten, at man kunne kalde sig direktøren for det hele for 1
kr. – et stykke tyggegummi, og så var man direktør. Det er det, vi
har været vidne til igennem nogle år, og det var noget, der blev
bragt på bane af den daværende erhvervsminister, jeg tror, det var
hr. Henrik Sass Larsen, som var bannerfører på det, og der var jo
ikke de gode lyksaligheder, det ikke ville medføre, i forhold til øget
iværksættertrang i Danmark, hvis man kunne blive direktør for 1 kr.
Og vi bed på krogen, hele Folketinget så at sige, og sagde: Jamen
lad os da prøve det af. Der var ikke nogen, der slingrede i valsen i
forhold til det, ikke engang hr. Torsten Schack Pedersen fra Venstre.
Nej, vi var egentlig alle sammen enige om, at vi da skulle prøve det
af.
Problemet var jo bare, at det var svært at få det stoppet igen.
Dansk Folkeparti stod faktisk helt alene her i salen om ønsket om at
stoppe ivs-selskaberne, for andre partier ville kun gøre det, hvis de

samtidig kunne få lov til at sætte kravene til et anpartsselskab ned fra
50.000 kr. til 40.000 kr. Tiden gik – og nu skal det her ikke være en
historietime, men det bliver det jo lidt alligevel – og valget nærmede
sig, og vi måtte jo konstatere, altså os, der havde det formål at få
stoppet den her fuldstændig vanvittige katastrofekurs i forhold til
mærkelige iværksættere, at vi var nødt til at få loven ændret, inden
der blev udskrevet et valg, og det nåede vi så med nød og næppe
med den aftale, som også hr. Torsten Schack Pedersen var inde på i
sin ordførertale.
Der blev ændringen jo så også, at det blev billigere at stifte et
anpartsselskab, og det var Dansk Folkeparti med på. Vi synes, det
er fornuftigt med den balance, som vi har i dag, men det var ikke
fornuftigt at have enkronesselskaber i Danmark. Det kan godt være,
at der på papiret stod: Sikke dog en vækst, vi har, i antallet af
registrerede selskaber i Danmark; hu hej, hvor det går. Men når man
så kiggede ovre hos Erhvervsstyrelsen og de arbejdspladser, hvor
man sidder og skal gennemføre tvangslikvidering af selskaber, som
ikke overholder regnskabslovgivningen osv., altså dem, der lavede
momskarruseller, og dem, der gik ind via skatten og svindlede med
vores punktafgifter og vores moms og alt muligt andet, så kunne vi
jo se på de tal, vi fik – Dansk Folkepartis skatteordfører, hr. Dennis
Flydtkjær, stillede spørgsmål om det flere gange, og vi fik svar på
det, lang tid før vi fik det stoppet – at vi havde rundet 0,5 mia. kr. i
udgifter og tab på baggrund af ivs-selskaber.
Det siger jeg jo selvfølgelig ikke, fordi jeg ikke kan lide folk, der
har ivs-selskaber i Danmark, for mange af dem, der har det i dag, er
jo de sunde, og det er de gode, og det er dem, der har benyttet sig af
muligheden af et godt hjerte, og som også har bevist, at de kan drive
deres forretning. Derfor er det jo selvfølgelig også fair nok, at vi i
august måned lavede en aftale, hvor vi viser et skyldigt hensyn til, at
nogle af de her virksomheder selvfølgelig er kommet i klemme i forhold til corona og økonomi og finansiel udvikling osv., og så giver
det faktisk god mening, at vi forlænger vilkårene for og muligheden
for at omdanne sit selskab eksempelvis til et anpartsselskab i stedet
for. Og det giver også god nok mening, at vi gør det på den måde,
at vi opgør indskud af restkapital som en differenceberegning, sådan
at man kan konvertere den del af sin virksomhed og så komme lidt
billigere til et anpartsselskab.
Så bottomline er jo, at vi støtter det her lovforslag – selvfølgelig
gør vi det. Det er jo også baseret på en aftale, som et bredt udsnit
af partierne i Folketinget er gået med i, men det ændrer ikke på,
at hele præmissen om, at når bare vi sætter barren lavt nok, får vi
iværksætteri i kongeriget, ikke holder. Vi kan faktisk se på de tal,
der er kommet; de seneste nye tal viser, at selv her under corona og
den tid, der har været med det, går det faktisk okay med hensyn til
etableringen og antallet af nye selskaber i Danmark, og det synes jeg
selvfølgelig vi skal hilse velkommen. Men det har ikke været nogen
succes, og det skal ministeren ikke belastes for. Det kan vi så gøre
over for andre forhenværende ministre på området. Men vi støtter
lovforslaget.
Kl. 17:11

Den fg. formand (Bent Bøgsted):
Der var ikke nogle spørgsmål alligevel. Så siger vi tak til ordføreren,
og så er det fru Katrine Robsøe, Radikale, som ordfører. Værsgo.
Kl. 17:11

(Ordfører)
Katrine Robsøe (RV):
Tak for det. Egentlig er det her jo et forholdsvis lille lovforslag, men
jeg vil godt lige knytte et par ord til det nu, hvor vi står her alligevel.
Jeg er nemlig rigtig glad for, at vi har fundet et kompromis, der
gør, at det bliver lidt lettere at være en af de virksomheder, der skal
omlægge sig fra ivs til aps – også særlig i lyset af, at erhvervslivet
lige nu står i en rigtig svær situation under corona.

Tirsdag den 24. november 2020 (L 82)

Som flere har været inde på, omhandler det her lovforslag jo
både forlængelsen af den her solnedgangsklausul i forhold til en
midlertidig fravigelse fra virksomhedernes pligter på selskabs- og
regnskabsområdet, men samtidig gør det jo det også lettere rent
økonomisk at være et iværksætterselskab, der skal laves om til et
anpartsselskab, da man med lovforslaget kan lave indskud af restkapitalen. Samtidig forlænger vi så fristen for, hvornår man skal have
omlagt sig, med 6 måneder, og i lyset af den nuværende situation
synes jeg kun, at det er rigtig fornuftigt.
I forhold til den aftale, hvor vi blev enige om de her ændringer,
har vi også samlet noteret os, at regeringen vil indlede forhandlinger
om initiativer, der har til formål at styrke iværksætteriet i Danmark,
og de forhandlinger ser vi stadig rigtig meget frem til, for der er
behov for, at vi får set på, både hvordan vi gør det lettere for danske
iværksættere at etablere sig, og hvordan vi gør det lettere for iværksættere at drive deres virksomhed.
Vi skal skabe nogle rammer for, at de rent faktisk kan komme
til at vokse. Det kan ikke kun blive ved med at være et nogle ord
på et stykke papir. Vi har behov for de her iværksættere. Vi har
behov for vækstvirksomhederne. Vi har behov for de gode idéer
til at skabe nogle arbejdspladser, til at skabe den grønne omstilling
og til at finde på nye løsninger. Rent ud sagt har vi jo også brug
for vores iværksættere til at finde vej ud af den økonomiske del af
coronakrisen.
Der er så meget at tage fat på. Der er de grønne iværksættere.
Der er de kvindelige iværksættere. Der er adgangen til kapital. Det
er bare nogle af de store områder, som jeg virkelig tror på at vi med
et ordentligt fokus på iværksætteri ikke bare kan sætte fokus på, men
reelt også gøre noget ved, og det ser jeg utrolig meget frem til.
Radikale støtter selvfølgelig lovforslaget. Og så skal jeg også
hilse fra Enhedslisten og sige, at de også støtter lovforslaget.
Kl. 17:14

Den fg. formand (Bent Bøgsted):
Tak til ordføreren. Så er det fru Ina Strøjer-Schmidt fra SF som
ordfører. Værsgo.
Kl. 17:14

(Ordfører)
Ina Strøjer-Schmidt (SF):
Tak. Vores ordfører på området kunne desværre ikke være her, men
jeg har lovet at læse hendes tale op.
Ligesom langt de fleste af Folketingets partier er vi i SF enige
i, at vi skal arbejde for, at iværksætteri og innovation fortsat trives
i Danmark. Derfor må vi som politikere også tage ansvar, når de
løsninger, vi har skabt, ikke virker godt nok. Det var desværre tilfældet, da vi så en alt for høj andel af iværksætterselskaberne, ivs'erne,
ende med at koste statskassen og dermed skatteyderne mange penge
og endda blive brugt til svindel. Så det var uden tvivl det rigtige
valg, da vi sidste år valgte at afskaffe iværksætterselskaberne og lave
en overgangsordning. Sunde iværksætterselskaber skal selvfølgelig
kunne videreføres som anpartsselskaber, og naturligvis skal de selskaber have en ordentlig tidshorisont, men det mener vi også var
tilfældet.
Vi har dog forståelse for, at vi er blevet ramt af en global pandemi, og at overgangen derfor skal være nemmere for selskaberne.
Derfor er vi i SF også indstillet på, at overgangsperioden kan forlænges. Det er sund fornuft, at man fortsat kan fravige bestemmelser om
fysisk fremmøde til generalforsamlinger i de berørte selskaber. De
afholdte generalforsamlinger skal ikke resultere i øget smittespredning, og derfor er det fornuftigt, at de undtagelsesvis kan gøres
digitale.
Et af de elementer, der gjorde ivs'erne til en dyr oplevelse for de
danske skatteydere, var, at man ikke havde hånden på kogepladen.
Det er ikke en menneskeret ikke at skulle hæfte for sin forretning og

37

at kunne sende regningen videre til alle andre. Derfor ønsker vi et
balanceret beløb for at starte et anpartsselskab. Flere organisationer
som Dansk Industri og Landbrug & Fødevarer vil have beløbsgrænsen helt ned på 8.000 kr. Det synes vi i SF er for lavt, og vi mener, at
det vil medføre en risiko for, at flere vil misbruge selskabsformen.
Vi skal selvfølgelig arbejde for, at det fortsat bliver mere attraktivt at starte sin egen virksomhed, men vi må også have for øje, at
der fortsat skal være en balance mellem, hvad staten og fællesskabet
skal stå til regnskab for, og hvad der må være en naturlig risiko,
når man starter et selskab. Den balance er fundet i dette forslag, og
derfor kan SF støtte det.
Kl. 17:16

Den fg. formand (Bent Bøgsted):
Så siger vi tak til ordføreren. Vi går videre til den næste ordfører, og
det er fru Mona Juul, Konservative. Værsgo.
Kl. 17:16

(Ordfører)
Mona Juul (KF):
Tak for det, og tak for ordet. Der er ingen tvivl om, at Danmark
har brug for iværksættere. Vi har brug for nye idéer, nye virksomheder, nye arbejdspladser. Det skal være nemt og attraktivt at starte
op, og det skal være fedt at prøve at være selvstændig. Derfor var
jeg også ret begejstret få ivs-selskabsformen, men mindst lige så
lidt begejstret for den svindel, der tydeligvis fandt sted. Det skulle
stoppes, og der blev fundet en løsning på det ved at omregistrere til
anpartsselskab.
Men desværre lykkedes det ikke at sænke kapitalkravet for anpartsselskaberne, så meget som Konservative havde ønsket sig. Det
har også vist sig at være svært for mange iværksættere at skaffe den
nødvendige positive kapital på 40.000 kr. Samtidig har corona gjort
det endnu sværere også at nå omregistreringen. Derfor er det godt, at
vi i august lavede en aftale om at ændre herpå med en lempeligere
omregistrering. Nu er det kun differencen mellem ivs-selskabets registrerede selskabskapital og minimumskravet på de 40.000 kr. for at
blive anpartsselskab, der skal findes, og så får alle 6 måneder mere
til øvelsen.
Vi havde gerne set, at vi i samme ombæring sænkede kapitalkravet yderligere – det skal ikke være nogen hemmelighed. Da der ikke
var flertal for det i august, var det vigtigt at sikre en kommende
forhandling om at styrke iværksætternes vilkår. Og nu siger jeg
kommende, for jeg havde nok regnet med, at vi allerede var i fuld
gang, og jeg vil gerne herfra minde ministeren om aftaleteksten:
»Partierne noterer sig derudover, at regeringen i efteråret vil indlede forhandlinger, om initiativer der har til formål at styrke iværksætteriet i Danmark. Partierne ser behov for, at der tages konkrete
skridt for at gøre det lettere for danske iværksættere at etablere sig
og drive deres virksomhed, da iværksættere er med til at skabe fremtidens arbejdspladser, dynamik i erhvervslivet og vækst i Danmark.«
Ja, lige nøjagtig, kunne man sige. Startups er centrale for dansk
udvikling og vækst, også den grønne omstilling, og kan ikke blive
prioriteret nok. Vi tripper for at komme i gang, hr. minister. Og
hvem ved? Måske der nu kan skabes bedre forståelse for at sænke
kapitalkravet den her gang. Med lovforslaget får vi i øvrigt også
givet fortsat tilladelse til, at generalforsamlinger f.eks. kan gennemføres uden fysisk fremmøde, ifald det står i et selskabs vedtægter.
Coronaen er her nemlig lidt endnu, og det kræver nogle løbende
tilretninger.
Konservative stemmer selvfølgelig for lovforslaget – bare hvis
der var en enkelt, der skulle være i tvivl. Tak.
Kl. 17:19

Den fg. formand (Bent Bøgsted):
Der er et spørgsmål her fra hr. Hans Kristian Skibby.

38

Tirsdag den 24. november 2020 (L 82)

Kl. 17:19

Hans Kristian Skibby (DF):
Jamen det er sådan set, fordi det jo lyser ud af ordføreren, at man
har sådan en iver. Det kan jeg sådan set godt genkende, og vi kender
også godt følelsen i Dansk Folkeparti af, at tingene godt kan gå
lidt langsomt herinde på Christiansborg. Nu har Mona Juul jo kun
været her i halvandet år, og hun har måske også måttet sande, at det
godt nogle gange kan opleves lidt langsommeligt med at få tingene i
gang.
Det kan jeg godt anerkende, men – nu har jeg ½ minut til at
spørge – ordføreren insinuerer er jo også lidt, at det går meget dårligt
med at lave iværksætteri i Danmark. Og der vil jeg bare gerne spørge
ordføreren, om hun ikke er bekendt med, at antallet af nyetablerede
selskaber i Danmark i tredje kvartal af 2020 er væsentlig højere end
antallet af etablerede selskaber i tredje kvartal 2019.
Kl. 17:20

Den fg. formand (Bent Bøgsted):
Ordføreren.

er vigtigt, er, at vi giver så konkurrencevenlige vilkår for at starte
virksomhed i Danmark som muligt, og det kunne vi gøre ved at
sænke kapitalkravet til 8.000 kr.; så ligger vi på linje med landende
omkring os. Vi behøver ikke at gå ned på 1 kr., vi behøver ikke at
være Sørøver Sally hele bundtet; det var også i 1970'erne, så vi skal
måske også lige huske at opskrive den lidt.
Det er så vigtigt, at vi sikrer de her gode vilkår for iværksætterne.
Jeg er sikker på, at vi får en rigtig god forhandling om det her punkt,
og jeg tror, at vi skal længere ned end de 40.000 kr.
Kl. 17:22

Den fg. formand (Bent Bøgsted):
Så siger vi tak til ordføreren og går videre til hr. Lars Boje Mathiesen, ordfører for Nye Borgerlige. Værsgo.
Kl. 17:22

(Ordfører)
Lars Boje Mathiesen (NB):
Det er et fint forslag. Det kan vi godt støtte.
Kl. 17:22

Kl. 17:20

Mona Juul (KF):
Tak for spørgsmålet. Jeg insinuerer bestemt ikke, at det går ned ad
bakke for iværksætteriet. Jeg siger, at vi har behov for iværksætteri,
at vi har behov for nye idéer, at vi har behov for innovation – og
heldigvis er danskerne ikke blevet skræmt af hverken det ene eller
det andet.
Men det, vi kan gøre, hr. Hans Kristian Skibby, er at motivere
yderligere. For jeg er sikker på, at ordføreren er enig med mig i, at jo
flere iværksættere, jo bedre – i hvert fald de sunde og stærke af dem.
Kl. 17:20

Den fg. formand (Bent Bøgsted):
Hr. Hans Kristian Skibby.

Den fg. formand (Bent Bøgsted):
Det var hurtigt. Den næste ordfører er Ole Birk Olesen, Liberal
Alliance. Ja, det er ikke min skyld, at det går så hurtigt, hr. Ole
Birk Olesen – det var din kollega dér, der syntes, det skulle gå lidt
stærkere. Værsgo.
Kl. 17:22

(Ordfører)
Ole Birk Olesen (LA):
Jamen jeg må tilslutte mig ordene fra hr. Lars Boje Mathiesen. Også
vi stemmer for lovforslaget, og det gør vi med de samme argumenter, som har været benyttet af andre partier før os. Vi stemmer for.
Kl. 17:23

Kl. 17:20

Hans Kristian Skibby (DF):
Det er jo der, hvor vi godt kan blive lidt uenige alligevel, fru Mona
Juul. For Konservative siger, at vi bare skal sætte prisen ned – ja,
ja, bare sæt prisen ned – men omvendt må ordføreren vel også godt
kende lidt til det her med, at det kan være fornuftigt nok, at dem,
der etablerer sig og kalder sig direktører osv., også har hånden lidt på
kogepladen.
Hvis man kigger på den måde, man kan definere de 40.000 kr.,
man lægger ind i eksempelvis et anpartsselskab, på, så er det jo
ikke så svært at finde 40.000 kr., hvis det både kan være varelager,
andre værdier osv., som ligger til grund for det. Og så skal vi jo ikke
glemme, at den måde, rigtig mange iværksættere som f.eks. mig selv
gjorde det på, var ved at bruge vores cpr-nummer; det var simpelt
hen hele baduljen, og krakkede du, så krakkede. Sådan var det, og
sådan er der også stadig væk nogle, der vælger at gøre det på.
Det siger jeg ikke man skal, men anerkender ordføreren ikke, at
vi også er nødt til at stille nogle krav til den der bagvedliggende
finansiering, for ellers kan alle folk jo stille sig op og sige: Jeg er
direktør for det hele.
Kl. 17:21

Den fg. formand (Bent Bøgsted):
Ordføreren.
Kl. 17:21

Mona Juul (KF):
For min skyld må alle stille sig op og sige, at de er direktør i deres
eget liv og for det hele. Det er ikke det, vi på nogen som helst
måde skal finde nogen som helst form for forargelse i. Det, der

Den fg. formand (Bent Bøgsted):
Tak for det. Så er det erhvervsministeren, som jeg er sikker på ikke
kan gøre det så hurtigt. Værsgo.
Kl. 17:23

Erhvervsministeren (Simon Kollerup):
I princippet kunne jeg godt, for vi stemmer også for – jeg var lidt
spændt på, om hr. Ole Birk Olesen ville sige, at det var med de
samme argumenter som hr. Lars Boje Mathiesen, for så ville det
blive lidt spændende. Men tak for ordet, og også tak for en god
og effektiv behandling af lovforslaget her. Og hvis man lige skal
kridte de allermest centrale punkter i lovforslaget op, er formålet
med det her forslag jo relativt simpelt: Vi skal hjælpe de sunde
iværksættere videre, og vi skal samtidig holde fokus på at bekæmpe
svig og svindel. Forslaget indeholder, som jeg tror at hr. Torsten
Schack Pedersen også siger, to dele: punkt 1, at vi lemper kravene
til at omregistrere et iværksætterselskab, og punkt 2, at vi forlænger
muligheden for at fravige bestemmelserne for generalforsamlinger,
så det er muligt at afholde dem, selv hvis coronakrisen fortsætter
og der fortsat må være et forsamlingsloft. Men den første del om
omregistrering af iværksætterselskaber var jo noget, som vi aftale
tilbage i august måned i år, nemlig at vi skulle lempe her, og det
er det, som det her forslag udmønter. Det bliver muligt at omregistrere et iværksætterselskab til et anpartsselskab ved at indbetale differencen mellem iværksætterselskabets registrerede selskabskapital og
minimumskravet til anpartsselskabernes selskabskapital. Fristen for
omregistrering forlænges så med 6 måneder fra den 15. april 2021 til
den 15. oktober 2021.
Så er der delen i forhold til generalforsamlinger. I forhold til dem
er det en direkte udløber af, at vi står midt i en coronapandemi. I for-

Tirsdag den 24. november 2020 (L 87)

året fik vi har rigtig travlt på mange fronter med at tilpasse os coronapandemien, og mange af de tiltag, der var og er nødvendige, havde
også konsekvenser for en række af de pligter, der følger af de selskabs- og regnskabsretlige regler. Bl.a. gjorde forsamlingsforbuddet
det umuligt at leve op til eventuelle bestemmelser i virksomhedernes
vedtægter om fysisk fremmøde til generalforsamlinger, og mange
danske selskaber ville altså ikke have kunnet afholde deres generalforsamlinger og få godkendt deres årsrapporter, hvis vi ikke havde
gjort noget. Derfor vedtog vi den så mundrette lov, der hed lov om
bemyndigelse til midlertidig fravigelse af virksomheders pligter på
selskabs- og regnskabsområdet i forbindelse med covid-19. Det er en
lov, der har en solnedgangsklausul med effekt her fra 1. januar. Men
som alle selvfølgelig godt ved, er coronakrisen jo langtfra overstået
endnu, og vi ved endnu ikke, om forsamlingsforbuddet stadig væk
gælder, når næste års generalforsamlinger står for døren. Derfor vil
vi gerne give virksomhederne mulighed for, at de allerede nu kan
planlægge deres generalforsamlinger digitalt, også selv om vi ikke
kan sige noget helt konkret om udviklingen af smittespredningen i
2021.
Så med lovforslaget bliver det foreslået at forlænge bemyndigelsen til, at ledelsen kan fravige bestemmelser i selskabets vedtægter
eller lignende aftale om at afholde generalforsamlinger. Det vil
betyde, at det stadig vil være en mulighed at afholde en fuldstændig elektronisk eller en delvis elektronisk generalforsamling uagtet
vedtægtsbestemmelserne. Til gengæld vil det med lovforslaget ikke
længere være muligt at fravige de pligter efter selskabs- og regnskabslovgivningen, som f.eks. handler om fristen for at indsende
årsregnskab. Den nye bemyndigelse vil altså være en indsnævret
bemyndigelse i forhold til den gældende, da vi vurderer, at der
ikke fortsat er behov for den brede bemyndigelse. Samtidig bliver
solnedgangsklausulen forlænget fra den 1. januar 2021 til den 31.
december 2021.
Så for at runde synes jeg, at det er vigtigt, at vi opfører os
ordentligt over for de virksomheder, der opfører sig ordentligt. Derfor skal iværksætterselskaberne selvfølgelig have mulighed for at
omregistrere sig, og derfor skal virksomhederne selvfølgelig have
mulighed for at kunne planlægge deres generalforsamlinger digitalt.
Jeg ser frem til den videre behandling af lovforslaget i udvalget, og
jeg håber selvfølgelig, at det kan nå at træde i kraft her til den 1.
januar, så vi hurtigt kan få givet de danske virksomheder de bedste
muligheder for at planlægge deres fremtid. Og så skal jeg bare
knytte en enkelt bemærkning til det, som af naturlige årsager også
bliver fremhævet i debatten i dag, nemlig spørgsmålet om de politiske forhandlinger om iværksætteri og hvordan vi i fælles forståelse
med hinanden kan styrke iværksætteriet i Danmark. Det er fortsat
regeringens plan, at der skal indledes forhandlinger i indeværende år
– om vi lige når det, inden efteråret formelt slutter kalendermæssigt,
er jeg ikke hundrede procent sikker på. Men i 2020 indleder vi
forhandlingerne og får dem så afsluttet, når vi er klar til det, og det
kan så være, at det bliver i 2021. Men vi er fortsat enige med de
partier, som stod bag aftalen om at indlede forhandlingerne, så det
vil vi gøre snarest muligt. Tak.
Kl. 17:28

Den fg. formand (Bent Bøgsted):
Så siger vi tak til ministeren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Erhvervsudvalget. Hvis ingen gør indsigelse, betragter jeg dette som vedtaget.
Det er vedtaget.

39

Det næste punkt på dagsordenen er:
16) 1. behandling af lovforslag nr. L 87:
Forslag til lov om Tilsynet med told- og skatteforvaltningens
it-område.
Af skatteministeren (Morten Bødskov).
(Fremsættelse 11.11.2020).
Kl. 17:29

Forhandling
Den fg. formand (Bent Bøgsted):
Forhandlingen er åbnet, og den første, der har ordet, er hr. Troels
Ravn det, Socialdemokratiet. Værsgo.
Kl. 17:29

(Ordfører)
Troels Ravn (S):
Tak for ordet. Lovforslaget, vi behandler her i dag, er en udløber af
regeringens kasseeftersyn for 2019. Der viste sig at være en række
kritiske udviklingsopgaver i skatteforvaltningen. Det gælder i særlig
grad på it-området. Lovforslaget skal ses som et led i regeringens
plan for at genoprette og styrke tilliden til skattevæsenet. Regeringen
vil på sigt tilføre skattevæsenet 1.000 flere skattemedarbejdere og
oprette otte nye skattecentre i hele landet. Med finansloven for 2020
har vi allerede ansat de første 250 nye skattemedarbejdere og åbnet
de to første nye skattecentre.
Konkret handler lovforslaget om at styrke styringen og kontrollen
af skatteforvaltningens it-område, og derfor oprettes et uafhængigt
tilsyn bestående af fem eksterne eksperter, som skal udbygge og
styrke kontrollen med skatteforvaltningens it-område og understøtte
den parlamentariske kontrol af skatteforvaltningens it-drift og it-udvikling.
Det vil være It-tilsynets overordnede opgave at føre tilsyn med
skatteforvaltningens it-område samt yde it-faglig strategisk og teknisk rådgivning til skatteforvaltningen. Det uafhængige It-tilsyn skal
supplere den rådgivning, der ydes af statens it-råd, og understøtte det
eksisterende tilsyn i Skatteministeriet.
Det foreslås i den forbindelse, at It-tilsynet får følgende beføjelser: Tilsynet kan anmode skatteforvaltningen om at redegøre for
større og væsentlige beslutninger på it-området og om uddybende
beslutningsgrundlag for f.eks. større strategiske beslutninger; tilsynet
vil som led i sin tilsynsvirksomhed kunne afgive anbefalinger til
skatteforvaltningen efter et følg eller forklar-princip, og hvis skatteforvaltningen vælger ikke at følge en anbefaling fra It-tilsynet, vil
skatteforvaltningen skulle underrette It-tilsynet herom, og sagen vil
skulle forelægges skatteministeren.
It-tilsynet vil skulle afrapportere til skatteministeren om It-tilsynets arbejde i en årlig redegørelse, som offentliggøres og forelægges
Folketinget. It-tilsynet vil skulle underrette skatteministeren om forhold, som ministeren efter It-tilsynets opfattelse bør have kendskab
til. Og It-tilsynet vil skulle behandle underretninger, som It-tilsynet
modtager gennem indberetninger i regi af en whistleblowerordning
på skatteforvaltningens it-område.
Socialdemokratiet støtter lovforslaget.
Kl. 17:31

Fjerde næstformand (Trine Torp):
Tak for det. Der er en kort bemærkning. Hr. Dennis Flydtkjær.
Kl. 17:31

Dennis Flydtkjær (DF):
Tak for ordet. Jeg vil gerne spørge ordføreren til, hvor mange forskellige tilsyn der skal til for at redde et dårligt produkt. Her handler
det om et nyt, eksternt tilsyn. I forvejen er der Statens It-råd, der er

40

Tirsdag den 24. november 2020 (L 87)

nedsat en it-ekspertgruppe, der er også et internt tilsyn i Skatteministeriet, og Rigsrevisionen fører også i en vis grad tilsyn. Så hvis man
har f.eks. en bil, der ikke kan køre, er løsningen så, at man får synet
den hvert år eller hvert halve år, eller hvor mange synshaller skal
bilen igennem, før man konstaterer, at produktet er dårligt? Tror man
virkelig på, at det er endnu et tilsyn, der skal til for at redde det her?
Kl. 17:32

Fjerde næstformand (Trine Torp):
Ordføreren.
Kl. 17:32

Troels Ravn (S):
Jeg har stor tillid til, at det tilsyn, der bliver oprettet her, vil komme
til at fungere på den måde, at det kan være med til at genetablere den
tillid, der skal være til vores skattevæsen. Et velfungerende it-system
er en forudsætning for, at vi kan have en effektiv skatteopkrævning.
Det er nødvendigt at kunne vejlede og rådgive med hensyn til mere
styring. Jeg tror også, at vi som politikere må anerkende, at der er
grænser for, hvor meget der kan sættes i gang på én gang; altså,
kompleksiteten har været meget voldsom i forhold til den lovgivning, der er vedtaget gennem mange år, og det har belastet vores
it-systemer. Derfor er det så også vigtigt at sætte ind med en styring,
og det her tiltag om et it-tilsyn på skatteforvaltningens område hilser
jeg meget velkommen. Jeg er sikker på, at det bliver godt.
Kl. 17:33

Kl. 17:34

Fjerde næstformand (Trine Torp):
Ordføreren.
Kl. 17:34

Troels Ravn (S):
Jeg tror, at det vil blive for omfangsrigt. Altså, for mig er det
helt centralt, at vi skal have genoprettet og styrket tilliden til vores
skattevæsen. Og det her initiativ er også en udløber af regeringens
kasseeftersyn, hvor det viste sig, at der var en række kritiske udviklingsopgaver i skatteforvaltningen. Og derfor skulle sætte ind i
forhold til at styrke it-området, og det er det, vi gør her.
Kl. 17:35

Fjerde næstformand (Trine Torp):
Hr. Lars Boje Mathiesen.
Kl. 17:35

Lars Boje Mathiesen (NB):
Jeg anerkender, at det kan være for omfattende. Så kunne ordføreren
ikke bare redegøre for det med to konkrete eksempler – ikke en lang
redegørelse, men bare give to helt konkrete eksempler på, hvad de
nuværende ordninger ikke kunne løfte? Altså, det må være rimeligt,
når man skal bruge flere skattekroner på at lave en ny ordning. Kan
vi få bare to helt konkrete eksempler på, hvad den nuværende ikke
kan løfte?
Kl. 17:35

Fjerde næstformand (Trine Torp):
Hr. Dennis Flydtkjær.
Kl. 17:33

Dennis Flydtkjær (DF):
Vi er jo helt enige om, at det er afgørende med gode systemer, der
kan understøtte, og som virker, og også, at der er en god styring
i forhold til det. Men for at gentage spørgsmålet: Hvad er behovet
for, at der skal være endnu et statsligt tilsyn? Altså, der er Statens
It-råd, Skatteministeriet har selv et internt tilsyn, der er også nedsat
en it-ekspertgruppe, der er Rigsrevisionen, som i hvert fald i forhold
til økonomien også fører tilsyn, og nu kommer der så en femte
tilsynsmyndighed. Hvad er behovet for, at der skal være en femte
myndighed? Kunne det ikke være, at man måske skulle styrke Statens It-råd i stedet for? Tror Socialdemokraterne på, at der skal fem
tilsyn til for at redde et dårligt it-system?
Kl. 17:34

Fjerde næstformand (Trine Torp):
Ordføreren.
Kl. 17:34

Troels Ravn (S):
Jamen jeg har ganske enkelt stor tillid til, at lovforslaget her kommer
til at blive et godt initiativ og et vigtigt led i regeringens plan for at
genoprette og styrke tilliden til skattevæsenet. Jeg kan også se, at det
her bliver bemandet med folk, der ved, hvad det drejer sig om, så jeg
har fuld fortrøstning til, at det her bliver godt.
Kl. 17:34

Fjerde næstformand (Trine Torp):
Tak. Så er det hr. Lars Boje Mathiesen.
Kl. 17:34

Lars Boje Mathiesen (NB):
Tak. Kan ordføreren redegøre for, hvad det er ved de eksisterende
ordninger, der gør, at de ikke kan løse den her opgave?

Fjerde næstformand (Trine Torp):
Ordføreren.
Kl. 17:35

Troels Ravn (S):
Jamen det her forslag handler om at styrke styringen og kontrollen
med skatteforvaltningens it-område, og det er rigtig, rigtig vigtigt i
en tid, hvor kompleksiteten er så stor, som den er. Så det er svaret. Vi
skal styrke it-området.
Kl. 17:35

Fjerde næstformand (Trine Torp):
Tak for det. Der er ikke flere korte bemærkninger. Tak til Socialdemokratiets ordfører. Og så er det Venstres ordfører, fru Anne Honoré
Østergaard. Værsgo.
Kl. 17:36

(Ordfører)
Anne Honoré Østergaard (V):
Med dette lovforslag ønsker regeringen at etablere et uafhængigt tilsyn med skatteforvaltningens it-område. Lovforslaget har til formål
at understøtte og styrke skatteforvaltningens it-drift og it-udvikling.
Tilsynets kerneopgave bliver at sikre, at der kommer bedre styr
på skattevæsenets it-område. Lovforslaget indeholder bl.a. følgende
elementer:
Tilsynet skal sammensættes af 5 eksterne medlemmer, der alle
har ekspertviden om udvikling af store offentlige it-løsninger. It-tilsynet skal have en række beføjelser til at føre tilsyn og udtale sig
om driften, vedligeholdelsen og udviklingen af skatteforvaltningens
it-område. It-tilsynet skal offentliggøre årlige redegørelser for sit
arbejde. It-tilsynet kan bl.a. bidrage til, at flere af skatteforvaltningens it-projekter kan realiseres som forudsat, så der kommer færre
forsinkede og fordyrende it-projekter i skatteforvaltningen. Det skal
ske, ved at tilsynets medlemmer tages med på råd, når budgetter og
tidsplaner for it-drift og it-udvikling skal fastlægges.
Venstre er enig i, at etablering af It-tilsynet kan være et godt
skridt i retning af med styrket tilsyn at styrke it-projekter, for vi

Tirsdag den 24. november 2020 (L 87)

er bekymrede for it-projekternes økonomi og for, hvordan det skal
gå med det. Men vi bliver også nødt til at sige, at vi håber på, at
der også kommer andre løsninger. Vi tror ikke helt på, at det her
udelukkende er det, der skal til for at redde hele skattevæsenet og
it-problematikken. Digitalisering udgør en af de vigtigste faktorer for
at modernisere og udvikle den offentlige sektor, og derfor skal der
være styr på projekterne. Hvert år opkræver skatteforvaltningen over
tusind milliarder kroner gennem sine mange it-systemer. De penge
skal bruges til at finansiere vores velfærdssamfund. Velfungerende
it-systemer i skatteforvaltningen er en forudsætning for dette.
Med disse ord er det planen, at Venstre støtter dette forslag.
Kl. 17:38

Fjerde næstformand (Trine Torp):
Tak for det. Der er ikke nogen korte bemærkninger. Tak til Venstres
ordfører. Så er det ordføreren for Dansk Folkeparti, hr. Dennis Flydtkjær. Værsgo.
Kl. 17:38

(Ordfører)
Dennis Flydtkjær (DF):
Tak for det. Udviklingen af it-systemer i statsligt regi har jo mildest
talt ikke været en succes. Jeg tænker ikke bare på skatteområdet,
men sådan set også, når det har været inden for politiet eller beskæftigelsesområdet. Man har forsøgt sig med utallige lapper, og der er
så endnu en af dem i det her lovforslag, hvor det handler om, at man
skal have et uafhængigt eksternt tilsyn alene på skatteområdet.
Umiddelbart kan man jo sige, at et øget tilsyn vel kan lyde
meget godt, og tilsyn kan da selvfølgelig være fint, men når man
i forvejen har utallige tilsyn, er det altså svært at se, hvad behovet
er for det her. I forvejen er der Statens It-råd, som rådgiver bredt
på alle statens områder. Der er nedsat en it-ekspertgruppe alene på
skatteområdet. Der er også internt tilsyn inde i Skatteministeriet, der
kigger på det her, hvor Rigsrevisionen til dels også fører tilsyn med
udviklingen af it-systemer, i hvert fald den økonomiske del af det.
Her er der så igen et yderligere tilsyn, men alene på skatteområdet.
Jeg synes mest, det bærer præg af, at man skal vise handlekraft:
Hver gang der er et it-system, der ikke virker, skal man jo komme
med et eller andet, og hvad gør vi så? Så skal vi da have et tilsyn.
Næste gang vi får udskudt ejendomsvurderingerne, skal vi igen have
et nyt tilsyn, går jeg ud fra, fordi så bliver det hele godt. Altså, der
er jo ikke behov for øget tilsyn. De er der. Der er behov for simplere
skattelovgivning, og der er en klar ansvarsplacering på, hvem der så
skal tage styringen på det, og det hjælper altså ikke at sprede det,
som man gør med det her lovforslag. Man kan ansætte nok så mange
tusinde til tilsyn; det bliver produktet altså ikke bedre af.
I stedet burde man sådan set styrke Statens It-råd, så man har
ét sted, hvor man samler erfaringer, så de erfaringer, man kunne
få på skatteområdet om, hvordan man udvikler et godt offentligt
system, kunne man så efterfølgende bruge på transportområdet eller
på beskæftigelsesområdet. Jeg synes, det er svært at forstille sig,
hvorfor der lige alene på skatteområdet skal være et specielt it-tilsyn,
som så kan opsamle en masse erfaringer, som man så ikke bruger
andre steder.
Jeg synes, man er nødt til at sige det, som det er: at it-udviklingen
på skatteområdet simpelt hen er blevet en rodebutik, og jeg ser det
her mest af alt som en mulighed for at skubbe ansvaret fra sig. For
jeg vil egentlig godt forudse, at når vi som folketingsmedlemmer
fremadrettet spørger, hvordan det ser ud med tidsplanen, så er svaret,
at det jo er et eksternt tilsyn, der kigger på det, og at det er jo dem,
der bestemmer, og at de jo er eksterne, så dem kan vi ikke sådan
gøre noget ved. Eller hvis man spørger til, om økonomien ser ud til
at holde, lyder svaret, at det er nogle eksterne, der kigger på det; det
kan vi jo ikke stå på mål for.

41

Jeg synes, der skal være en klar ansvarsplacering, når man udvikler store projekter, og den skal ligge i Skatteministeriet ved skatteministerens bord, og der er ikke behov for eksterne uafhængige tilsyn
til at vurdere det. Så jeg kan ikke støtte det her lovforslag. Jeg vil
høre formanden, om jeg må læse en historie op, som egentlig meget
godt sætter det, vi har gang i her, på spidsen. Det er egentlig en vits,
så I må tage den, som det er, for det er ikke sikkert, at den er lige
sjov for alle. Men den lyder sådan her:
En offentlig og privat virksomhed aftalte at dyste i kaproning i
en otter. Begge mandskaber trænede længe, og da dagen kom, var
begge hold i topform, men det private vandt med et forspring på en
hel kilometer. Moralen røg helt i bund hos den offentlige virksomhed, og den øverste ledelse besluttede, at man skulle vinde næste
år. Der blev nedsat en projektgruppe til at undersøge problemet.
Projektgruppen fandt efter mange undersøgelser ud af, at de private
havde syv mand til at ro og en mand til at styre, mens de offentlige
havde en mand til at ro og syv mand til at styre. I denne krisesituation viste ledelsen dog betydelig handlekraft og nedsatte straks en
yderligere projektgruppe, og eksperterne kom efter mange måneders
arbejde til den konklusion, at der jo var for mange til at styre og for
få til at ro. På baggrund af projektgruppens rapport blev der straks
foretaget ændring i holdstrukturen. Man havde nu fire styrmænd,
to overstyrmænd, en styreleder og en roer. Desuden indførte man
et motivationssystem og et pointsystem for roeren, fordi man måtte
udvide hans arbejdsområde og give ham mere ansvar, sagde ledelsen. Året efter vandt de private så med to kilometers forspring. Den
offentlige virksomhed fyrede derfor roeren på baggrund af dårlige
præstationer, men udbetalte dog en bonus til ledelsen i erkendelse af
det store arbejde, der var blevet udført. Efterfølgende udarbejdedes
endnu en ny analyse fra projektgruppen, som konkluderede, at man
havde valgt den rigtige strategi, og at motivationen også var i orden,
og at det måtte være noget andet, det var galt med, og det var så
materialet. Så nu lavede man så en ny båd.
Jeg ved godt, det er en vits og humoristisk, men det er jo præcis
det, vi har gang i her. Når produktet er ringe, er det jo ikke nye
tilsyn eller en ny projektgruppe, der skal undersøge tingene, og det
ender jo i det samme resultat: at hvis produktet er ringe, er det jo
ikke nok, at vi har fem tilsynsmyndigheder. Jeg ved godt, det ikke er
lige i forbindelse med lovforslaget, men det sætter det måske meget
godt i relief, at det er en sådan typisk måde, man arbejder på i det
offentlige: Nu skal vi have endnu en projektgruppe, og hvis skal
have flere tilsyn, og så bliver produktet garanteret bedre. Og det gør
det altså ikke.
Så Dansk Folkeparti kan ikke støtte det her lovforslag.
Kl. 17:43

Fjerde næstformand (Trine Torp):
Der er ikke nogen korte bemærkninger. Tak til Dansk Folkepartis
ordfører. Så er det ordføreren for Det Radikale Venstre, fru Kathrine
Olldag.
Kl. 17:43

(Ordfører)
Kathrine Olldag (RV):
Tak for det. Det, der er interessant for Radikale Venstre i det her
lovforslag, er, at vi måske nok på mange måder betragter det som en
form for byggeleder på skattevæsenets it-systemer. Og så kan man
jo, som et par stykker af de øvrige ordførere og spørgere har gjort,
undre sig og spørge: Hvordan kan det være, at vi ikke har det i form
af andre råd og instanser? Men det er sådan, at når man kigger ud
over feltet af forskellige instanser, der arbejder med skat, så har de jo
meget, meget forskellige kommissorier og meget forskellige opgaver
i den her sammenhæng. Og jeg kan da godt huske, hvordan jeg som
ny skatteordfører, når vi sad der og kiggede på endnu en udskydelse
af ejendomsvurderingssystemet eller endnu et koks i et eller andet

42

Tirsdag den 24. november 2020 (L 87)

it-system, har tænkt: Hvor er lederen? Hvor er chefen? Hvorfor er
der ikke nogen, der har kunnet sætte foden ned?
For mig at se er det her lige præcis et redskab, som vi skyder
ind imellem it-udviklerne, som jo ofte er private virksomheder,
embedsværket og politikerne, således at vi politisk kan tage nogle
beslutninger hurtigt og effektivt, hvis det kokser, eller hvis der er
propper i systemet osv. Nogle af de beføjelser, der ligger i det her
tilsyn, og som der også er blevet redegjort for af Socialdemokratiets
ordfører, er jo lige netop det, der skal hjælpe os til at lede. Så
for Radikale Venstre minder det her mere om en byggeleder, som
refererer til direkte chefen, der så er skatteministeren, og som har
en styregruppe, der så er Skatteudvalget, som så kan dirigere os
igennem.
Det er meget muligt – nu har jeg også selv arbejdet længe nok
i det offentlige til at vide, at det er muligt – at det er en totalt naiv
forestilling, og at vi ender med at måtte kigge på det her igen, men
jeg synes faktisk, at det her set fra et ledelsesmæssigt perspektiv er et
rigtig godt initiativ.
Nu har jeg sagt alt muligt andet, end hvad der stod i min tale,
men jeg tror faktisk, at det opsummerer vores holdning meget præcist. Jeg vil håbe, at det her giver Folketingets partier mere ejerskab,
mere indsigt og et bedre beslutningsgrundlag fremover. Vi bakker
varmt op om forslaget.
Kl. 17:45

Fjerde næstformand (Trine Torp):
Tak. Der er en kort bemærkning fra hr. Dennis Flydtkjær.

Hvem har så ansvaret, hvis der er så mange, der skal rådgive? Det
er egentlig mere det, jeg er i tvivl om; for at man har et rådgivende
organ, er jo sådan set sundt nok, altså at nogle kigger en over skuldrene og også kan vejlede Folketinget.
Men hvorfor er der behov for endnu et tilsyn? Kunne man ikke
samle det i Statens It-råd, som bredt samler erfaringer, og som man
så kunne styrke for de samme penge måske? Altså, hvorfor skal vi
have et ekstra tilsyn?
Kl. 17:47

Fjerde næstformand (Trine Torp):
Ordføreren.
Kl. 17:47

Kathrine Olldag (RV):
Jeg stoler på, at Skatteministeriet har foretaget en vurdering af,
hvorvidt Statens It-råd kunne løfte den her opgave eller ej, og det har
der så i hvert fald været en holdning til, at det kunne Statens It-råd
ikke inden for det kommissorium eller arbejdskatalog, der ligger der.
Så for mig at se handler det her om, at det her kommissorium, den
her opgaveportefølje ikke har været dækket ind før. Altså, den her
opgave har måske stået lidt ledig.
At vi så ender dér, hvor det her tilsyn reelt tager ansvar og reelt
tager ledelse, og at lederne i Skatteministeriet skubber det over på
tilsynet, altså ligesom siger, at det ikke er deres bord, kommer vi til
at se, og det bliver rigtig spændende at følge – det er jeg helt enig i.
Kl. 17:48

Kl. 17:45

Dennis Flydtkjær (DF):
Tak for eksemplet med en byggeleder. Jeg vil egentlig bare spørge
den radikale ordfører: Hvor mange byggeledere skal der være på et
projekt? Er det smart, at der kan være fem forskellige byggeledere?
Tror ordføreren, at man får et bedre produkt ud af det? Hvis det
endelig skulle være en god idé med en byggeleder, skulle det så
ikke være Skatteministeriet, der var byggeleder? Det er dem, der er
den øverste myndighed; det er dem, der skal have styr på det. Altså,
giver det overhovedet mening, at man skal have fem forskellige
byggeledere?
Kl. 17:46

Fjerde næstformand (Trine Torp):
Ordføreren.
Kl. 17:46

Kathrine Olldag (RV):
Ordføreren har en pointe. Jeg har da også kigget på de her processer
og savnet noget ledelse. Man kunne måske også holde spejlet oppe
og kigge på, hvor ledelsen har været de sidste 16-20 år ved genoprettelsen af skattevæsenet, men det kan vi godt lade ligge for nu. Og så
kan vi bare konstatere, at det i skattevæsenet måske også har været
svært at kigge bag egen ryg for diverse ledende medarbejdere – det
er måske svært at skære igennem. Et tilsyn vil jo lige præcis være
så uvildigt, at det vil have muligheden for at sige også alle de svære
ting til både os i Folketinget og til ministeren.
Kl. 17:46

Fjerde næstformand (Trine Torp):
Hr. Dennis Flydtkjær.
Kl. 17:46

Dennis Flydtkjær (DF):
Det er selvfølgelig udmærket, at der kan være tilsyn. Spørgsmålet
er bare, hvor mange forskellige tilsyn der skal være, altså om man
så ikke spreder ansvaret, så man faktisk ikke har nogen byggeleder.

Fjerde næstformand (Trine Torp):
Tak. Der er ikke flere korte bemærkninger. Tak til De Radikales
ordfører. Så er det SF's ordfører, hr. Carl Valentin.
Kl. 17:48

(Ordfører)
Carl Valentin (SF):
Tak. SF støtter lovforslaget her. Det kan ikke være nogen overraskelse, at vi med de seneste kedelige historier om skatteforvaltningen og
udbytteskattesagen er nødt til at få styrket kontrollen for at forhindre,
at noget lignende kan ske. Derfor ser SF positivt på regeringens
forslag om oprettelsen af It-tilsynet, der ikke mindst skal hjælpe
med at forbedre håndteringen af en whistleblowerordning, så det
er nemmere for medarbejdere at henvende sig, hvis de opdager
noget mistænkeligt. Det er selvfølgelig vigtigt, at vi kan garantere
effektiviteten af det nye tilsyn. Vi vil derfor gerne høre regeringens
overvejelser bag at oprette et nyt ekstern organ frem for at udvide
allerede eksisterende råd og tilsyn. Kan vi garantere, at det nye organ
ikke bliver overbelastet, hvis det fremover skal stå for al kontrol af
og alt tilsyn med drift og udvikling, eller kunne man overveje at
have det i forlængelse af andre instanser?
På samme måde hører vi gerne regeringens overvejelser om, hvor
mange it-projekter tilsynet skal have fokus på, dvs. hvorvidt tanken
er, at tilsynet skal have fokus på få, kritiske it-opgaver, eller om
tilsynet skal bredes mere ud. Det ser vi i SF frem til at diskutere
videre i udvalgsarbejdet. Tak for ordet.
Kl. 17:49

Fjerde næstformand (Trine Torp):
Tak for det. Der er ikke nogen korte bemærkninger. Tak til SF's
ordfører. Så er det Enhedslistens ordfører, fru Rosa Lund.

Tirsdag den 24. november 2020 (L 87)

Kl. 17:49

(Ordfører)
Rosa Lund (EL):
Tak for det. Da Enhedslistens skatteordfører, hr. Rune Lund, desværre ikke kunne være her i dag, er der mig, der står her, og jeg har
lovet ham at læse den her tale op:
Igennem de sidste mange år er skatteforvaltningen blevet ramt af
kæmpestore it-projekter, der har medført rigtig mange dårligdomme
for skatteforvaltningen selv og for samfundet. Tag f.eks. inddrivelsessystemet EFI. Det lød jo besnærende, at man kunne fyre en masse
medarbejdere i inddrivelsen og erstatte dem med et it-system. Resultatet i dag er, at de offentlige restancer er eksploderet. Cirka 130 mia.
kr. er beløbet oppe på. Hovedårsagen til, at restancerne er vokset til
dette astronomiske tal, er jo, at man i årevis ikke har kunne inddrive
ordentligt, på grund af at man ventede på et it-system, der lige
skulle blive færdigt. Vi har fra Enhedslistens side gentagne gange
sagt: Lad os nu hyre nogle flere medarbejdere til inddrivelsen og
gøre det manuelt. Vi håber, at der snart kommer lydhørhed for vores
synspunkt.
Det har været en rigtig dårlig idé, at man i sin tid afmonterede
den interne revision. Derfor har vi i Enhedslisten også problematiseret dette og foreslået, at man genetablerede noget mere tilsyn og
kontrol, som er langt mere uafhængigt af ministeriet. Derfor er vi
glade for det her lovforslag, som vil etablere lovgrundlaget for et
tilsyn med it-området. Det er på høje tid, at vi får mere kontrol
med og mere transparens omkring de store it-projekter. Enhedslisten
støtter forslaget.
Kl. 17:50

Fjerde næstformand (Trine Torp):
Tak for det. Der er ikke nogen korte bemærkninger. Så er den næste
ordfører fra Det Konservative Folkeparti. Hr. Rasmus Jarlov.
Kl. 17:51

(Ordfører)
Rasmus Jarlov (KF):
Skatteforvaltningen er jo centraladministrationens syge mand, det
svage led i forhold til at få tingene til at fungere. Det har den været
i årevis, og det har plaget både borgerlige og socialdemokratiske
skatteministre gennem tiden, og den har jo været udsat for enormt
meget berettiget kritik for ikke at fungere særlig godt. Hovedårsagen
til det er, at vi har et skattesystem, som er så kompliceret, at det er en
meget, meget vanskelig opgave at administrere og få til at fungere.
Alene det, at vi har et arbejdsmarkedsbidrag f.eks., som lige er sådan
et ekstra led i forhold til at gøre tingene mere besværlige, siger jo alt
om, at der på ingen måder er tænkt simplicitet ind i de systemer, som
skatteforvaltningen skal administrere.
Det er et ansvar, som vi synes Folketinget skulle tage meget mere
på sig ved at sørge for at vedtage simpel skattelovgivningen, støtte
simplificeringer og have simplicitet meget højt prioriteret, i stedet
for at vi hele tiden, hver gang der laves finanslov, opfinder en eller
anden ny lille skatteskrue, vi kan dreje på – et nyt fradrag eller
tilskud eller en ny skat, som gør, at tingene bliver meget, meget vanskelige både for skatteforvaltningen og for borgerne at gennemskue.
Det er problemets kerne.
Det andet problem kan så være dårlig ledelse, og jeg vil ikke gøre
mig til dommer over, hvor god eller dårlig ledelse man har, for det
kræver, at man er meget tæt på en organisation, hvis man skal kunne
fælde dom over det. Det virker ikke sådan voldsomt imponerende set
udefra. Det må vi nok konkludere. Men jeg vil ikke sådan gøre mig
til dommer over, præcis hvilke tiltag der skal til for at rette op på
det. Det er kun en skatteminister, som kan få det her til at fungere.
Det er meget svært i Folketingssalen at pege på, præcis hvordan
man styrker ledelsen på en måde, så en organisation kommer til

43

at fungere ordentligt. Det mener jeg simpelt hen er uden for vores
kompetence.
Derfor kommer vi også til at støtte lovforslaget, for jeg er sådan
set meget enig i noget af den meget velformulerede kritik, jeg har
hørt fra mine borgerlige kollegaer, om, at man kan stille sig meget
skeptisk over for, om det her kommer til at løse problemerne i
skatteforvaltningen. Det tror jeg på ingen måde det kommer til, og
jeg kan heller ikke redegøre for, hvilket tilsyn der fører tilsyn med
hvad, og hvad for nye tilsyn der er brug for. Men jeg kan sige, at
når skatteministeren kommer og siger til os, at han mener, at det her
er det rigtige, for at han kan rette op på skatteforvaltningen, vil vi
egentlig gerne bakke det op og give regeringen den hånd og tillid, så
man får det råderum, man beder om, på det her punkt, som vi ikke
anser for at være super kontroversielt. Derfor støtter vi det i tillid til
skatteministeren og i den tro, at han skal have den opbakning til at få
rettet op på de her problemer.
Kl. 17:54

Fjerde næstformand (Trine Torp):
Der er en kort bemærkning fra hr. Dennis Flydtkjær.
Kl. 17:54

Dennis Flydtkjær (DF):
Ja, undskyld, at jeg tager ordet, men jeg blev faktisk lidt forvirret.
Den første store del af talen var faktisk rigtig god. Den handlede
jo om regelforenklinger, som burde være redskabet, i stedet for at
man styrker ledelse og andre ting. Og man udtrykte jo også fra hr.
Rasmus Jarlovs side, at man sådan var enig i den kritik, der var
kommet, men så sluttede man af med at sige, at man sådan set
støttede det. Det forstod jeg ikke helt. Altså, hvis man er enig i, at
det her ikke er løsningen, og at det nok skal være en anden retning,
hvorfor siger man så ikke nej til lovforslaget – eller i hvert fald siger,
at man vil have det boret ud i udvalgsbehandlingen, for at finde ud
af, hvad der er op og ned i det, for at se, hvad behovet er? Altså,
hvorfor siger man så så stålfast til en førstebehandling efter den tale,
at man støtter det? Så burde man da om ikke andet i hvert fald se
tiden an.
Kl. 17:54

Fjerde næstformand (Trine Torp):
Ordføreren.
Kl. 17:54

Rasmus Jarlov (KF):
Jeg synes jo, at jeg forklarede, hvorfor vi ikke er enige i den konklusion, som Dansk Folkeparti har draget, og det kan jeg så gentage.
Det er, fordi vi synes, det er svært for os at overskue, præcis hvilke
tilsynsorganer der er behov for. Og derfor stoler vi på, at når regeringen beder om det her, så skal den have det værktøj. For det skal i
hvert fald ikke hedde sig, altså, en regering skal ikke bagefter kunne
komme og sige: Vi er blevet modarbejdet af Folketinget, vi har ikke
fået lov til at styrke ledelsen i skatteforvaltningen, og det er derfor, at
det ikke fungerer i dag.
Jeg synes, det er svært for os som skatteordførere at sidde og
fælde dom over det, altså sige, præcis hvilken tilsynsstruktur der skal
være i skatteforvaltningen. Men jeg vil gerne give skatteministeren
den hjælpende hånd i hvert fald at bakke op om det, som han beder
om.
Kl. 17:55

Fjerde næstformand (Trine Torp):
Tak for det. Der er ikke flere korte bemærkninger. Tak til De Konservatives ordfører. Så er det hr. Lars Boje Mathiesen, Nye Borgerlige.

44

Tirsdag den 24. november 2020 (L 87)

Kl. 17:55

(Ordfører)
Lars Boje Mathiesen (NB):
Tak for det. Det her lovforslag kommer vi ikke til at støtte i Nye
Borgerlige, og det gør vi ikke, fordi vi mener, det er endnu et tilsyn
og endnu flere skattekroner, der skal bruges til de her ting.
Jeg kom til at tænke på, da jeg gik herop, at vi snakker meget
om politikudvikling og sådan nogle ting. Og jeg kunne faktisk godt
tænke mig, at alle folketingspartier skulle gå sammen og prøve at
politikudvikle og at have som mål, at vi skulle prøve at lave en ny
skattelovgivning, som kunne stå på et A4-ark. Vi skulle se, om det
var muligt at forsimple skattelovgivningen, så alle folk kunne stå
derude og finde ud af den. Det kunne være et sjovt tankeeksperiment
at se, om det er muligt. Kan vi forsimple det? Og hvis vi kan det,
skal vi selvfølgelig tage ansvar og gøre det.
Når jeg kigger på skattelovgivningen, og nu har jeg som både
selvstændige erhvervsdrivende, offentligt ansat og privatansat haft
meget at gøre med skat, kan jeg godt forstå, at der er mange erhvervsdrivende derude, som siger: Kan det virkelig passe? Der er
også mange derude, som, når de bare skal have modregning og alt
mulig andet, siger, at de slet ikke kan finde rundt i det. Ansvaret er
vores, og det skal vi tage på os. Jeg kunne godt tænke mig, at man
en dag prøvede at sætte sig ned og spørge, om det kan lade sig gøre
sammen med nogle eksperter. Jeg ved godt, at vi laver høringer og
sådan nogle ting, men lad os prøve at tænke ud af boksen i forhold
til det her. For hvis der er en noget, jeg tror vi måske kan blive enige
om, er det, at de der små ændringer, som man faktisk har lavet på det
de sidste 20 år, ikke har løst det. Nu prøver man så med endnu en
ændring, men jeg kan lige så godt være ærlig og sige, at jeg ikke tror
på, at det er det her, der kommer til at løse det.
Måske skulle man være villig til at prøve at tænke ud af boksen.
Jeg kan huske, at vi for nogle år siden havde det der med et skattefrit
år, for så gik man over til noget andet, og så fik man styr på det.
Måske er det tanker og den vej, vi skal vælge, og så skal vi sige:
Vi tager simpelt hen et år nul, laver et helt nyt system, tager et
skattefrit år, og så kører vi derudaf. Det er bare en tanke, og jeg
vil da gerne indbyde alle Folketingets partier til, at vi skal prøve at
tænke nogle bedre tanker omkring skat. For bare at køre videre ned
ad den samme sti tror jeg simpelt hen ikke løser det.
Kl. 17:57

Fjerde næstformand (Trine Torp):
Tak for det. Der er ingen korte bemærkninger. Tak til Nye Borgerliges ordfører. Så er det ordføreren fra Liberal Alliance, hr. Ole Birk
Olesen.

nemlig at de partier, der aldrig går i regeringen, ved meget mere
om, hvad man burde gøre i regeringen, end de partier, der kommer
i regering. Og det er jo også en frygtelig ulykke, når nu de klogeste
er de partier, der ikke går i regering, for så burde det jo være dem,
der gik i regering. Problemet er, at de ikke vil. Dansk Folkeparti har
fået tilbud om at gå i regering, og de snakker meget om det op til
valg, men når man så kommer over på den anden side af valget,
vil de ikke alligevel. Så kan vi tage endnu et årsmøde hos Dansk
Folkeparti, hvor pressen skriver, at nu er Dansk Folkeparti klar til at
gå i regering. Når det så kommer til chancen, gør de det igen ikke.
Jeg tror heller ikke, at Nye Borgerlige på noget tidspunkt vil
gå i regering med den stil, man har lagt. Og det er jo forfærdeligt,
når de nu er dem, der er de klogeste i forhold til, hvordan man
burde opbygge skat og reformere skat. Så det er da ærgerligt, at vi
aldrig får hr. Dennis Flydtkjær som skatteminister eller hr. Lars Boje
Mathiesen som skatteminister, når nu de er de dygtigste.
Vores tilgang til det her er, er vi faktisk slet ikke forstår, hvorfor
Folketinget skal involveres i, om regeringen på skatteområdet har
behov for at rådføre sig med fem eksperter i forhold til, hvordan man
håndterer de it-udfordringer, som den udøvende magt har. Hvorfor
skal den lovgivende magt involveres i det? Det burde regeringen da
bare gøre, hvis det er det, der er det rigtige. Vi blander os da heller
ikke i, om man har brug for 10 medarbejdere eller 20 medarbejdere
eller 50 medarbejdere til at udvikle sine it-løsninger. Så hvorfor skal
vi overhovedet spørges om, om man skal have fem eksperter på
deltid fra eller til? Det må den udøvende magt da tage sig af. Så
vores udgangspunkt er, at vi, eftersom vi slet ikke mener, at det her
er et anliggende for Folketinget, men at regeringen burde gøre det,
hvis regeringen synes, at det er det rigtige, kommer vi til at sætte
vores gummistempel på det her. For vi kan slet ikke se, hvorfor vi
overhovedet bliver spurgt om det.
Kl. 18:01

Fjerde næstformand (Trine Torp):
Tak. Der er en kort bemærkning hr. Lars Boje Mathiesen.
Kl. 18:01

Lars Boje Mathiesen (NB):
Jeg giver sådan set Ole Birk Olesen ret i det der med folk, der står
uden for og inden for. Nu kan man se, at Ole Birk Olesen jo lige har
gjort det som politisk kommentator med at analysere lidt på, hvordan
andre partier skulle gøre det, og må jeg ikke bare anbefale, at han
går samme vej som sin tidligere kollega Joachim B. Olsen og så rent
faktisk bliver politisk kommentator i stedet for at stå uden for og
gøre det. For man mener åbenbart, at man er bedre til at gøre det end
dem, der står derinde og kommenterer det politisk.
Kl. 18:01

Kl. 17:58

(Ordfører)
Ole Birk Olesen (LA):
Vi lider jo under den ulykke, at i forhold til alting, der er vigtigt i det
her samfund, er de bedste til at bestemme, hvad der skal gøres, dem,
der ikke er ansat til det. Os, der går op i fodbold, kan konstatere,
at det ikke går så godt med vores yndlingsklub her i København
for øjeblikket. Og der er det jo rigtig ærgerligt, at dem, der virkelig
kloge på, hvad klubben burde gøre, er nogle, der ikke er i klubben.
Dem, der er i klubben, ejer klubben, har investeret deres egne penge
i det, ansatte, spillere osv., ved simpelt hen ikke noget som helst om,
hvad man burde gøre for at spille noget bedre fodbold. Det er alle
mulige folk udenfor, der faktisk er de bedste til det. Og de har mange
gode råd om, hvad man burde gøre. Den ulykke, som vi så lider
under, er jo, at de ikke er i klubben.
Hvordan er det kommet dertil, at dem, der ikke har forstand på
det, er kommet i klubben, og dem, der har forstand på det, er uden
for klubben? Det er virkelig en ulykke. Sådan er det jo også i politik,

Fjerde næstformand (Trine Torp):
Ordføreren.
Kl. 18:01

Ole Birk Olesen (LA):
Jeg kan ikke lige se parallellen. Altså, vores argumentation for, at
regeringen skal have mulighed for at gøre det her, er, at vi slet ikke
forstår, hvorfor Folketinget overhovedet skal spørges om det, og
hvorfor regeringen ikke bare gør det af sig selv. Og det er det, der er
vores argumentation for at stemme for det her lovforslag.
Kl. 18:01

Fjerde næstformand (Trine Torp):
Hr. Lars Boje Mathiesen.

Tirsdag den 24. november 2020 (L 87)

Kl. 18:01

Lars Boje Mathiesen (NB):
Det var den anden del af det, og det er jo fair nok. I den første
del valgte ordføreren så at kommentere på, hvad man forventer Nye
Borgerlige vil gøre, og hvad DF ikke har gjort, og man analyserede
alt muligt. Det er også fair nok, men så må man bare sige, at så
følger jeg bare op på analogen og siger, at så skulle man måske dreje
den vej.
Men i forhold til Nye Borgerlige må vi jo se – fremtiden er jo lys,
og så må vi se, hvad det ender med for Nye Borgerlige.
Kl. 18:02

Fjerde næstformand (Trine Torp):
Ordføreren.
Kl. 18:02

Ole Birk Olesen (LA):
Altså, det her med, om der skal ansættes fem eksperter på deltid til
at rådgive om it-løsninger i Skatteministeriet, synes jeg er et anliggende for dem, der sidder i regering. Men jeg kunne forstå på hr.
Lars Boje Mathiesens tale, at han vidste meget bedre, om regeringen
havde brug for de fem medarbejdere, og det var det, jeg tog op i min
tale – det ærgerlige i, at dem, der er klogest på tingene, altid sidder
uden for beslutningerne.
Kl. 18:02

Fjerde næstformand (Trine Torp):
Tak for det. Der er ikke flere korte bemærkninger. Så er vi igennem
ordførerrækken, og den næste, der får ordet, er skatteministeren.
Værsgo.
Kl. 18:02

Skatteministeren (Morten Bødskov):
Tak for det, formand. Og tusind tak for den brede opbakning. Særlig
til hr. Ole Birk Olesens metaforiske indlæg her vil jeg sige, at man jo
kun kan være enig i, at man i livet her på Christiansborg, og særlig
når man sidder i regering og har regeringsansvaret, jo ofte oplever, at
der er rigtig mange udenfor, som aldrig nogen sinde tager ansvaret,
og som mener, at de har svar på det hele. Jeg skal ikke gøre mig
klog på situationen i FCK lige i øjeblikket, men det er åbenlyst for
enhver, at det ikke går for godt. Så er det jo godt, at man er fan af
Brøndby IF, hvor virkeligheden er den, at der er folk, både dem, der
sidder i ledelsen, og dem, der sidder uden for ledelsen, der er enige
om, at det går rigtig godt. Så derfor: Tusind tak. Spøg til side, det her
er mere alvorligt end som så, men den lå, for at blive i billedsproget,
lige til højrebenet her. Tak for opbakningen.
Det er rigtigt, at det her jo er en særlig sag, men jeg tror også,
man må sige, at Skatteforvaltningens historik og skæbne også har
været en særlig sag igennem alt for mange år, desværre. Vi opkræver
i Skatteforvaltningen, som det også har været fremme, hvert år 1.000
mia. kr. til finansieringen af vores velfærdssamfund og offentlige
udgifter, og der er ingen tvivl om, at velfungerende it-systemer er
en helt basal forudsætning for, at vi kan have en effektiv skatteopkrævning, som det sig hør og bør for den danske model, som vi
også kalder den. Men der skal bedre styr på Skatteforvaltningens
it-udvikling, end der har været hidtil, og det må man jo sige stod
klart, efter at regeringen lavede sit eftersyn af Skatteforvaltningens
akutte it-problemer, som det hed, her sidste efterår. Selv om der,
og det synes jeg vi skal rose hinanden for, igennem mange år og
med bred støtte fra stort set hele Folketinget er taget vigtige skridt
i retning af at få bedre styr på it-systemerne i skattevæsenet, ja, så
viste det her eftersyn, som regeringen lavede, også, at der stadig er
store udfordringer for og på Skatteforvaltningens it-område.

45

Der er behov for et styrket tilsyn. Der er behov for en stærkere
styring af it-projekterne i Skatteforvaltningen. Der er behov for, at
projekterne bliver planlagt bedre, at ressourcer og tidsplaner kan styres og skal styres strammere, og at der skal følges op på fremdriften.
Det er derfor, at regeringen forslår, at vi får et eksternt, uafhængigt
it-tilsyn specifikt på Skatteforvaltningens it-område. Målet er kort og
godt, at vi får og skal have bedre styr på it-projekterne i fremtiden.
Med et uafhængigt it-tilsyn får Skatteforvaltningen, regeringen og
i øvrigt selvfølgelig også Folketinget – det er derfor, vi vedtager
lovgivning om det, forhåbentlig – bedre rådgivning og bedre vejledning om beslutningsgrundlaget, når det gælder Skatteforvaltningens
it-systemer. Forslaget er særlig aktuelt i disse år, hvor der gennemføres meget store it-udviklingsprojekter, og hvor vi også fremadrettet
skal i gang med at se på en modernisering af mange af Skatteforvaltningens ældre it-systemer. Det uafhængige it-tilsyn skal understøtte
det tilsyn, Skatteministeriet udfører. It-tilsynet vil også supplere den
rådgivning, der ydes af Statens It-råd. Der er således tale om et supplement – og det tror jeg er vigtigt at understrege: ikke en erstatning
– til de allerede etablerede tilsynsordninger på området.
Kl. 18:06

Tilsynet foreslås så tillagt såvel tilsynsrettede som rådgivende
opgaver og beføjelser. For ikke at gentage dem, der allerede har
været oppe på talerstolen, vil jeg bare fremhæve tre områder. For
det første skal it-tilsynet følge drift, vedligehold og udvikling af
Skatteforvaltningens it. I den forbindelse skal it-tilsynet rådgive om
f.eks. risici, prioriteringer, tidsplaner og budgetter. For det andet
får it-tilsynet mulighed for at anmode om redegørelse og uddybende beslutningsgrundlag for væsentlige beslutninger på it-området.
For det tredje foreslås det at indføre et følg eller forklar-princip,
som betyder, at hvis en anbefaling fra it-tilsynet ikke følges, skal
skatteministeren og Folketingets Skatteudvalg underrettes. Desuden
foreslås det, at it-tilsynet skal orientere skatteministeren om tilsynets
arbejde i en årlig redegørelse, som forud for offentliggørelsen også
skal præsenteres for Folketingets Skatteudvalg.
Tilsynet er derudover tiltænkt en rolle i forhold til behandlingen
af indberetninger, som tilsynet modtager via whistleblowerordninger, der dækker Skatteforvaltningens it-område. It-tilsynet vil på
denne måde medvirke til at sikre, at alvorlige fejl i eller alvorlige
uregelmæssigheder forbundet med it-driften og/eller it-udviklingen
af Skatteforvaltningens it-systemer bringes frem i lyset.
Skatteforvaltningen er i gang med, og det tror jeg vi alle sammen
er smerteligt bevidste om, en langvarig proces med at konsolidere
og udvikle vitale, komplekse og store it-systemer. Der vil løbende
være behov for at følge op på de risici og muligheder for at reducere
systemernes kompleksitet. For at kunne lykkes med det, er der derfor
behov for både ro, men også stabilitet på området, og ved at oprette
it-tilsynet ved lov gives it-tilsynet det stærkest mulige mandat. Etableringen af tilsynet ændrer ikke på, at det er skatteministeren, som
er ansvarlig for opgavevaretagelsen i Skatteforvaltningen, herunder
også på it-området.
Med de ord er der kun tilbage at sige: Tak for den brede opbakning. Det her er et vigtigt element i at sikre, at vi fremadrettet, ikke
mindst når vi kigger ind i de store opgaver, vi står over for, får et
uafhængigt tilsyn, som vil være en styrkelse af den måde, som vi
hidtil har håndteret udviklingen af it-projekter i Skatteforvaltningen
på. Tak for ordet.
Kl. 18:09

Fjerde næstformand (Trine Torp):
Tak for det. Der er en kort bemærkning fra hr. Dennis Flydtkjær.
Kl. 18:09

Dennis Flydtkjær (DF):
Tak for det. For at køre videre med den radikale ordførers eksempel
vil jeg egentlig lige spørge skatteministeren: Hvor mange byggelede-

46

Tirsdag den 24. november 2020 (L 89)

re skal der være på sådan et projekt? Altså, her er der et nyt eksternt
tilsyn, der er Statens It-råd, der kommer en it-ekspertgruppe, der
er Rigsrevisionen, som også fører en form for tilsyn, og Skatteministeriet har selv et tilsyn. Så spørgsmålet er kort ud fra det andet
eksempel, jeg selv brugte: Hvor mange styrmænd skal der være på
en robåd? Kunne det ikke godt tænkes, at man kunne styrke nogle af
de tilsyn, der var i forvejen, i stedet for at placere et ansvar ude på
fem forskellige tilsyn?
Kl. 18:10

Fjerde næstformand (Trine Torp):
Ministeren.
Kl. 18:10

Skatteministeren (Morten Bødskov):
Regeringen synes, at den her model er den rigtige, og det gør vi,
fordi det, der jo desværre smerteligt har vist sig, er, at der har
været alt for mange udskydelser, at der har været alt for mange
budgetoverskridelser, og at der har været en manglende styring af
skattevæsenets it-projekter. Vi tror på, at det er rigtigt at få eksterne
uafhængige eksperter, som vi som Folketing også kan rådføre os
med, som kan vejlede tæt, som kan følge det tæt, som kan spørge
til projekter, som helt specifikt ved, hvad de skal spørge til, når det
handler om udviklingen og prioriteringen både af projekterne, men
jo også af ressourcerne til projekterne.
Vi taler her om projekter, som, tror jeg, enkeltvis er større end
nogen anden del af det, som den offentlige forvaltning arbejder
med, og der er behov for – det viser al erfaring desværre – en tæt
rådgivning og vejledning. Der tror regeringen på, at det er det rigtige
svar at få det gjort så målrettet som overhovedet muligt. Og det er
det, tilsynet er udtryk for.
Kl. 18:11

Fjerde næstformand (Trine Torp):
Tak. Hr. Dennis Flydtkjær.

er godt på vej – heldigvis – til at være i mål med at have motoren
for et nyt inddrivelsessystem på plads. Men det har taget mange år.
Vi taler om et ejendomsvurderingsprojekt, som også er godt på vej,
men dog alligevel stadig et risikofyldt projekt. Der er behov for et
tæt tilsyn her, og det tror jeg kan være til alles bedste.
Kl. 18:12

Fjerde næstformand (Trine Torp):
Tak til skatteministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
17) 1. behandling af lovforslag nr. L 89:
Forslag til lov om ændring af selskabsskatteloven og fondsbeskatningsloven. (Implementering af skatteundgåelsesdirektivets
minimumskrav til medlemsstaternes CFC-regler).
Af skatteministeren (Morten Bødskov).
(Fremsættelse 11.11.2020).
Kl. 18:12

Forhandling
Fjerde næstformand (Trine Torp):
Forhandlingen er åbnet, og den første ordfører er fra Socialdemokratiet. Hr. Troels Ravn.

Kl. 18:11

Kl. 18:13

Dennis Flydtkjær (DF):
Jeg tror ikke, der er nogen, der er uenige i alvorligheden i, at vi har
et godt maskinrum, kan man sige, under vores skattevæsen, for det
er ligesom det, der er motoren i at få vores penge ind, som vi kan
bruge på alle tingene, og det er vigtigt, at der er en god styring på
det. Spørgsmålet er bare, om det er godt at sprede styringen på så
mange forskellige styrmænd. Kunne det ikke godt tænkes, at man
kunne søge rådgivning ved Statens It-råd, hive nogle eksperter ind i
det, så man også kunne have vidensopsamlingen bredt rundt i andre
ministerier, altså hvis man laver noget i politiet eller i Beskæftigelsesministeriet? Det her er jo alene møntet på skatteområdet.
Så kunne det ikke give god mening, at man styrkede det, der var
i forvejen – og gerne med flere eksperter og midler, og hvad det
kunne være – og at man får samlet det i stedet for at sprede det ud på
nu så fem tilsynsmyndigheder?

(Ordfører)
Troels Ravn (S):
Tak for det. Formålet med lovforslaget her i dag er at implementere
skatteundgåelsesdirektivets krav til EU-medlemsstaternes cfc-regler,
controlled foreign companies, som er værnsregler, der skal forhindre
flytning af mobil indkomst til lavskattelande. Lovforslaget er det
samme som L 48 fra sidste folketingssamling. Det foreslås, at man
sikrer en afbalanceret implementering af direktivets cfc-regler, hvor
der navnlig sker en målretning af reglerne, med hensyn til at de kun
rammer tilfælde, hvor indkomst faktisk er flyttet, og på den måde
sikres det, at almindelige virksomheder ikke rammes af stramningerne, uden at de danske værnsregler svækkes.
Det foreslås dertil, at direktivets minimumskrav implementeres,
uden at der ændres i den danske model for cfc-beskatning, hvor
reglerne anvendes på alle datterselskaber, uanset hvor de ligger. Hvis
det ikke var tilfældet, ville reglerne inden for EU kun kunne anvendes på datterselskaber uden såkaldt substans, hvilket ville udgøre
en væsentlig svækkelse af værnet. Samtidig foreslås en målretning
af værnsreglerne, så de i højere grad alene beskatter indkomst fra
aktiver, der faktisk er flyttet. Konkret foreslås reglerne ændret, så
cfc-reglerne finder anvendelse, hvis cfc-indkomsten i datterselskaber
udgør mindst en tredjedel mod det halve efter gældende regler.
Samtidig udvides indkomstbegrebet for immaterielle aktiver. Det vil
bidrage til, at danske cfc-regler er mere robuste i forhold til at sikre,
at værdierne beskattes der, hvor de er skabt. Lovforslaget vurderes
ikke at have provenumæssige konsekvenser.
I Socialdemokratiet mener vi, at skatteunddragelse skal bekæmpes, og at man grundlæggende skal betale skat i det land, hvor

Kl. 18:11

Fjerde næstformand (Trine Torp):
Ministeren.
Kl. 18:11

Skatteministeren (Morten Bødskov):
Det her handler om at målrette tilsynet, og jeg ved jo, at hr. Dennis Flydtkjær har været aktiv på skatteområdet i en masse år og
har siddet med de her projekter i en masse år og ved, hvor store
udfordringerne er. Altså, vi taler jo nu om en håndfuld gigantiske
projekter, vi taler om et gældsområde eller et inddrivelsesområde,
hvor man jo de facto har lukket et helt forvaltningsområde ned og nu

Tirsdag den 24. november 2020 (L 89)

man tjener sine penge. Det er i det lys, lovforslaget her skal ses.
Skatteundgåelsesdirektivet er et vigtigt instrument til at sikre, at alle
EU's medlemsstater har regler til forebyggelse af skatteundgåelse,
der lever op til visse minimumskrav. Ellers får vi et ræs mod bunden
mellem EU's medlemsstater, hvilket vil have store og bekymrende
konsekvenser for den såkaldte sammenhængskraft i landene og for
borgernes velfærd. Lovforslaget sikrer, at Danmark lever op til sine
internationale forpligtelser, og det sørger for, at der sker en fuld
implementering af skatteundgåelsesdirektivet. Værnsreglerne, altså
de såkaldte cfc-regler, er med til at sikre, at værdier skabt i Danmark
også beskattes her, og det er et vigtigt instrument, som sagt, i kampen mod skatteunddragelse.
Jeg mener, at regeringen her med sit forslag har fundet en balance, der sikrer, at Danmark fortsat har en robust selskabsskattebase,
og samtidig søger vi at mindske de administrative og økonomiske
konsekvenser for helt almindelige virksomheder. Det er en vigtig balance for Socialdemokratiet. Vi skal altid hindre unødigt bureaukrati,
og vi skal arbejde for gode rammevilkår for virksomhederne. Danske
virksomheder skal kunne være konkurrencedygtige. Socialdemokratiet støtter naturligvis lovforslaget. Tak.
Kl. 18:16

Fjerde næstformand (Trine Torp):
Tak til Socialdemokratiets ordfører. Der er ikke nogen korte bemærkninger. Så er det Venstres ordfører, fru Louise Schack Elholm.
Værsgo.
Kl. 18:16

(Ordfører)
Louise Schack Elholm (V):
Tak for ordet. Dette lovforslag implementerer den sidste del af Europarådets direktiv, og det har været forsøgt før. Det blev forsøgt første
gang i 2018, da vi selv havde regeringsmagten, og vi måtte erkende,
at det simpelt hen skabte så store problemer for erhvervslivet, at vi
var nødt til at prøve at finde nogle løsninger på det. Men vi syntes
ikke, at vi kom langt nok med de løsninger, vi fandt frem til, og
endte derfor med aldrig at vedtage lovforslaget. Så blev det fremsat
igen sidste år af vores nuværende skatteminister, men her gjorde
coronaen, at vi ikke fik færdigbehandlet en masse lovforslag, og for
os har det også stået klart, at de administrative byrder, vi pålægger
virksomhederne, er alt, alt for store.
For konkret betyder det her lovforslag, at danske virksomheder
skal opgøre, hvor stor en andel af deres produkter der er lavet af
danske medarbejdere, og hvor stor en andel der er lavet af udenlandske medarbejdere, når deres datterselskab er beliggende i udlandet,
og det til trods for, at de måske ikke engang skal betale skat af
det. Det er en kæmpe byrde at pålægge dansk erhvervsliv, og det
vil ødelægge dansk erhvervslivs konkurrenceevne. Det er også noget
af det, som dansk erhvervsliv siger til os: Det her vil fuldstændig
skubbe deres konkurrenceevne og ødelægge muligheden for, at de
danske virksomheder, som i dag klarer sig formidabelt i verden,
fortsat kan klare sig formidabelt.
Dansk erhvervsliv siger, at de gerne vil have en substanstest,
fordi det vil reducere byrderne betydeligt. Det synes vi lyder rigtig,
rigtig fornuftigt, men vi kan forstå, at regeringen nægter at indføre
en substanstest. Det, som vi forstår på regeringen, er, at det vil koste
statskassen et større milliardbeløb, og selvfølgelig kan vi jo ikke stå
her og foreslå noget, som koster et større milliardbeløb, omend det
undrer os, at det skulle koste et større milliardbeløb, når vi ikke får
en eneste krone ind i CVC-skat i dag – så hvor er det, pengene skal
tabes fra?
Men så må vi se på, hvad vi så kan gøre i stedet for. I Venstre
støtter vi varmt et internationalt samarbejde om skatteundgåelse, og
derfor synes vi, at vi skal vedtage det her lovforslag med en partiel
substanstest. Regeringen har sagt til os, at det faktisk ikke koster

47

noget at gennemføre en partiel substanstest, og det imødekommer
en del af erhvervslivets bekymringer. Og hvis det er den måde, vi
kan lande det på, så vi både kan sikre os mod skatteundgåelse, kan
implementere et EU-direktiv, men også sikre, at vi ikke fuldstændig
ødelægger dansk erhvervslivs konkurrenceevne, så må det være den
måde, det bevæger sig på.
Derfor ser vi frem til udvalgsarbejdet, hvor vi vil bede regeringen
om at udarbejde et forslag til en partiel substanstest, som vi håber at
et flertal i Folketinget vil støtte. På den måde sikrer vi både, at vi har
robuste og stærke regler og værn mod international skatteundgåelse,
men samtidig sikrer vi også, at dansk erhvervsliv fortsat kan konkurrere på verdensplan.
Kl. 18:19

Fjerde næstformand (Trine Torp):
Tak til Venstres ordfører. Der er ikke nogen korte bemærkninger. Og
så er det Dansk Folkepartis ordfører, hr. Dennis Flydtkjær.
Kl. 18:19

(Ordfører)
Dennis Flydtkjær (DF):
Tak for det. Det her lovforslag er jo en genbehandling af et tidligere
lovforslag, der i sidste samling hed L 48 og før det igen hed L 28,
og som handler om beskatning af udenlandske datterselskaber, altså
som danske koncerner har i et andet land. I og med at det er en
genbehandling af noget fra to gange tidligere, bliver der nok tale om
en stor grad af gentagelse, hvilket nok også gør, at debatten ikke er
så voldsom i dag, altså fordi vi har haft den et par gange før.
Det er jo et vildt kompliceret forslag, hvor man som lovgiver kan
være lidt magtesløs. For når det er så kompliceret og der samtidig er
så stor uenighed blandt embedsværket og virksomheder, med hensyn
til hvordan det vil ramme, så er det jo sådan lidt svært som lovgivere
at lægge snittet; for vi er jo ikke eksperter på sådan et område. Det
kan man jo også se ud af høringssvarene, hvor det stikker lidt i hver
sin retning, i hvert fald i forhold til hvad virksomheder siger, og
hvad embedsværket siger. Så vi er lidt afhængige af, hvad der bliver
udkommet af den dialog, der har været, mellem virksomhederne og
Skatteministeriet. Den har jo så været der igennem rigtig lang tid, og
jeg har ikke indtryk af, at den faktisk er blevet bedre.
Jeg vil nævne nogle af de ting, som jeg kan se der er problemer
i i forbindelse med det her, og som jeg også nævnte de sidste to
gange. Og det er, at der er en stor grad af overimplementering. Altså,
det er jo regler, som er kommet fra EU. Vi havde regler i forvejen,
så kommer EU-reglerne oveni, og så har vi valgt de stærkeste regler
fra begge sider, hvilket gør, at man får en overimplementering. Det
siger virksomhederne kommer til at koste os rigtig mange penge.
Regeringen siger så, at det er provenuneutralt. Og så er der hele
debatten om, om man skal have en substanstest. Det siger regeringen
koster rigtig mange penge, mens virksomhederne siger, at det ingen
penge koster. Så der er her et kæmpe skel, må man sige.
Jeg kan i hvert fald bare konstatere, at rigtig mange andre EUlande har valgt at lave en substanstest, og de har valgt ikke at lave
den her overimplementering. Så hvis vi vedtager det, der ligger
på bordet, kommer vi jo til at stille danske virksomheder markant
ringere end deres konkurrenter i udlandet, og det synes jeg er en
rigtig dårlig idé.
Derudover er der tale om en stor grad af skøn her, hvilket ikke
er specielt godt i forbindelse med en skattelovgivning, fordi det kan
være svært for virksomhederne at vide, hvad man så skal betale, og
man kan bruge rigtig meget administrativt personale på at gøre det
op, og det er sådan set heller ikke godt. Og der er løsningen, som
bl.a. Venstres ordfører også var inde på, at man skulle tage at få
lavet sådan en substanstest, som andre lande har. Og i øvrigt kan
jeg forstå, at der faktisk er lavet sådan en partiel substanstest, men
at vi først må få den til andenbehandlingen, hvilket jeg jo synes er

48

Tirsdag den 24. november 2020 (L 89)

sådan lidt ærgerligt for debatten; for så kunne der jo være noget nyt
at diskutere her, altså når man nu faktisk har en skitse klar. Så kan
det jo være, at debatten i stedet for kommer til andenbehandlingen,
hvor vi så har det reelle forslag, vi skal diskutere.
Men vi synes i hvert fald i Dansk Folkeparti, at det, der ligger på
bordet her, kan vi ikke støtte. Men vi vil selvfølgelig godt genoverveje det, hvis der kommer sådan en substanstest med. Men det er
også vigtigt i den proces, at man trods alt får hørt virksomhederne
ad, med hensyn til om det så løser de problemer og de uenigheder,
der har været. For jeg må jo ærligt sige, at jeg synes, det er svært
som lovgiver at vurdere, helt præcis hvor snittet skal ligge henne. Så
jeg håber meget, at man også fra erhvervslivets og fra ministeriets
side kan blive uenige om en form for substanstest, hvor man trods alt
fra begge parters side kan sige, at man nu er tilfredse.
Men som sagt: Med det, der ligger på bordet nu, er vores holdning den samme som de sidste to gange, nemlig at vi ikke kan støtte
forslaget på det grundlag, der er her.
Kl. 18:23

Fjerde næstformand (Trine Torp):
Tak til Dansk Folkepartis ordfører. Så er det ordføreren for Det
Radikale Venstre, fru Kathrine Olldag. Værsgo.
Kl. 18:23

(Ordfører)
Kathrine Olldag (RV):
Tusind tak. Lovforslaget her er et af de skattepolitiske forslag, der
har givet Folketinget allermest hovedpine, i hvert fald i den tid, jeg
har været her; det handler nemlig om den danske implementering af
EU's skatteundgåelsesdirektiv. Men lad os lige lægge ud med formålet med direktivet. Det skal nemlig sikre, at skatten betales der, hvor
overskuddet genereres og værdier skabes. Konkret skal cfc-regler
fungere som et værn mod, at moderselskaber flytter mobile aktiver
til udenlandske datterselskaber i lavskattelande, til tomme selskaber
uden substans. Med direktivet følger således en substanstest, som
står helt centralt i den danske debat, og som har skabt en masse
bekymring. For skal vi have sådan en, eller skal vi ikke?
De nuværende danske cfc-regler anvendes på en bred vifte af
indkomsttyper. Med implementeringen af direktivet udvider vi de
indkomsttyper, der anses som cfc-indkomst. I andre EU-lande, hvor
de ikke har haft cfc-regler, anvendes substanstesten typisk på alle
indkomsttyper. Men vi kommer i dag med et forslag om, at vi kun
anvender substanstest på kategorien anden indkomst fra immaterielle
aktiver, som er det, der har givet vores danske virksomheder mest
hovedpine.
Men nu tilbage til bekymringerne. For Skatteministeriets bekymring er, at de danske cfc-regler undermineres af det nye direktiv
og ikke mindst af substanstesten. De mener, at en svækkelse af
cfc-reglerne vil gøre det danske selskabsskattegrundlag mere sårbart
over for indkomstflytning. Men de er ikke helt sikre på, at eller
hvor meget det vil ske – måske vil det ske. Store danske globale
selskabers bekymring er, at de konkurrencemæssigt stilles ulige i
kampen om store globale opgaveudbud; eller sagt med andre ord:
At de skal leve op til andre og strengere regler end deres kolleger
i resten af EU, hvis der ikke kommer en substanstest. Her er der
bekymring for, at den manglende omsætning ligeledes løber op i et
milliardbeløb – måske vil det ske.
Det kan altså ikke lade sig gøre for os politikere at vurdere,
hvordan det her skal landes ud fra et provenumæssigt skøn. Derfor
er den radikale tilgang at forsøge at lande det et sted, som vi håber
de fleste kan leve med. For vi kan jo konstatere, at det fremsatte lovforslag er det samme som sidst, og eftersom vi ikke kunne stemme
for det sidst, kan vi heller ikke stemme for det nu. Vi vil derfor gerne
bede om et ændringsforslag, der indeholder en substanstest, som
alene undtager kategorien anden indkomst fra immaterielle aktiver

fra cfc-indkomsten. Men fordi vi også lytter til Skatteministeriets
bekymring, foreslår vi på forhånd, at substanstesten hegnes ind så
godt, den kan. Og det har vi faktisk også nogle idéer til.
Man kunne jo f.eks. tilbagerulle nogle af de lempelser fra L 48,
altså fra sidst, hvor vi arbejdede med det her forslag. De ville jo ikke
længere give mening, hvis vi indfører en substanstest. Enkelte af de
lempelser kan vi dog bevare, f.eks. muligheden for at vælge at blive
beskattet udelukkende for cfc-indtægter i datterselskabet. Man kunne
også tilføje en effektiv evalueringsklausul, hvor vi hurtigt kan handle
og stramme op, hvis der konstateres misbrug. Vi kunne også – det er
den tredje idé, vi har – lave en meget, meget tydelig undtagelsesliste,
altså en forhåndsmelding om, at en substanstest ikke vil være tilgængelig i specifikke omgåelsessituationer. Vi forestiller os en skematisk
oversigt, hvor det fremgår, at substansen ikke gælder, hvis der er tale
om de og de forhold eller de og de typer datterselskaber. Listen skal
være meget klar, utvetydig og nem at navigere efter for virksomhederne, og listen må meget gerne fremgå af ændringsforslaget. Hvis
Skatteministeriet selv har yderligere forslag til, hvordan vi hegner
substanstesten ind, er vi naturligvis også lydhøre over for det.
I Radikale Venstre mener vi, at det her er den rigtige håndtering
af lovforslaget, og vi håber også, at Folketingets øvrige partier kan
se sig selv i det. Så for også at skabe en god proces omkring
ændringsforslaget vil vi gerne bede Skatteudvalget om at sende
ændringsforslaget i høring, når det kommer, så vi kan se, hvordan
det modtages hos dem, som vi lovgiver om. Tak.
Kl. 18:27

Fjerde næstformand (Trine Torp):
Tak for det. Der er ikke nogen korte bemærkninger. Tak til De
Radikales ordfører. Så er det SF's ordfører, hr. Carl Valentin.
Kl. 18:27

(Ordfører)
Carl Valentin (SF):
Tak. SF kan støtte lovforslaget her. Der har som bekendt været
bekymring for, at man med lovforslaget risikerer at overimplementere cfc-reglerne, da vi i forvejen har strengere regler gældende i
Danmark end de foreslåede minimumskrav. Netop den bekymring er
også grunden til, at vi nu behandler det oprindelige forslag i to dele.
Vi stemmer for forslaget, da vi er enige i, at det er vigtigt at
have den samme model som de andre lande. På den måde bliver
det nemmere at komme skatteundgåelse til livs, da vi undgår huller
de steder, hvor den danske lovgivning ikke stemmer overens med
Rådets minimumskrav. På den anden side skal vi i implementeringen
ikke lempe grundlæggende på de eksisterende danske værnsregler.
Vi skal selvfølgelig også sikre, at implementeringen af minimumskravene ikke gør den nuværende lovgivning på området unødigt
kompliceret eller resulterer i en dobbeltbeskatning af de virksomheder, lovændringerne kommer til at vedrøre. Tak for ordet.
Kl. 18:28

Fjerde næstformand (Trine Torp):
Tak til SF's ordfører. Der er ikke nogen korte bemærkninger. Så er
det Enhedslistens ordfører, fru Rosa Lund.
Kl. 18:28

(Ordfører)
Rosa Lund (EL):
Tak for det. Jeg er stadig vikar for Enhedslistens skatteordfører, hr.
Rune Lund. Og på vegne af ham skal jeg holde denne tale:
Så skal vi til det for tredje gang. Vi skal forsøge at få vedtaget
implementeringen af skatteundgåelsesdirektivets del om cfc-beskatning. Skatteundgåelsesdirektivet indeholder en lang række gode elementer, som vi allerede har implementeret, men netop cfc-beskatnin-

Tirsdag den 24. november 2020 (L 89)

gen har der været så meget blæst om, at vi nu altså igen skal forsøge
at blive enige om en implementering i dansk lov.
Vi vil gerne kvittere for, at regeringen holder fast i cfc-reglerne
og ikke tilvælger substanstest. Det ville åbne en ladeport for aggressiv skatteplanlægning, som det er tydeligt, hvis man læser høringssvarene, at virksomhederne har drømme om. Skatteministeren har
også i et svar til Skatteudvalget klart tilkendegivet, at hvis vi overgår
til substanstest, mister statskassen potentielt et milliardbeløb. Det er
også glædeligt, at regeringen holder fast i implementeringen af, at
man fremover også skal lade anden indkomst af immaterielle aktiver
inkludere i cfc-beskatningen. Det er vi glade for, fordi vi til trods
for de gode danske skatteregler har en udfordring med et hul, som
muliggør, at man alligevel kan udflytte patenter til lavskattelande og
dermed undgå cfc-beskatning.
Enhedslisten kan støtte det her lovforslag, og jeg ved, at Rune
Lund glæder sig til udvalgsbehandlingen.
Kl. 18:30

Fjerde næstformand (Trine Torp):
Tak til fru Rosa Lund. Så er det Det Konservative Folkepartis ordfører, hr. Rasmus Jarlov.
Kl. 18:30

(Ordfører)
Rasmus Jarlov (KF):
Det skulle da også være mærkeligt, hvis man ikke glædede sig til en
udvalgsbehandling af cfc-reglerne. Det tror jeg vi alle sammen ser
frem til.
Jeg har samme holdning som de andre partier, som har en blålig
nuance i sig, nemlig at vi gerne vil have et ændringsforslag, hvor
der kommer en substanstest ind, da det ellers vil være konkurrenceødelæggende for danske virksomheder med udenlandske datterselskaber, hvis de pludselig skal til at beskattes hårdere af at besidde sådan
nogle datterafdelinger i forhold til koncerner i andre lande. Så derfor
vil vi gerne have en substanstest, og hvis vi så laver det som en
partiel substanstest, så kan vi godt leve med det.
Jeg har ikke helt forstået, hvorfor det skulle være så meget dyrere
for Danmark at lave en substanstest, end det skulle være for andre
lande, men det kan være, at skatteministeren kan komme ind på
det. For egentlig er det, vi beder om, jo bare, at vi har de samme
regler, som man har i andre lande, så vi ikke ødelægger danske
virksomheders konkurrenceevne. Men der er åbenbart nogle helt
særlige forhold knyttet til Danmark, som gør, at det er meget, meget
svært at lave nogle regler, som er ens med de regler, der er i andre
EU-lande. Og det kunne jeg egentlig godt tænke mig at få redegjort
lidt nærmere for.
Men vi vil gerne have en substanstest, og vi regner derfor med at
støtte det ændringsforslag, som kommer frem. Og så regner vi også
med, at vi i sidste ende vil kunne støtte lovforslaget, hvis vi får den
substanstest ind.
Kl. 18:31

Fjerde næstformand (Trine Torp):
Tak for det. Tak til De Konservatives ordfører. Så er der hr. Lars
Boje Mathiesen fra Nye Borgerlige.
Kl. 18:31

(Ordfører)
Lars Boje Mathiesen (NB):
Nye Borgerlige kommer ikke til at støtte et lovforslag, som forringer
dansk erhvervslivs konkurrenceevne. Vi lytter til ændringsforslag,
hvis der kommer et fra Radikale Venstre, og det vil vi gå til med
åbent sind. Og hvis det kan betrygge os i, at det er vejen frem, så vil
vi kigge på det. Men nu må vi se, når det kommer, men vi er altid
åbne for sådan noget. Men vi kommer i hvert fald ikke til at sætte

49

vores gummistempel på noget, som forringer dansk erhvervslivs
konkurrenceevne.
Kl. 18:32

Fjerde næstformand (Trine Torp):
Tak til hr. Lars Boje Mathiesen. Så er det hr. Ole Birk Olesen fra
Liberal Alliance.
Kl. 18:32

(Ordfører)
Ole Birk Olesen (LA):
Tak for det. Som lovforslaget ligger her, vil Liberal Alliance stemme
imod det. Vi er nervøse for, at det vil føre til, at danske virksomheders datterselskaber i udlandet vil blive beskattet hårdere end de
konkurrenter, som måtte ligge i udlandet, og det synes vi er at spænde ben for danske virksomheders mulighed for at drive forretning i
den store verden.
Også vi ser frem til, om det kan lade sig gøre at lave en substanstest på området. Det ville formentlig kunne løse noget af problemet,
og derfor ser vi også frem til, hvad det er for et ændringsforslag, der
måtte komme til behandling på det her område i Folketingssalen. Og
så vil vi derefter gøre vores stilling op.
Kl. 18:33

Fjerde næstformand (Trine Torp):
Tak for det. Der er ikke nogen korte bemærkninger. Så er vi nået til
skatteministeren. Værsgo.
Kl. 18:33

Skatteministeren (Morten Bødskov):
Yes. Må jeg takke for modtagelsen af lovforslaget her. Som det jo
allerede har været fremme, er der tale om en genfremsættelse af en
del af L 48 fra sidste folketingssamling, idet regeringen jo har valgt
at opdele L 48 i to, således at ændringen af cfc-reglerne nu har sit
eget lovforslag.
Regeringen har, som det nok er gået op for de fleste, en klar
målsætning om at bekæmpe skattely og aggressiv skatteplanlægning.
Det er afgørende for vores samfund, at alle bidrager til fællesskabet
– store som små – for ellers mister vi nogle af de penge, som
vi ellers kæmper herinde om hvad skal bruges til, hvad enten det
er børnehaver, skoler, hospitaler, erhvervspolitik, arbejdsmarkedspolitik eller uddannelsespolitik eller nogle af de andre ting, som vi
hverken vil eller kan undvære.
Vi ved, at nogle globale selskaber vil gøre krumspring for at slippe uden om at betale skat, og at der konstant udvikles nye kreative
metoder til det formål. Og selv om jeg selvfølgelig har en stor tiltro
til samfundssindet hos langt størstedelen af de danske virksomheder,
er det vigtigt, at vi her fra salen får udtrykt vores klare forventning
til, hvordan danske virksomheder skal opføre sig, og at vi får indført
tidssvarende lovgivning, der lægger rammerne derfor.
Danmark er og skal fortsat være et foregangsland i forhold til
indsatsen mod skatteundgåelse og aggressiv skatteplanlægning. Det
betyder også, at man nogle gange er nødt til at gå forrest, hvilket
Danmark historisk set har gjort i forhold til netop cfc-reglerne. Regeringen ønsker, at vi med implementeringen af skatteundgåelsesdirektivets minimumskrav til cfc-regler tager endnu et skridt i den retning.
Med lovforslaget lægger vi derfor op til at beholde den eksisterende
danske model for cfc-beskatning, mens vi på en målrettet og effektiv
måde øger beskatningsniveauet de steder, hvor direktivet kræver det.
Herved sikrer vi samtidig, at vi opretholder vores forpligtelser i EU.
Det er i regeringens øjne helt forkert at begynde at snakke om
lempelser af det eksisterende danske værn, fordi man internationalt
er blevet enige om en minimumsstandard, som nu engang befinder
sig under det danske niveau. Dette skal bestemt ikke tolkes, som
om vi er i mål, og at vi bare kan læne os tilbage og slappe af. Med

50

Tirsdag den 24. november 2020 (L 89)

lovforslaget og en videreførelse af den danske model får vi sendt
et klart signal til omverdenen og det internationale samfund om, at
vi i Danmark fortsat er i front i kampen mod skattely og aggressiv
skatteplanlægning.
Lovforslaget har som sagt til formål at implementere EU's skatteundgåelsesdirektiv, der bl.a. indeholder minimumskrav til medlemsstaternes cfc-regler. Cfc-regler lyder lidt teknisk, men grundlæggende er det, om man vil, forsvarsmekanismer eller værnsregler, der
skal hindre, at koncerner af skattemæssige grunde flytter aktiver og
dermed også den tilhørende indkomst til lande med lavere beskatning. Skatteundgåelsesdirektivet, som det jo hedder, skulle implementeres inden udgangen af 2018.
Den tidligere VLAK-regering fremsatte derfor i forrige folketingsår et forslag – det, der hed L 28 – om implementering af alle
direktivets forskellige elementer, herunder altså også minimumskravene til cfc-reglerne. Flere større virksomheder og deres brancheorganisationer udtrykte derfor også en bekymring for den del, der
vedrører cfc-reglerne, og den del blev derfor som sagt udskilt og
aldrig gennemført. Det var på den baggrund, at jeg i sidste folketingssamling fremsatte L 48, der skulle sikre, at de danske regler
levede op til direktivets minimumskrav.
I dag drøfter vi som sagt en genfremsættelse af L 48, og jeg
håber ikke, at covid-19-situationen den her gang bremser for, at
vi kan få en ordentlig gennemgang at lovforslaget. Der er ved
udformningen af forslaget søgt en balance, der sikrer, at Danmark
fortsat har en robust selskabsskattebase, men at vi samtidig sørger
for mindsket de administrative og økonomiske konsekvenser for helt
almindelige virksomheder. Dermed sikres fundamentet for mange
danske arbejdspladser uden at svække reglernes beskyttelsesniveau.
På den ene side bygger forslaget på den grundlæggende præmis,
at Danmark er og fortsat skal være et foregangsland i kampen mod
skatteundgåelse. Derfor er forslaget baseret på de eksisterende danske cfc-regler, hvor reglerne anvendes på alle datterselskaber, uanset
hvor de er beliggende. En minimumsimplementering af direktivets
krav vil indebære, at reglerne inden for EU og EØS kun vil kunne
anvendes på datterselskaber uden substans. Dette vil udgøre en væsentlig svækkelse af det allerede eksisterende værn mod flytning
af indkomst til lande med lavere beskatning, og der vil være tale
om en svækkelse, der vurderes at ville indebære et markant mindre
provenu, formentlig i milliardstørrelsen.
Kl. 18:38

På den anden side er det vigtigt, at Danmark ikke unødigt stiller
danske virksomheder dårligt konkurrencemæssigt. Med lovforslaget
har regeringen derfor lagt vægt på, at almindelige danske virksomheder ikke rammes unødigt. Det er navnlig søgt sikret ved, at forslaget
målretter reglerne, så de kun fører til beskatning i netop de tilfælde,
hvor hensynet bag reglerne begrunder det.
Høringen om L 48 viste, at dele af erhvervslivet fortsat ønsker
en minimumsimplementering. Den foreslåede løsning er dog som
nævnt, synes vi i regeringen selvfølgelig, velafbalanceret og imødekommer, så vidt det er muligt, de bekymringer, der har været rejst.
Tak for den her debat. Jeg ser frem til, at vi får endnu en omgang
grundig debat om det her forslag i Folketingets Skatteudvalg, og
det ser regeringen selvfølgelig frem til. Og vi bistår på alle måder,
således at vi nu, forhåbentlig, kan leve op til de forpligtelser, vi
har i EU-samarbejdet, om at gennemføre det her EU-direktiv om
skatteundgåelse.
Kl. 18:39

Fjerde næstformand (Trine Torp):
Tak. Der er en kort bemærkning fra hr. Rasmus Jarlov.

Kl. 18:39

Rasmus Jarlov (KF):
Jeg vil gerne spørge skatteministeren, hvad det er, der er så specielt
i Danmark, som gør, at det er nødvendigt at have andre regler, hvor
vi beskatter danske koncerner mere, end andre lande gør i forhold til
cfc.
Kl. 18:40

Fjerde næstformand (Trine Torp):
Ministeren.
Kl. 18:40

Skatteministeren (Morten Bødskov):
Svaret er jo grundlæggende det, at det er fuldstændig samme svar,
som den tidligere regering, som hr. Rasmus Jarlov var medlem af,
gav, nemlig at der er behov for, at vi beskytter de danske skatteregler
– vores værn mod skatteplanlægning og skatteundgåelse. Det, vi har
fremsat for anden gang og behandler her i dag, er jo en lempeligere
udgave af det, den regering, som hr. Rasmus Jarlov var med i,
fremsatte. Så han burde være glad.
Kl. 18:40

Fjerde næstformand (Trine Torp):
Hr. Rasmus Jarlov.
Kl. 18:40

Rasmus Jarlov (KF):
Nu valgte vi jo så at trække det, fordi vi fandt ud af, at det var
en dårlig idé. Hvad er det for nogle skatteregler, som gør, at vi
skal beskyttes i Danmark? Altså, hvad er det mere konkret, som er
specielt ved danske forhold, og som skal beskyttes?
Kl. 18:41

Fjerde næstformand (Trine Torp):
Ministeren.
Kl. 18:41

Skatteministeren (Morten Bødskov):
Det er jo vores danske værnsregler, altså cfc-reglerne imod skatteundgåelse. Det er det, lovforslaget handler om. Det har været til
diskussion herinde i flere omgange nu, så hr. Rasmus Jarlov ved jo
udmærket, at grundlæggende er det et forsøg på at undgå, at danske
virksomheder benytter sig af mulighederne for at flytte aktiver ud
af landet, som gør, at de kan undgå beskatning, hvad der ellers i
andre sammenhænge synes fair. Det er jo grundlæggende det, det
handler om. Der er ikke så meget forskel på den argumentation, som
jeg kommer med her, og den argumentation, som tidligere regeringer
med andre farver har anvendt.
Kl. 18:41

Fjerde næstformand (Trine Torp):
Tak for det. Så er der en kort bemærkning til Louise Schack Elholm.
Kl. 18:41

Louise Schack Elholm (V):
Vi har jo haft diskussionen mange gange før, og det er heller ikke,
fordi jeg vil trække tiden unødigt, men det falder mig alligevel ind,
at ministeren siger, at det vil koste et markant milliardbeløb, hvis
man laver en substanstest. Og så kunne det være, at ministeren lige
kunne komme ind på: Hvor meget er det, vi får ind i cfc-beskatning i
dag?
Kl. 18:42

Fjerde næstformand (Trine Torp):
Ministeren.

Tirsdag den 24. november 2020 (L 90)

Kl. 18:42

Skatteministeren (Morten Bødskov):
Det kan vi svare på i Folketingets udvalgsbehandling.
Kl. 18:42

Fjerde næstformand (Trine Torp):
Fru Louise Schack Elholm.
Kl. 18:42

Louise Schack Elholm (V):
Tidligere har skatteministeren svaret, at man ikke får nogen penge
ind i cfc-skat, så hvordan kan det være, at en substanstest vil give så
stort et underskud?
Kl. 18:42

Fjerde næstformand (Trine Torp):
Ministeren.
Kl. 18:42

Skatteministeren (Morten Bødskov):
Det har vi også svaret på, og det handler grundlæggende om en frygt
for, at man undgår fremtidig beskatning, og derfor er det jo det, der
er udgangspunktet for den vurdering, som regeringen har givet, og
som også indgik i den tidligere regerings behandling af forslaget. Så
det bør heller ikke overraske Venstre.
Kl. 18:42

Fjerde næstformand (Trine Torp):
Der er ikke flere korte bemærkninger. Tak til skatteministeren.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
18) 1. behandling af lovforslag nr. L 90:
Forslag til lov om ændring af lov om afgift af elektricitet, lov om
afgift af naturgas og bygas m.v., lov om afgift af stenkul, brunkul og koks m.v., lov om energiafgift af mineralolieprodukter
m.v. og forskellige andre love. (Udmøntning af dele af Klimaaftalen for energi og industri m.v. 2020 m.v.).
Af skatteministeren (Morten Bødskov).
(Fremsættelse 12.11.2020).
Kl. 18:42

51

vores CO2-udslip med 70 pct. i 2030 målt i forhold til 1990. Det
er et af verdens mest ambitiøse klimamål, og det er selvsagt vigtigt,
både for vores velstand, men også for de næste generationer, som
vil stå med uoprettelige udfordringer, hvis ikke vi handler hurtigt.
Lovforslaget, vi behandler her i dag, udspringer af aftalen fra i
sommer og består af tre dele.
For det første foreslås det at nedsætte elvarmeafgiften fra 15,5
øre pr. kWh til henholdsvis 0,8 øre pr. kWh for husholdninger og
0,4 øre pr. kWh for erhverv. Derudover foreslås det at forhøje rumvarmeafgiften for fossile brændstoffer fra 56,7 kr. pr. GJ til 62,3 kr.
pr. GJ i 2020-priser. For det andet forslås en ændring af cfc-afgiften,
en forhøjelse af afgiften for visse industrielle drivhusgasser med 30
kr. pr. t CO2 og at ophæve afgiftsloftet på 600 kr. pr. kg for visse
industrielle drivhusgasser. For det tredje foreslås det at ophæve bagatelgrænsen på import og fremstilling af afgiftspligtige kølemidler
og at indeksere afgiften for cfc og visse immaterielle drivhusgasser.
Det skal være dyrere at forbruge sorte fossile brændstoffer og
billigere at være grøn, hvilket giver god mening i forhold til den
grønne omstilling – den grønne omstilling, som vi generelt befinder
os i i Danmark. Danmark skal være grønnere, og med det her lovforslag får vi et vigtigt bidrag hertil, og Socialdemokratiet støtter det
naturligvis. Tak.
Kl. 18:45

Fjerde næstformand (Trine Torp):
Der er ikke nogen korte bemærkninger, så tak til hr. Troels Ravn. Så
er det Venstres ordfører. Hr. Kim Valentin, værsgo.
Kl. 18:45

(Ordfører)
Kim Valentin (V):
Tak til formanden. Jeg skal lige starte med at sige, at cfc-reglerne
intet har at gøre med cfc-afgiften, og det gør jeg som en ren reklame
for, hvad det er, vi står og siger her, og så man kan følge lidt med.
Jeg har faktisk slået det op: Cfc står for klorfluorkarboner og har
intet at gøre med controlled foreign campanies. Så hvis man lytter
med, skal man ikke blive forvirret over det.
Jeg giver en lidt længere indledning her, fordi jeg ikke skal gentage, hvad hr. Troels Ravn sagde, men blot meddele, at i Venstre går vi
også ind for at lave den her slags omlægninger, så vi kan få et mere
klimarigtigt Danmark. Det her med at nå 70-procentsmålsætningen
er faktisk noget af det allervigtigste. Så skal det også siges, at når
man ændrer på elvarmeafgiften og man ændrer på rumvarmeafgiften
på den måde, man gør her, så betyder det faktisk forholdsvis meget
for rigtig mange virksomheder rundtomkring. Så det er ikke bare
sådan lige at gøre det; det betyder faktisk en hel del for virksomhederne derude, der skal omlægge en stor del af deres måde at gøre
tingene på. Det skal vi altid lige tænke på.
I Venstre må jeg sige vi kan støtte det her forslag, og vi glæder
os til den videre implementering af de regler, der kommer, for at nå
70-procentsmålsætningen for Danmarks CO2-udslip. Tak.
Kl. 18:47

Forhandling
Fjerde næstformand (Trine Torp):
Forhandlingen er åbnet. Den første ordfører fra Socialdemokratiet,
hr. Troels Ravn. Værsgo.
Kl. 18:43

(Ordfører)
Troels Ravn (S):
Tak for det. Regeringen og et bredt flertal i Folketinget indgik i sommeren 2020 en aftale om en historisk ambitiøs klimahandlingsplan,
der skal være med til at muliggøre, at Danmark kan indfri sit klimamål. Ifølge klimaloven for 2019 skal vi i Danmark have reduceret

Fjerde næstformand (Trine Torp):
Tak til Venstres ordfører. Så er det Dansk Folkepartis ordfører, hr.
Dennis Flydtkjær.
Kl. 18:47

(Ordfører)
Dennis Flydtkjær (DF):
Baggrunden for lovforslaget er en klimaaftale om energi og industri,
som Dansk Folkeparti er en del af, så derfor kan jeg allerede nu
afsløre, at vi støtter lovforslaget. Det er jo lavet på baggrund af den
målsætning, vi har lavet, om 70 pct. reduktion af CO2-udledningen

52

Tirsdag den 24. november 2020 (L 90)

sammenlignet med det niveau, der var i 1990. Løsningen er kort fortalt ifølge det her lovforslag – det er jo ikke hele løsningen på klimaproblemerne – at man gør det dyrere at varme op med fossile kilder
og billigere at varme op med grøn elektricitet. Konkret nedsætter
man elvarmeafgiften, og til gengæld forhøjer man rumvarmeafgiften
på fossile brændsler, og det er sådan set et godt bytte, fordi det giver
et incitament til, at man får skiftet over til at bruge elektricitet til
opvarmning f.eks. via en varmepumpe eller andet.
Men jeg vil egentlig bruge min taletid på at nævne, at man måske
også med fordel kunne lave en anden ændring i elvarmeafgiften, nu
hvor vi er i gang. Allerede nu vil jeg sige, at vi jo respekterer den
aftale, der er lavet, men vi vil gerne prøve at drøfte forslaget med
ministeren og har allerede stillet forslag om det, men det kunne jo
være, at man lavede om på den måde, man gør det op på i dag. I dag
er det sådan, at man først, når man har brugt 4.000 kWh om året, får
den lave sats på den del af forbruget, der ligger over 4.000 kWh om
året. Man har altså en høj sats i dag på den del, der ligger under, hvor
man måske med fordel kunne bytte det rundt, så man startede med at
få den lave sats indtil en vis grænse og så efterfølgende fik den høje
sats. Det ville egentlig give en masse gode effekter efterfølgende
og sådan set også være mere logisk. Grundlæggende har vi det jo
sådan, når vi laver afgifter, at afgiften typisk stiger med et større
og større forbrug. Her er det sådan lidt omvendt. Hvis man har det
lave forbrug, har man den høje elvarmeafgiftssats, men hvis man så
bruger rigtig meget, får man så en lavere sats. Det er egentlig det, vi
gerne vil lave om på.
Det, der egentlig skulle være bevæggrunden for det – ja, der er
flere – er bl.a., at det skal blive nemmere at differentiere mellem
f.eks. parcelhuse og sommerhuse. Der er også en anden diskussion
om det. Det bliver generelt bedre, hvis det bedre kan betale sig at
spare på strømmen, som hvis man laver om på den her ordning.
Hvis man f.eks. laver energirenoveringer, kan det stadig væk godt
betale sig, selv om man faktisk bor i et elopvarmet hus. I dag vil
det også typisk være sådan, at hvis man er ældre eller enlig, kommer
man aldrig over den her grænse på de 4.000 kWh om året, så man
kommer aldrig op på at få den lave sats, men hvis man lavede om
på modellen og altså byttede om på de to faktorer, ville man faktisk
også opleve, at dem, som har et meget lille forbrug, ikke kun betaler
den høje sats, men vil have et incitament til faktisk at holde sig nede
på den lave. I dag er det jo omvendt, så dem, der har det rigtig store
forbrug, får den lave sats. Det virker ikke helt logisk.
Det er ikke en idé, jeg selv har stået og fundet på, men noget, der
står i høringssvarene fra bl.a. Dansk Industri og Dansk Metal, og jeg
synes jo, det er noget, vi sådan bør kigge på i udvalgsarbejdet. Og
jeg har som sagt allerede stillet spørgsmål om det.
Jeg vil også i respekt for den aftale, vi selvfølgelig har indgået,
sige, at hvis aftaleparterne ikke er med på, at det kan være en model
eller en vej, man kan gå, så støtter vi selvfølgelig lovforslaget alligevel. Men vi synes egentlig bare, det kunne være et ekstra incitament
til at gøre det rigtige, i forhold til at man energirenoverer sit hus
eller får en varmepumpe eller andet. Så det er ikke noget, der gør,
at vi stemmer nej til lovforslaget. Det støtter vi selvfølgelig. Men vi
synes bare, det kunne være en ekstra forbedring, vi kunne tage med i
overvejelserne.
Kl. 18:51

Fjerde næstformand (Trine Torp):
Tak til Dansk Folkepartis ordfører. Der er ikke nogen korte bemærkninger. Så er det ordføreren for Det Radikale Venstre, fru Kathrine
Olldag.

Kl. 18:51

(Ordfører)
Kathrine Olldag (RV):
Det er en rigtig stor fornøjelse at være med til i dag at implementere
en del af klimaaftalen for energi og industri. Her har vi et rigtig
godt eksempel på, at det godt kan lade sig gøre at rydde op i et gammelt afgiftssystem, fremme den grønne omstilling og harmonisere
virksomheders konkurrencevilkår i ét tiltag.
For os i Radikale Venstre handler det i bund og grund om, at
vi gerne ser en stor, gennemgribende elektrificering at Danmarks
energiforbrug, både hjemme, i privaten og i virksomhederne. Uanset
hvad strømmen bruges til, så skal den være billig, og den skal være
grøn. Vores strøm er nemlig rigtig godt på vej til at blive 100 pct.
grøn, så det giver god mening at fjerne afgiften fra lige netop en
energiform, vi gerne vil fremme.
Logikken er stadig, at det skal være dyrere at varme op med
fossile kilder og billigere at varme op med grøn el. Afgifterne på
rumvarme og procesforbrug bliver ens, og der vil ikke længere være
afgift på elbaseret overskudsvarme. Som konsekvens ophæver vi
reglerne for overskudsvarmeafgift for elbaseret overskudsvarme. Det
ved jeg at der er rigtig mange der er glade for – det har vi diskuteret
rigtig mange gange i de forløbne år.
Men vi forhøjer også rumvarmeafgiften for fossile brændsler.
Rumvarmeafgiften for de enkelte fossile brændsler vil fortsat variere
efter det enkelte brændsels energiindhold, og det er en rigtig god idé.
I Radikale Venstre betragter vi det her lovforslag som væsentlig
mere end bare at tage et symbolsk skridt på listesko i retning af en
grøn omstilling. Det er faktisk et solidt halvstort skridt, måske oven
i købet med et lille hop på, og det er vi rigtig, rigtig glade for, så vi
støtter forslaget varmt.
Kl. 18:52

Fjerde næstformand (Trine Torp):
Tak for det. Der er ikke nogen korte bemærkninger, så vi går videre
til SF's ordfører, og det er hr. Carl Valentin.
Kl. 18:52

(Ordfører)
Carl Valentin (SF):
Tak. SF bakker op om forslaget her. Forslaget bygger på klimaaftalen, som vi fik på plads tidligere på året, og som bl.a. skal være med
til at sænke drivhusgasudslippet i Danmark med 70 pct. inden 2030,
og det er klart, at vi derfor som led i den grønne omstilling skal gøre
det mere eftertragtet at bruge grøn el til at opvarme huse, både privat
og i virksomhederne.
På miljøområdet har vi allerede behandlet et lovforslag om at
regulere på fyringsanlæg ved at nedlægge gamle brændeovne og
stille krav om installation af partikelfiltre for at sænke mængden
af CO2 i luften samt partikelforureningen, men det er vigtigt, som
lovforslaget giver udtryk for, at regulere på alle varmekilder, der
præsenterer et større klimaaftryk og mere partikelforurening end
højst nødvendigt, hvis vi skal nå vores mål på 70 pct. reduktioner.
Vi skal ikke bare sikre os, at der er et grønnere alternativ at vælge
for alle, vi er også nødt til at gøre det attraktivt at tilvælge de grønne
alternativer. Derfor er det en positiv retning at gå, at vi vil lade
forurenerne betale ved at hæve afgiften for fossile varmekilder. Det
er dog beklageligt, at regeringen stadig ikke i forlængelse af denne
afgift vil overveje en generel afgift på drivhusgasser for de større
industrielle forurenere i samfundet. Ligeledes mener vi, at der med
fokus på reduktion af drivhusgasudslip og partikelforurening burde
inkluderes et forbud mod installation af gasfyr. Hvis vi ikke har den
fornødne tilladelse fra EU, bør den beslutning udfordres. Tak for
ordet.

Tirsdag den 24. november 2020 (L 90)

Kl. 18:54

Fjerde næstformand (Trine Torp):
Tak. Der er en kort bemærkning fra hr. Ole Birk Olesen.
Kl. 18:54

Ole Birk Olesen (LA):
Jeg er egentlig lidt nysgerrig på, hvad SF's politik egentlig er i
forhold til grøn omstilling og skatteprovenu. For vi hører tit SF sige,
at de gerne vil have en grøn omstilling, men at det jo ikke må koste
penge i statskassen, som kunne have været brugt på velfærd. Det
her lovforslag koster jo 850 mio. kr. fra statskassen, fordi man har
analyseret sig frem til, at vi bliver nødt til at lette nogle afgifter her
for at få folk til at foretage det grønne valg. Men så er der jo så 850
mio. kr. mindre i statskassen, som SF kan bruge på pædagoger og
sådan noget.
Har SF skiftet holdning, eller er SF blevet trukket ind i det her?
Hvad er forklaringen?
Kl. 18:55

Fjerde næstformand (Trine Torp):
Ordføreren.

53

blev aftalt i denne aftale. Vi er meget glade for disse ændringer. De
peger i en klar grøn retning, og det er vi tilfredse med. Men vi må
endnu en gang understrege, at den aftale kun er et meget lille skridt
på vejen mod at nå 70-procentsmålsætningen i forhold til reduktion i
2030.
Det er positivt, at vi gør elvarmen, som i stigende omfang produceres grønt, meget billigere, mens vi til gengæld gør det dyrere at
bruge fossile brændsler til rumvarme. Derudover får vi også lavet
en klar opstramning i forhold til afgifterne på de særlig skadelige
cfc-gasser. Det betyder, at man faktisk betaler en passende pris for
de skadelige gasser, man sender ud. Det er ikke noget, der giver
meget i statskassen, men det er sådan set heller ikke pointen med
forslaget. Pointen med forslaget er at begrænse udledningen af særlig skadelige gasser, så meget som vi overhovedet kan. Og derfor
kan Enhedslisten støtte forslaget.
Kl. 18:57

Den fg. formand (Annette Lind):
Tak for ordførertalen. Der er en kort bemærkning. Ordføreren skal
lige blive her. Det er til hr. Ole Birk Olesen. Værsgo.
Kl. 18:57

Kl. 18:55

Carl Valentin (SF):
Vi har selvfølgelig ikke skiftet holdning. Og i de planer, vi selv
har fremlagt i forhold til grøn omstilling, indgår jo også forskellige
andre skatter og steder, hvor vi vil hæve skatten for ligesom at
sikre flere penge i kassen, som vi også kan bruge på den grønne
omstilling.
Kl. 18:55

Ole Birk Olesen (LA):
Jeg vil bare sige tak til Enhedslisten for den forholdsvis store skattelettelse, som ligger i det her forslag. Men jeg vil også gerne høre
Enhedslisten om det her med, at man ikke vil føre grøn politik ved at
lette skatter og afgifter, som fører til færre kroner i statskassen, som
man så ikke kan bruge på det, man kalder velfærd. Er det væk nu?
Har også Enhedslisten erkendt, at vi nok bliver nødt til at acceptere
færre afgiftskroner i statskassen, hvis vi gerne vil lette de grønne
valg for danskerne?
Kl. 18:58

Fjerde næstformand (Trine Torp):
Hr. Ole Birk Olesen.
Kl. 18:55

Ole Birk Olesen (LA):
Men SF stemmer jo for det her lovforslag, som ikke rummer alt det
andet, som SF også gerne vil. Det vil sige, at det her forslag isoleret
set fører til 850 mio. kr. mindre i statskassen, som SF så ikke kan
bruge på minimumsnormeringer til pædagoger og andre offentligt
ansatte. Så man kunne ikke stå uden for en grøn aftale, selv om det
førte til noget, man ikke ville, eller hvad er forklaringen?

Rosa Lund (EL):
Nu har vi det jo sådan i Enhedslisten, og det tror jeg egentlig godt hr.
Ole Birk Olesen ved, hvis han tænker sig lidt om, at vi tror sådan set,
at der er mange penge at hente til statskassen, hvis vi lægger nogle
afgifter i toppen af samfundet for så at kunne lave nogle lettelser
andre steder.
Vi synes jo, det er meget fornuftigt, hvis man går ind og gør
det sådan, at det faktisk bliver nemmere at have et grønt forbrug og
sværere at have et sort forbrug – groft sagt.
Kl. 18:58

Kl. 18:55

Den fg. formand (Annette Lind):
Tak for det. Ole Birk Olesen, værsgo.

Fjerde næstformand (Trine Torp):
Ordføreren.

Kl. 18:58

Kl. 18:55

Carl Valentin (SF):
Man er jo nødt til at kigge på det samlede billede. Altså, man kan
jo godt se, at det her isoleret set koster nogle penge. Så må vi finde
nogle penge nogle andre steder.
Kl. 18:56

Fjerde næstformand (Trine Torp):
Tak. Der er ikke flere korte bemærkninger. Tak til SF's ordfører. Så
er det Enhedslistens ordfører, fru Rosa Lund.
Kl. 18:56

(Ordfører)
Rosa Lund (EL):
Tak for det. Jeg er her igen på vegne af hr. Rune Lund, Enhedslistens
skatteordfører.
Enhedslisten er med i klimaaftalen om energi og industri, og de
elementer, vi behandler i dag, er de afgiftsrelaterede ændringer, som

Ole Birk Olesen (LA):
Jamen det er jeg helt enig i, men det er bare, fordi Enhedslisten så
tit har sagt, at når man fører grøn politik, må det ikke føre til færre
penge i statskassen, og det gør det her lovforslag jo. Det er faktisk
næsten en lille milliard. Og det er da rigtig fint, hvis Enhedslisten
nu er nået til den erkendelse, at man godt kan føre grøn politik,
selv om det koster statskassen, men kunne man sætte ord på det fra
Enhedslistens side: at vi har fortrudt, at vi sagde engang, at det aldrig
må det koste statskassen en krone at føre grøn politik, at grøn politik
godt kan retfærdiggøre færre penge i statskassen?
Kl. 18:59

Den fg. formand (Annette Lind):
Fru Rosa Lund, værsgo.

54

Tirsdag den 24. november 2020 (L 90)

Kl. 18:59

Rosa Lund (EL):
Det, der er det mest afgørende for vores grønne politik i Enhedslisten, er, at den ikke skal skabe mere ulighed. Det er sådan set det,
der er det afgørende for os og er rettesnoren hele vejen igennem, og
det har det også været i den her energiaftale.
Kl. 18:59

Den fg. formand (Annette Lind):
Tak for det. Der er endnu en kort bemærkning, og den er fra hr. Lars
Boje Mathiesen. Værsgo.
Kl. 18:59

Lars Boje Mathiesen (NB):
Jeg skal prøve ikke at gøre det alt for teknisk; jeg forstår godt, at
man er indskiftet i dag. Men jeg kunne godt tænke mig at spørge
om noget, for Enhedslisten nævner selv det her med, at det ikke må
ramme skævt, og at det skal være de rige, der skal pålægges afgifter.
Men med den her grænse, som man nu lægger ind på de 4.000, så
er der jo en masse enlige, pensionister, folk, der bor for sig selv,
som ikke får en gevinst, mens folk, der bor i de store huse, folk, der
måske har flere biler, som de skal lade op, måske en Tesla, og alt
muligt andet, vil få en større besparelse end dem, som ikke kommer
over den her grænse.
Så jeg kunne godt tænke mig at spørge ind til, hvad Enhedslisten
mener om det, og om man ikke burde sætte grænsen ned, så også
enlige, pensionister og folk, der bor i mindre boliger, får glæde af de
her afgiftsnedsættelser.
Kl. 19:00

Den fg. formand (Annette Lind):
Ordføreren.
Kl. 19:00

Rosa Lund (EL):
Jeg skal være ærlig og sige, at jeg ikke til daglig er ordfører på det
her område, og det kommer svaret simpelt hen også til at bære præg
af. Vi har det jo sådan, at vi ikke synes, at det skal ramme skævt,
altså at det ikke må vende den tunge nedad, når vi laver den grønne
omstilling. Men vi har så vurderet, at det her forslag er så godt, at
vi kan støtte det. Det er jo derfor, vi er med i aftalen. Jeg ved godt,
at det er et mangelfuldt svar, men jeg er simpelt hen til daglig retsog udlændingeordfører, så jeg har ikke et bedre svar til hr. Lars Boje
Mathiesen.

Kl. 19:01

Rosa Lund (EL):
Det vil jeg da bestemt gerne, og jeg vil da også sådan for mig selv
gerne undersøge, hvad svaret egentlig er. For det er vigtigt for os
i Enhedslisten, når vi laver den grønne omstilling, at den så ikke
kommer til at ramme skævt, heller ikke for pensionisterne.
Kl. 19:01

Den fg. formand (Annette Lind):
Tak til fru Rosa Lund. Der er ikke flere korte bemærkninger. Den
næste ordfører, vi skal sige velkommen til, er hr. Rasmus Jarlov fra
Det Konservative Folkeparti.
Kl. 19:01

(Ordfører)
Rasmus Jarlov (KF):
Jeg kan meddele, at vi også støtter lovforslaget. Det er jo en del af
en aftale, som vi også er med til, en god, grøn klimaaftale, og vi er
også ligesom Liberal Alliance glade for, at Enhedslisten også bakker
op om den relativt store skattelettelse, som er i det her lovforslag,
med en særlig stor skatterabat til folk, der bor i store huse. Det
synes vi er rigtig fint, og især fordi det jo gavner miljøet, at vi med
en bedre afgiftsstruktur opmuntrer til, at man bruger mere grønne
energikilder og derved fremmer en grøn omstilling og en reduktion
af CO2-udledningerne. Så vi er glade for lovforslaget og glæder os
til, at det bliver vedtaget.
Kl. 19:02

Den fg. formand (Annette Lind):
Tak til hr. Rasmus Jarlov. Der er ingen korte bemærkninger. Den
næste ordfører, vi skal sige velkommen til, er hr. Lars Boje Mathiesen fra Nye Borgerlige. Værsgo.
Kl. 19:02

(Ordfører)
Lars Boje Mathiesen (NB):
Det er en udmøntning af en aftale, som vi i Nye Borgerlige ikke er
med i. Nogle af elementerne er vi glade for, en afgiftsnedsættelse
siger vi altid tak for, og så er der også en afgiftsstigning, som vi
ikke er så glade for. Samlet set er det jo så en sænkelse, og det er jo
positivt. Men vi vil også gerne have lovforslaget delt, for så kan vi
stemme for de afgiftsnedsættelser, som vi vil have, og stemme imod
de afgiftsstigninger, som vi ikke bryder os om.
Kl. 19:02

Kl. 19:00

Den fg. formand (Annette Lind):
Lars Boje Mathiesen, værsgo.
Kl. 19:00

Lars Boje Mathiesen (NB):
Nej, og det har jeg fuld forståelse for, men det kunne jo være, at
hr. Rune Lund havde skrevet noget omkring det, som man kunne
tage med. Men jeg har fuld forståelse for, at man ikke har nået det.
Men det kan jo være, at ordføreren vil tage det med videre til den
oprindelige ordfører på området, for at vi senere også kan få hans
holdning til det. Tak.
Kl. 19:01

Den fg. formand (Annette Lind):
Ordføreren.

Den fg. formand (Annette Lind):
Tak for ordførertalen. Der er ingen korte bemærkninger. Værsgo til
hr. Ole Birk Olesen fra Liberal Alliance.
Kl. 19:02

(Ordfører)
Ole Birk Olesen (LA):
Dansk skatte- og afgiftspolitik mangler ikke ekstra afgifter, for at
vi kan føre en grøn politik i Danmark. Tværtimod, det forhold, at
nogle partier gerne vil til at indføre en almindelig registreringsafgift
på f.eks. grønne biler modvirker, at vi kan få en grøn omstilling i
Danmark af biltransporten, og her ser vi også et eksempel, nemlig
at det, at vi har haft så høj en afgift på elvarme, og at vi et andet
sted i det hele taget har en høj afgift på el, modvirker den grønne
omstilling i en tid, hvor vi gerne vil have, at folk skifter fra andre
energikilder til elektricitet, fordi vi kan producere elektriciteten grønt
via vindmøller og sol og på et tidspunkt måske også andre energikilder af vedvarende art.

Tirsdag den 24. november 2020 (L 90)

Det her lovforslag tager fat om et lille hjørne af det her og
afskaffer elvarmeafgiften. Til gengæld er der en mindre forhøjelse
af rumvarmeafgiften, som opnås ved at fyre med fossile brændsler.
Men samlet set udgør lovforslaget en lettelse, så vi fører altså grøn
politik ved samlet set at lette afgifterne i Danmark. Det er lige efter
Liberal Alliances bog, og derfor har vi været medvirkende i aftalen,
og vi vil stemme for lovforslaget.
Kl. 19:04

Den fg. formand (Annette Lind):
Tak til ordføreren. Der er ingen korte bemærkninger. Til sidst skal vi
sige velkommen til skatteministeren. Værsgo.
Kl. 19:04

Skatteministeren (Morten Bødskov):
Tak for det, formand. Tusind tak for opbakningen til lovforslaget
her, som jo er en udmøntning af vores store, brede klimaaftale for
energi og industri fra før sommerferien. Vi er enige om, at Danmark
skal være et grønt foregangsland. Det har vi i regeringen sammen
med jer her i Folketinget, altså alle dem, der står bag klimaaftalerne,
jo bekræftet. Vi har bekræftet hinanden i, at vi skal nå et meget
ambitiøst klimamål om sænkning af udledning af drivhusgasser med
70 pct. i 2030. Det kræver målrettet handling og en gennemgribende
omstilling af vores samfund, men det skylder vi de fremtidige generationer, og vi skylder dem at handle nu, således at vi kan sikre, at
det ikke er dem, vi efterlader regningen hos.
Med klimaaftalen for energi og industri fra juni 2020 indgået
mellem regeringen, Venstre, Dansk Folkeparti, Radikale Venstre,
Socialistisk Folkeparti, Enhedslisten, Det Konservative Folkeparti,
Liberal Alliance og Alternativet reducerer vi drivhusgasudledningerne med ca. 3,4 mio. t frem til 2030.
Med det her forslag implementeres dele af aftalen. Konkret har
lovforslaget til formål at understøtte den grønne omstilling af danskernes varmeforbrug ved, som det allerede har været fremme, at
gøre det dyrere at varme op med fossile brændsler som kul og olie
og billigere at varme op med el, der jo i stigende grad er baseret på
vedvarende energi. Lovforslaget har desuden til formål at reducere
brugen af klimaskadelige drivhusgasser.
Med klimaaftalen tages der, kan man rolig sige, et markant skridt
på vejen mod Danmarks klimamål på 70 pct. samt jo altså også
ambitionen om at gøre Danmark til et grønt foregangsland. Klimaaftalen følges op af udspillet til en grøn skattereform, som regeringen
jo præsenterede i går. Et centralt tiltag i en grøn skattereform er, at
afgiftssystemet indrettes, så det i højere grad understøtter den grønne
omstilling. Det betyder, at der både skal være en mere ensartet beskatning på tværs af udledninger, og at en større del af udledningerne
over tid rent faktisk skal omfattes af et nyt afgiftssystem.
Som et vigtigt led i den grønne omstilling af danskernes varmeforbrug foreslås det at nedsætte elvarmeafgiften markant for husholdninger og erhverv, så elvarmeafgiften vil svare til energibeskatningsdirektivets minimumssatser. Nedsættelsen af elvarmeafgiften
vil i høj grad øge tilskyndelsen til at anvende varmepumper og
andet i private hjem, i fjernvarmeproduktionen og i erhvervslivet.
Dertil kommer, at der ikke længere vil være en afgift på elbaseret
overskudsvarme. Varmen fra f.eks. datacentre kan derved udnyttes
afgiftsfrit til glæde for husholdningerne.
Det foreslås også at forhøje rumvarmeafgiften for fossile brændsler. En forhøjelse af den – altså rumvarmeafgiften – vil betyde, at
der vil ske et skifte fra sort til grøn varme, om man vil, samtidig
med at der vil være et større incitament til at bruge mindre energi. Det kan f.eks. være ved at energieffektivisere eller måske også
energirenovere. Det foreslås desuden at forhøje afgiften for visse
industrielle drivhusgasser med 30 kr. pr. t CO2, så udledningen af
disse drivhusgasser afgiftsmæssigt ligestilles med CO2-afgiften.

55

Det foreslås også, at afgiftsloftet for visse industrielle drivhusgasser ophæves, så afgiften for alle gasser svarer til gassens belastning af klimaet, ligesom det foreslås at ophæve bagatelgrænsen på
import og fremstilling af afgiftspligtige kølemidler og indeksere afgiften af cfc og visse industrielle drivhusgasser, så afgiftssatserne
fremadrettet ikke udhules. Afgiften på visse drivhusgasser og en
ophævelse af afgiftloftet vil bidrage til en reduktion af brugen af
klimaskadelige gasser i det danske erhvervsliv.
Det er godt for miljøet, det er godt for dansk erhvervsliv, og det
er godt for mulighederne for også at vinde nye arbejdspladser og
sikre ny grøn vækst, så tak for debatten i dag. Jeg står selvfølgelig til
rådighed for folketingsudvalget med svar på opklarende spørgsmål,
hvis der er behov for det.
Kl. 19:09

Den fg. formand (Annette Lind):
Og det er der. Men først og fremmest tak til skatteministeren. Hr.
Lars Boje Mathiesen, værsgo.
Kl. 19:09

Lars Boje Mathiesen (NB):
Jamen det er der. For jeg kom til at tænke på, at når nu vi får al
vores el fra vedvarende energikilder i 2030, er det så regeringens
opfattelse, at der stadig væk skal være afgifter på el?
Kl. 19:09

Den fg. formand (Annette Lind):
Skatteministeren.
Kl. 19:09

Skatteministeren (Morten Bødskov):
Det er et meget hypotetisk spørgsmål, men det er da kun godt, at jo
grønnere vores forbrug bliver, jo bedre.
Kl. 19:09

Den fg. formand (Annette Lind):
Hr. Lars Boje Mathiesen, værsgo.
Kl. 19:09

Lars Boje Mathiesen (NB):
Det kan godt være, det er hypotetisk, men så langt ude i fremtiden er
det jo ikke, hvis folk laver 10 års investeringer og alt muligt andet;
det gør man jo, og her fra 2020 bliver det jo til 2030. Det er jo ikke
unormalt, at man laver 10 års investeringer. Så jeg tænker bare, at
hvis al strøm er grøn og er vedvarende og ikke forurener, hvorfor
skal den så være belagt med en afgift? Det er bare det, jeg undrer
mig over – tænker man over det? Jeg kunne godt tænke mig, at
regeringen havde gjort sig nogle tanker om det. Der er jo ingen logik
i at beskatte noget, som er helt grønt og vedvarende.
Kl. 19:10

Den fg. formand (Annette Lind):
Skatteministeren.
Kl. 19:10

Skatteministeren (Morten Bødskov):
Nej, og man kan sige, at den logik, man jo har fulgt i skatte- og
afgiftspolitikken i hvert fald i de senere år, er jo, at det skal være
billigere at være grøn og dyrere at være sort. Men det er klart, at
hvis man laver den her type omlægninger på særlig skatte- og afgiftsområdet, så skal der med de beskatningssatser, vi har haft hidtil
på det her område – hvis man ikke flytter rundt på beskatningen –
findes finansiering til det andre steder. Det er selvfølgelig det, der er
udfordringen.

56

Tirsdag den 24. november 2020 (L 106)

Men der er ingen tvivl om, at regeringens linje – også med den
grønne skattereform i går – er jo, at det skal være dyrere at være sort
og billigere at være grøn.
Kl. 19:10

Den fg. formand (Annette Lind):
Tak til skatteministeren. Der er ikke flere korte bemærkninger.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse, betragter jeg dette som vedtaget.
Det er vedtaget.

forældrekøb i virksomhedsordningen vil særlig berøre personer i
den øvre ende af indkomstfordelingen. Med forslaget vil velstående
forældre, der i dag køber en lejlighed og udlejer den til deres børn
via virksomhedsordningen, få samme rentefradrag som andre private
købere. Forslaget har ikke til hensigt at forhindre, at forældre køber
en lejlighed og udlejer den til deres børn, men skal alene sikre, at det
ikke sker med en skattebegunstigelse.
Socialdemokratiet støtter lovforslaget.
Kl. 19:13

Den fg. formand (Annette Lind):
Tak for ordførertalen. Der er korte bemærkninger, så ordføreren skal
lige blive her et øjeblik. Den første korte bemærkning er til fru
Louise Schack Elholm fra Venstre. Værsgo.
Kl. 19:13

Det næste punkt på dagsordenen er:
19) 1. behandling af lovforslag nr. L 106:
Forslag til lov om ændring af emballageafgiftsloven, lov om
afgifter af spil, virksomhedsskatteloven og forskellige andre love. (Genindførelse af emballageafgift på pvc-folier, forhøjelse
af afgiftssatsen for væddemål og onlinekasino samt afskaffelse
af skattefordele ved forældrekøb i virksomheds- og kapitalafkastordningerne).
Af skatteministeren (Morten Bødskov).
(Fremsættelse 18.11.2020).
Kl. 19:11

Forhandling
Den fg. formand (Annette Lind):
Forhandlingen er åbnet, og den første ordfører, vi skal sige
velkommen til, er Socialdemokratiets ordfører. Værsgo til Troels
Ravn.
Kl. 19:11

(Ordfører)
Troels Ravn (S):
Tak for ordet. Lovforslaget, vi behandler her i dag, udmønter dele af
finansloven for 2020 indgået mellem regeringen, Radikale Venstre,
SF, Enhedslisten og Alternativet. Finansloven for 2020 sikrer det
største løft af velfærden i over 10 år og styrker uddannelserne og
den grønne omstilling. Konkret indeholder lovforslaget tre af de
prioriterede finansieringsinitiativer fra den aftale.
For det første genindføres en emballageafgift på pvc-folier med
fordoblet afgiftssats i forhold til tidligere afgiftsniveau. Vi ved, at
pvc skaber problemer i affaldshåndteringen, da pvc indholder klor,
som ved forbrænding medvirker til en væsentlig forøgelse af restprodukter, som er skadelige i naturen. Det foreslås samtidig, at afgiften
indekseres for at sikre sammenhæng med de øvrige afgifter i emballageafgiftsloven.
For det andet foreslås en forhøjelse af afgiftssatsen for væddemål
og onlinekasino fra 20 til 28 pct. af bruttospilleindtægten. Vi ved, at
flere er blevet afhængige af spil og er blevet ludomaner over årene.
Initiativerne har derfor også til formål at reducere forbruget på spil
og mindske problemerne med ludomani.
For det tredje er der en såkaldt rentekorrektion, så der ikke ved
udlejning af bolig til nærtstående kan opnås højere fradragsværdi
fra renteudgifter end ved privat køb af bolig. På den måde sker
der en skematisk korrektion af boligen i virksomheds- og kapitalafkastordningerne, selv om boligen fortsat indgår i ordningerne – det,
man kalder forældrekøb i virksomhedsordningen. En afskaffelse af

Louise Schack Elholm (V):
Tak. I det her lovforslag står der klart i forhold til stigningen i
spilleafgiften, at halvdelen af provenuet vil gå tabt i adfærd og i tilbageløb. Og en meget stor del af det vil gå til det sorte marked. Det
er jo et ret massivt beløb, der ryger til det sorte marked. Hvordan
stiller Socialdemokraterne sig til at det sorte marked vil vokse med 9
pct. på sigt ifølge svar, jeg har fået?
Kl. 19:14

Den fg. formand (Annette Lind):
Ordføreren.
Kl. 19:14

Troels Ravn (S):
Tak for spørgsmålet. Der er ingen tvivl om, at det er vigtigt for Socialdemokratiet og for regeringen, at vi får reguleret spillemarkedet,
men på en sådan måde, at vi ikke åbner op for det sorte marked.
Vi skal regulere, sådan at vi ikke motiverer til, at spillere går ind
på udenlandske sites og spiller på det sorte marked. Og den her
kanaliseringsgrad, som jo er et udtryk for andelen af spilforbruget
hos onlinekasinoer, der forbruges hos regulerede spiludbydere i Danmark, har heldigvis været stigende siden liberaliseringen af markedet
i 2012. Forbruget på det uregulerede marked må vi sige skønnes at
stige som følge af afgiftsforhøjelsen her. Men vi vil holde nøje øje
med kanaliseringsgraden og være klar til indgreb, hvis det udvikler
sig uhensigtsmæssigt.
Kl. 19:15

Den fg. formand (Annette Lind):
Louise Schack Elholm.
Kl. 19:15

Louise Schack Elholm (V):
Nu ændrer det her lovforslag jo ikke på reguleringen af spillemarkedet. Reguleringen har vi aftalt i en bred aftalekreds, og det skete
nemlig, dengang vi havde regeringsmagten, for vi satte pris på, at
tingene var aftalt i brede kredse. Så reguleringen ændres jo ikke
med det her lovforslag. Det håber jeg ordføreren kan bekræfte. Det
eneste, man gør, er, at man hæver afgiften med 8 procentpoint, og
det giver et merprovenu, men langt størstedelen af det merprovenu
ryger jo faktisk væk, fordi man er havnet et sted, hvor det ikke giver
ret meget at øge afgiften, da det sorte marked vokser så voldsomt.
Hvordan vil ordføreren hjælpe ludomaner, hvis de kommer til at
spille på det sorte marked, fordi det sorte marked er voksende?
Hvordan skal man så hjælpe ludomaner?
Kl. 19:16

Den fg. formand (Annette Lind):
Tak. Ordføreren.

Tirsdag den 24. november 2020 (L 106)

Kl. 19:16

Troels Ravn (S):
Det er ganske rigtigt, at det klart er motivationen for regeringen,
at vi skal have reduceret spillet på det uregulerede marked og hos
uregulerede spiludbydere. Det er rigtig vigtigt, at vi har et provenu,
sådan at vi også kan sætte ind i forhold til forebyggelse af ludomani.
Og det, vi vil holde øje med, er at beskytte forbrugerne og beskytte
det estimerede provenu.
Kl. 19:16

Den fg. formand (Annette Lind):
Den næste med en kort bemærkning er hr. Dennis Flydtkjær fra
Dansk Folkeparti. Værsgo.
Kl. 19:16

Dennis Flydtkjær (DF):
Der er jo tre elementer i forslaget, men jeg vil også spørge ind til
det med spilleafgiften, som stiger fra 20 til 28 pct., og hvor argumentationen jo er, som det også fremgår i debatten, at det sådan skal beskytte ludomaner. Men konsekvensen af det er jo, at SIFA TVBingo
lukker, og jeg vil egentlig bare spørge den socialdemokratiske ordfører, om man har indtryk af, at det simpelt hen er der, ludomanerne
sidder og hygger sig – med et slag bingo. Altså, hvorfor er det, at det
skal lukke for de mange ældre mennesker, som sidder og hygger sig?
Det er jo det, der bliver konsekvensen af, at man nu hæver afgiften
med 8 pct. Så jeg er lidt uforstående over for, om det er der, man
mener der er kæmpe problemer med ludomani, siden man nu lukker
SIFA TVBingo.
Kl. 19:17

Den fg. formand (Annette Lind):
Troels Ravn, værsgo.

57

anden kategori til dem? Altså, lige nu er de jo klassificeret som et
spilleselskab, som har til formål bare at tjene penge, ligesom Unibet
og Danske Spil. Burde man ikke finde en anden kategori til dem?
Kl. 19:19

Den fg. formand (Annette Lind):
Tak. Ordføreren.
Kl. 19:19

Troels Ravn (S):
Det er ikke rigtigt. Altså, vi har bestemt ikke til hensigt at lukke
for SIFA TVBingo. Som jeg også sagde, er det rigtig gode tiltag,
der bliver taget dér, i forhold til idrætsforeninger og i forhold til
almenvellet, og derfor har vi også en god dialog med SIFA TVBingo, og Skatteministeriet er ved at se på mulighederne for eventuelle
justeringer af reglerne for tv-bingo.
Kl. 19:19

Den fg. formand (Annette Lind):
Tak for det. Den næste, der har en kort bemærkning, er fru Anne
Honoré Østergaard. Værsgo.
Kl. 19:19

Anne Honoré Østergaard (V):
Jeg vil gerne fortsætte lidt i samme spor, for jeg blev så glad, da jeg
så ordføreren og mig selv i samme tv-udsendelse, hvor ordføreren
sagde, at det ikke skulle gå ud over tv-bingo-banko, som jeg tror
ordføreren kaldte det. Ordføreren sagde, at han ville gå til skatteministeren, og så skulle de nok finde en løsning, men jeg kan så forstå
på ordføreren, at man måske arbejder lidt på noget, så kan ordføreren
fortælle mig: Kommer SIFA TVBingo til at lukke, eller kommer de
ikke til at lukke?
Kl. 19:20

Kl. 19:17

Troels Ravn (S):
Vi har ved foretræde haft besøg fra SIFA TVBingo, og jeg har også
haft nær kontakt med SIFA TVBingo. Det har ikke været muligt,
desværre, at give tv-bingo en fordel i forhold til andre spiludbydere
af onlinebingo i form af en afgiftsrabat eller mulighed for at fratrække produktionsomkostninger, for det ville være i strid med EU; det
ville være i strid med statsstøtteordningen. Men vi har været inde at
se på, at måske er det muligt at ændre på de regler, som fastsætter
begrænsninger for bingo via tv. Der er i dag bl.a. begrænsninger
for størrelsen på den daglige omsætning og værdien af den enkelte
gevinst, og der kan vi måske gå ind og gøre noget, og det ved jeg der
også for øjeblikket arbejdes på en løsning på. Det er sådan, at SIFA
TVBingo gør et rigtig godt stykke arbejde, bl.a. for det almennyttige
foreningsliv i Nordjylland, og det er et arbejde, som vi gerne vil
tilgodese.
Kl. 19:18

Den fg. formand (Annette Lind):
Tak for det. Dennis Flydtkjær.

Den fg. formand (Annette Lind):
Ordføreren.
Kl. 19:20

Troels Ravn (S):
Jeg håber bestemt ikke, at SIFA TVBingo kommer til at lukke. Som
sagt flere gange er det rigtig gode tiltag, SIFA TVBingo står for
i Aalborg, i Nordjylland. Rigtig mange idrætsforeninger og rigtig
mange børn får glæde af de aktiviteter, SIFA TVBingo understøtter.
Det er nok lige at stramme den lidt, når ordføreren for Venstre
siger, at jeg skulle have sagt på tv, at vi nok skulle finde en løsning.
Jeg har sagt, at jeg ville bringe spørgsmålet videre til skatteministeren, og det har jeg gjort, og derfor er man i Skatteministeriet ved at
se på mulighederne for eventuelle justeringer af reglerne for SIFA
TVBingo.
Kl. 19:20

Den fg. formand (Annette Lind):
Man skal lige huske at trykke sig ind igen. Men værsgo til fru Anne
Honoré Østergaard.
Kl. 19:21

Kl. 19:18

Dennis Flydtkjær (DF):
Det er nemlig rigtigt, at SIFA TVBingo jo faktisk gør det rigtig godt,
både for at bekæmpe ensomhed hos de folk, der faktisk har en god
og positiv oplevelse af at sidde og være med i sådan et spil, men
også fordi pengene faktisk går til gode formål, til foreningslivet og
de mange foreninger omkring hovedsagelig Aalborg, som får noget
ud af de her midler. Og det er også derfor, det er uforståeligt, at
man, når man så siger, man vil bekæmpe ludomani, får som konsekvens, at man lukker det her gode selskab. Hvorfor er det, man som
socialdemokrat ikke vil være med til, at man simpelt hen finder en

Anne Honoré Østergaard (V):
Skal jeg forstå det sådan, at hvis SIFA TVBingo, som glæder rigtig
mange ældre og 200 foreninger hvert år, kommer til at lukke, så er
det bare trist, og så er det bare ærgerligt?
Kl. 19:21

Den fg. formand (Annette Lind):
Ordføreren.

58

Tirsdag den 24. november 2020 (L 106)

Kl. 19:21

Troels Ravn (S):
Jeg kan ikke forstå, hvordan ordføreren kan komme til den slutning.
Det er jo bestemt ikke det, jeg siger. Det har desværre ikke været
muligt at give SIFA TVBingo en fordel frem for andre spiludbydere,
men som sagt er Skatteministeriet ved at se på mulighederne for en
justering af reglerne til fordel for SIFA TVBingo. Der er ingen tvivl
om, at i forhold til det almennyttige står SIFA TVBingo for nogle
rigtig gode aktiviteter.
Kl. 19:21

Den fg. formand (Annette Lind):
Tak for det. Så er der en kort bemærkning til hr. Lars Boje Mathiesen
fra Nye Borgerlige. Værsgo.
Kl. 19:21

Lars Boje Mathiesen (NB):
Tak. Jeg kunne godt tænke mig, at ordføreren helt konkret kunne
forklare, hvordan det her med den øgede beskatning vil betyde, at
der er færre, der spiller.
Kl. 19:21

Den fg. formand (Annette Lind):
Ordføreren.
Kl. 19:21

Troels Ravn (S):
Jeg tror ikke, at jeg har postuleret, at der er færre, der vil spille på
baggrund af den her afgiftsforhøjelse. Men regeringen har fundet, at
det er en passende afgiftsforhøjelse, og at den har fundet et leje, som
er passende. Samlet set gælder det selvfølgelig også om, at vi her
får et provenu ind, som vil kunne bruges til initiativer og tiltag, som
også vil gavne vores velfærdssamfund.
Kl. 19:22

Den fg. formand (Annette Lind):
Hr. Lars Boje Mathiesen.
Kl. 19:22

Lars Boje Mathiesen (NB):
Det forstår jeg simpelt hen ikke noget af, for der står direkte i
lovforslaget:
»Afgiftsforhøjelsen ventes at øge prisen og dermed reducere forbruget af væddemål ...«
Altså, det står i regeringens eget lovforslag. Det går jeg ud fra
at ordføreren har læst. Der står det, at det vil reducere det, og så
spørger jeg bare til, hvordan det vil reducere det. Hvis man siger, at
det er, fordi prisen bliver højere, så falder argumentet om ludomani
jo til jorden, for det, der definerer ludomani, er netop, at man ikke
kan sige nej til at spille, selv om det bliver dyrere, og selv om
man mister sine penge. Hvis det er hele formålet, giver det jo ikke
mening.
Kl. 19:22

Den fg. formand (Annette Lind):
Ordføreren.
Kl. 19:23

Troels Ravn (S):
Jeg postulerer ikke, at vi med det her lovforslag kommer til at
begrænse antallet af ludomaner, men det er rigtig, rigtig vigtigt, at vi
har et indsatsområde i forhold til forebyggelse af ludomani. Derfor
vil vi også holde øje med den her kanaliseringsgrad, som jeg også
har sagt i nogle af mine kommentarer.

Kl. 19:23

Den fg. formand (Annette Lind):
Tak til hr. Troels Ravn. Der er ikke flere korte bemærkninger. Den
næste, vi skal sige velkommen til, er fru Louise Schack Elholm fra
Venstre. Værsgo.
Kl. 19:23

(Ordfører)
Louise Schack Elholm (V):
Tak for ordet. Landbrug, grøn teknologi, velfærd og lighed er nogle
af de mange ting, som Danmark er kendt for ude i verden. Men vi
er faktisk kendt for en ting mere, og det er nok overraskende for
de fleste, for vi er kendt for, at vi har et af verdens mest trygge
og velregulerede markeder for væddemål, onlinespil, spilleautomater
og kasinoer, og det har vi, fordi vi i 2010 tog ansvaret for at lave
brede aftaler om en liberalisering af spillemarkedet, hvor vi sikrer en
tryghed for borgerne, en gennemsigtighed for virksomhederne og en
spilleafgift, der kan gavne, og hvor pengene går til gode formål.
Forbrugerbeskyttelsen er høj, og det ulovlige og sorte spillemarked er meget lille sammenlignet med vores nabolande, og udefra
virker det jo så også, som om regeringen nu med den her stigning
på 8 procentpoint er i gang med at sætte de danske forbrugeres
sikkerhed over styr i et ideologisk korstog. For regeringen forsvarer
sit ideologiske ønske om at hæve spilleafgiften med, at lovforslaget
skal reducere forbruget af spil og mindske problemer med ludomani.
Men det holder ikke, for en afgiftsstigning med en sådan karakter,
som det her forslag har, vil øge omfanget af spil, der foregår på
udenlandske sites på det sorte marked frem for det danske og give
grobund for, at det her sorte marked stiger voldsomt. Ministeren
bekræfter det endda i et svar på et spørgsmål fra sidste år, og her lød
det, at skatteministeren skønner, at »afgiftsforhøjelsen på væddemål
og onlinekasino fra 20 pct. til 28 pct. fra 1. januar 2021 vil medføre
en øget grad af spil på det uregulerede spilmarked svarende til et fald
på ca. 9 pct-point på langt sigt«.
Det er voldsomt, det er en markant stigning af det sorte marked,
og når det så er, at det sorte markedet stiger så meget, forsvinder
forbrugerbeskyttelsen, for der er ingen forbrugerbeskyttelse, når danske spillere spiller på udenlandske sites. Så derfor hjælper det her
overhovedet ikke på at reducere ludomani, men det giver grobund
for en jungle af uregulerede spil, og det synes vi er rigtig ærgerligt,
for vi synes, at vi sammen har taget et ansvar. Vi har, når vi har
været i regering, valgt at lave brede aftaler på det her område for at
sikre, at vi bredt tog ansvar, for at sikre, at vi havde et velreguleret
spillemarked, og det kaster en samlet rød blok med finanslovsforslaget fra sidste år bare grus på. Det er jeg skuffet over, for jeg synes
faktisk, at vi havde lavet nogle gode aftaler, og jeg synes, det er et
brud i forhold til den aftalekreds, som vi havde på det her område.
Lovforslaget her indeholder jo flere elementer – det er jo lidt
en samling af nogle mærkværdige forslag – det, som de har tilfælles, er, at de alle sammen stammer fra finanslovsforslaget sidste
år. Det næste forslag, som jeg vil komme ind på, er forældrekøb
i virksomheds- og kapitalafkastordningen. Regeringen havde sagt,
at den helt ville fjerne forældrekøb fra virksomhedsskatteordningen.
Det har man så fundet ud af giver visse problemer, for man kan
ikke sådan rykke boliger ud og ind af virksomhedsskatteordningen,
og derfor vælger man i stedet for at lave en skematisk renteordning.
Det betyder, at man, hvis man er en nærtstående til en selvstændig
erhvervsdrivende, så skal bruge den her skematiske ordning, og de
nærtstående er så forældre, bedsteforældre, børn og disses ægtefæller
og børnebørn og disses ægtefæller. Men sjovt nok, hvis nu du ikke
er gift med den, som du bor sammen med, men du bare er kæreste
med vedkommende, og I ikke har fælles børn, må du gerne købe en
lejlighed til din kærestes børn, for den er ikke omfattet af den her
begrænsning i, hvordan man kan lave virksomhedsskatteordningen.

Tirsdag den 24. november 2020 (L 106)

Jeg må sige, at vi fra Venstres side faktisk ikke synes, det er en
ulempe, at man hjælper sine børn på vej. Vi synes faktisk, det er
positivt, at man tager ansvar for, at ens børn kommer godt videre af
sted. Det er positivt, at man hjælper dem med at få et sted at bo, når
de skal studere, i stedet for at de skal tage en kollegieplads fra en
anden.
Så ideologisk set er vi uenige med regeringen i det her forslag,
men ud over det er der så mange huller i det her forslag, så mange
måder at omgå de her regler på, at det jo bare giver endnu mere
kaos. Det kommer til at lave jeg ved ikke hvor mange kreative
løsninger på boligmarkedet, som er dybt bekymrende. For hvorfor
er det problematisk, at man skal hjælpe sine børn? Og hvorfor skal
folk så lave sådan en ordning med, at man køber en lejlighed til sine
venners børn, og de så køber en lejlighed til ens børn? Det er noget
mærkeligt noget, og det er jo det, som man ender ud i med sådan en
mærkelig regulering.
Den sidste del af lovforslaget handler om en genindførelse af
afgifter på pvc-folier. Det var en afgift, som vi fra Venstres side fjernede, da vi havde regeringsmagten, og det gjorde vi, fordi vi havde
nedsat et afbureaukratiseringsudvalg, der skulle kigge på, hvordan
man kunne fjerne nogle bøvlede afgifter, som ikke gav et særlig stort
provenu, men som gav en masse bureaukratisk bøvl og ballade og
arbejde. Den her var en af dem, og den bidrager ikke til at mindske
miljøbelastningen, for der er ikke nogen alternativer til pvc-folier, og
det er et relativt lille provenu, men med rigtig meget administrativt
bøvl, og derfor kan vi heller ikke støtte, at man bare genindfører en
afgift, hvor provenuet overhovedet ikke står mål med det bøvl, der
er.
Så jeg må alt i alt sige, at Venstre ikke kan støtte nogen af de tre
dele.
Kl. 19:28

Den fg. formand (Annette Lind):
Tak til Venstres ordfører. Der er ingen korte bemærkninger. Så skal
vi sige velkommen til hr. Dennis Flydtkjær fra Dansk Folkeparti.
Værsgo.
Kl. 19:29

(Ordfører)
Dennis Flydtkjær (DF):
Her behandler vi jo udmøntningen af en finanslov, som havde til
formål, at skatterne skulle stige. Alle skulle være fattigere, uligheden
skulle også stige, og alt sammen for at finansiere en række røde
løfter. Her er det så tre af de elementer, vi behandler i dag, hvor det
første er en genindførelse af emballageafgiften på pvc-folier. For at
folk kan relatere sig til, hvad det er, vil jeg sige, at det er en afgift
på indpakningsfilm og på husholdningsfilm. Der tror jeg, de fleste
vil sige, at det selvfølgelig er noget værre griseri, og at det skal
man ikke bruge, når man dækker sine madvarer til, så det skal der
en afgift på. Ikke nok med, at man bare genindfører den, men man
fordobler den også i forhold til tidligere.
Jeg vil egentlig gerne bede ministeren, når han kommer på talerstolen, om at forklare, hvad effekten er af det. For man skriver, at
forventningen er, at det vil give et bidrag til en reduceret miljøbelastning, og når man nu skriver det, må man jo også vide, hvad effekten
er. Grunden til, at jeg gerne vil vide det, er jo, at da vi afskaffede
afgiften, sagde embedsværket til os politikere – og det er trods alt det
samme embedsværk, selv om det er en anden minister – at man godt
kunne afskaffe den, for den havde stort set ingen adfærdsmæssig
effekt. Til gengæld var den meget administrativt tung, men effekten
på miljøet var der stort set ikke. Da jeg ikke går ud fra, at det har
ændret sig, da man ikke har skiftet embedsværket ud, så tænker jeg,
at så må den nye regering også kunne svare på, hvad det er, der
indikerer, at det har en god effekt at genindføre den her afgift.

59

Grunden til, at vi i Dansk Folkeparti er meget skeptiske, er, at
der sådan set ikke er andre lande i EU, som har valgt at beskatte
det her, og det er der måske en god grund til. Det er bl.a., fordi det
faktisk er reguleret ganske fint af EU. Der kommer i 2024 sågar et
produktansvar, og man siger også selv fra Skatteministeriets side i
det høringsnotat, der er, at man nok er nødt til at genoverveje, om
der overhovedet skal være en afgift fra 2024. For alle andre lande er
allerede nu kommet frem til, at det behøver der ikke at være. Så den
del støtter vi ikke fra Dansk Folkepartis side.
Så er der den anden del om afgift på spil og væddemål. Det kan
være Oddset, eller det kan være et onlinekasino, hvor afgiften hæves
fra 20 til 28 pct. Formålet, siger man, er at få færre ludomaner. Men
når man laver sådan en stor stigning i afgiften, siger det næsten sig
selv, at så flytter spillet jo også. Det har selvfølgelig den effekt, at
mere bare vil blive illegalt spil fremadrettet, og der fanger man altså
ikke ludomanerne. I dag er det sådan, at det faktisk er et supergodt
marked, vi har. 92 pct. af alt spil foregår efter reglerne og er lovligt,
og 8 pct. er ulovligt. I en bibemærkning kan jeg til sammenligning
nævne, at det i Norge er 53 pct., der er illegalt. Så vi har faktisk en
rigtig god model i Danmark, og den er man så ved at sætte over styr.
Men hvad er problemet i, at det bliver illegalt spil? Jo, så kan
man netop ikke få fat i de her spillere, der har problemer, ludomanerne. Når man har en licens i Danmark i dag, er der faktisk påbud om,
at man f.eks. skal henvise til en ludomanilinje. Vi har et ROFUSregister, hvor man kan udelukke sig selv, men det er alt sammen
noget, der er bundet op på, at der er den her licens i Danmark. Så
når spillet fremadrettet i langt større grad bliver illegalt, mister man
også muligheden for at kunne hjælpe de mennesker, som faktisk har
problemer med spil. Så det er ikke en god måde at regulere det på.
Så vil jeg også sige noget andet til det med at hæve afgiften. Der
er jo ikke sådan en naturlov, der siger, at lige præcis 20 pct. er det
gyldne snit og dér, hvor den skal ligge. En stigning på 8 pct. på en
gang er for meget, men lad os bare spørge de partier, der står bag
finansloven, hvilket mit eget parti jo ikke gør, hvorfor man trods alt
så ikke bare har hævet den gradvis. Hvorfor er man ikke startet med
at hæve den til 21 pct. og har ventet et år og set, hvad erfaringerne
var, hvor mange ludomaner der kom, og hvor meget der blev illegalt
spil? Året efter kunne man så sætte den op til 22 pct. Hvorfor tager
man det her kæmpespring? Svaret kender jeg jo godt. Det er, fordi
det er en finansieringskilde til den røde finanslov.
Som det allerede er nævnt i debatten, er der noget andet, som
også er skidt, og det er, at det har som konsekvens, at SIFA TVBingo
– noget, som folk, typisk ældre mennesker, hygger sig med – kommer til at lukke. Det går ud over en masse gode foreninger – et par
hundrede stykker – i Aalborgområdet, som så ikke får en hjælpende
hånd fra det overskud, der kommer. Det er konsekvensen af, at man
hæver den her afgift.
Så er der et sidste element, jeg vil nævne, hvis tiden tillader
det. Det er jo ikke nemt, når der er tre forslag i et lovforslag. Men
det handler om stramningerne af reglerne om forældrekøb. Det betyder, at man får et lavere fradrag, hvis man lejer ud til sine børn,
børnebørn eller forældre. Det handler om, at man vil ændre reglerne
med hensyn til den højere fradragsværdi for renteudgifterne. Man
skriver, at det skal foregå simpelt på skematisk vis ved hjælp af en
såkaldt rentefunktion. Jeg må ærligt sige, at når jeg læser lovforslaget, synes jeg ikke, at det er særlig simpelt. Man forestiller sig, at når
noget foregår skematisk, så kan man gå ind på skatteforvaltningens
hjemmeside og finde skemaet og lige slå op. Det er altså ikke det,
der er tale om. Tværtimod bliver det ret kompliceret, og det er et
kompliceret område i forvejen.
Men ligesom Venstre vil jeg bare sige, at den store anke sådan set
er, at den model, man har fundet frem til, er let at omgås. Jeg har
en nabo, der har børn i samme alder som mine. Hvis jeg lejer ud til
mit eget barn, får jeg et lavere rentefradrag. Lejer jeg ud til naboens

60

Tirsdag den 24. november 2020 (L 106)

barn, og han gør det samme i forhold til mit barn, så får vi et højere
fradrag. Har man en udlejningsejendom med fem forskellige lejemål,
hvoraf ens barn lejer det ene, så skal man gøre det op i det. (Den
fg. formand (Annette Lind): Tak!) Jeg beklager, at jeg ikke får tid
til at gøre det færdigt. Det er jo regeringen, der har valgt at pulje
forskellige forslag i ét, så vi ikke kan nå at behandle det ordentligt i
Folketinget. Men vi støtter ikke lovforslaget.
Kl. 19:34

Den fg. formand (Annette Lind):
Tak for det. Alle ordførere har 5 minutter, så det var det. Der er
ingen korte bemærkninger til hr. Dennis Flydtkjær.
Jeg skal bare lige minde om, at man lige skal holde afstand i
salen. Vi gør meget ud af det, når der er afstemninger. Der skal være
en tom stol imellem medlemmerne.
Den næste ordfører er De Radikales ordfører, fru Kathrine Olldag. Værsgo.

gennemgang af, hvor skidt det stod til for genanvendt plast – er det
her forslag rigtig skidt for virksomheder, der satser på genanvendelse, og det er jo egentlig ikke den vej, vi vil gå, men det er, fordi
afgiften beregnes efter vægt, og genanvendt plast vejer mere end ny
plast, sådan som fru Marie Bjerre også gennemgik. Det skal vi altså
have på plads inden tredjebehandlingen. Det kunne måske være fint,
hvis der allerede er kommet svar på det, at skatteministeren redegør
for det til sidst, for det har jo været behandlet i en anden kreds af
politikere end den, vi står i her.
Så der er lige et efterslæb i den ene del af lovforslaget, som vi jo
ellers samlet set bakker op om. Og jeg skal hilse fra SF og sige, at
det gør de også.
Kl. 19:38

Den fg. formand (Annette Lind):
Tak for ordførertalen. Der er en kort bemærkning fra fru Louise
Schack Elholm. Værsgo.

Kl. 19:34

Kl. 19:38

(Ordfører)
Kathrine Olldag (RV):
Vi står her med tre forslag samlet i en pakke. De er alle tre fra
finanslovsforslaget 2020. Det første, jeg vil tage fat i, er det, der
handler om forældrekøb. Som det er nu, kan et forældrekøb blive
registreret som privat virksomhed. Det medfører visse skattefordele
for ejeren af lejligheden. Vi mener ikke, at der skal være særlige
fordele, når man køber en lejlighed til den nærmeste familie, og at
afskaffe virksomhedsordningen forhindrer ikke forældre i at købe
en lejlighed og hjælpe deres børn, men at der skal være en ekstra
skattefordel, kan vi ikke se det rimelige i. For forståelsens skyld vil
jeg, som en anden ordfører også pegede på, lige nævne, at det ikke
er selve forældrekøbet i virksomhedsordningen, der afskaffes. Det er
alene skattefordelen. Det er vi sådan set helt med på.
Da vi oprindelig fik den her idé for nogle år siden, ville vi
egentlig gerne have, at provenuet skulle gå til en ungdomsboligfond
til ungdomsboliger i de store studiebyer, for at pengene kunne blive
dirigeret derhen, hvor der måske var et boligbehov. Det var der så
ikke stemning for i forbindelse med finansloven for 2021. Det kan
jeg jo godt sådan lidt halvbittert stå her på Folketingets talerstol og
pointere.
Så handler forslaget også om en forhøjelse af afgiften på væddemål og onlinekasino fra 20 pct. til 28 pct. Formålet med at forhøje
afgiften er jo både at reducere forbruget på spil og mindske problemer med ludomani. Afgifter skubber på adfærd, som vi alle sammen
ved. Radikale Venstre lavede aftalen med åbne øjne – forstået på
den måde, at vi fuldt ud er klar over, at afgiften også kan have den
afledte adfærdsmæssige konsekvens, at nogle spillere vil hoppe over
på det sorte marked, altså på det ulovlige. Det er også medregnet
i den oprindelige provenuberegning, hvor man jo kan se, at der er
nogle voldsomme adfærdseffekter af det her forslag. Det glæder vi
os til at forsøge at dæmme op for, når vi på et tidspunkt sammen
med regeringen og forligsparterne går i gang med drøftelserne om
det samlede spilområde. Så vi ved godt, at der er udfordringer, og
vi deler andre partiers bekymringer, og vi tager et medansvar for en
løsning, når vi nå dertil.
Så kommer vi til den tredje del af lovforslaget, som vi mener
lige nu skal have den største opmærksomhed. Det handler nemlig
om at genindføre emballageafgiften for pvc-folier med en fordoblet
afgiftssats i forhold til tidligere afgiftsniveau, og at afgiften indekseres for at sikre sammenhæng med de øvrige afgifter i emballageafgiftsloven. Her er det helt centralt for os, at vi jo faktisk har aftalt
med regeringen, at der skal findes en løsning for virksomheder, der
genanvender plast.
Som lovbehandlingen også afslørede sidste år – jeg husker det
sådan, at fru Marie Bjerre fra Venstre lavede en forbilledlig nørdet

Louise Schack Elholm (V):
Jeg læste Børsen i dag, og der har De Radikales ordfører udtalt sig:
Vi må jo spørge, om vi har sat afgiften for højt – om spilafgiften
– det må partierne bag aftalen tage en runde på, når vi skal forhandle
bredere om spillemarkedet, formentlig efter jul.
Det var faktisk mit indtryk, at man ville have forhandlet spilaftalen med samtlige partier i Folketinget. Men eftersom vi jo ikke er
en del af forhøjelsen af spilafgiften, formoder jeg ikke. at ordføreren
mener, at ordføreren vil forhandle, at vi skal betale for jeres unoder.
Så jeg vil bare høre: Hvor er det, ordføreren vil tage det? Og vil
ordføreren reelt set gøre noget?
Så vil jeg også lige nu, hvor jeg har ordet, takke for, at ordføreren
siger, at ordføreren vil gøre noget ved det her med genanvendt plast.
For det er jo paradoksalt, at man påstår, at noget har en positiv
miljøeffekt, når det faktisk har en negativ miljøeffekt. Så jeg vil i
hvert fald gerne række hånden ud og sige, at vi i Venstre gerne vil
hjælpe med at løse den problemstilling, der handler om genanvendt
plast.
Kl. 19:39

Den fg. formand (Annette Lind):
Ordføreren.
Kl. 19:39

Kathrine Olldag (RV):
Det lyder godt. Det takker jeg for. I forhold til hvad der står i
Børsen, er den her ordfører blevet en lille smule klogere siden
udtalelserne til den der artikel. Det var jo simpelt hen helt ærligt
sådan, at jeg ikke var med til at forhandle sidste år, og det har jeg så
heldigvis haft den ære at få lov til at være med til i år, og det gør jo
bare, at man har fingeren væsentlig meget mere på pulsen i forhold
til, hvad der er blevet sagt i forhandlingslokalerne, og også hvor det
er vores eget partis vurderinger har ligget henne.
Så jeg blev også ret overrasket, da jeg så de svar, som Venstre jo
så også har fremlagt. Og ja, jeg synes da, det er nogle ret voldsomme
adfærdspåvirkninger, vi står over for, men jeg tror måske egentlig
nok også, at vi, når vi så når snakken om, hvordan vi kan dæmme
op, så vil prøve at imødekomme det der. For det er jo en aftale, som
vi har indgået, som vi står fuldt og fast ved.
Kl. 19:40

Den fg. formand (Annette Lind):
Louise Schack Elholm.

Tirsdag den 24. november 2020 (L 106)

Kl. 19:43

Kl. 19:40

Louise Schack Elholm (V):
Jeg synes faktisk, det var lidt svært, undskyld mig, helt nøjagtigt at
forstå, hvad De Radikale vil gøre ved det. Vil Radikale arbejde på at
få sænket afgiften igen, så vi ikke får så stort et sort og ureguleret
spillemarked? Eller hvordan har Radikale konkret tænkt sig at løse
det her? Eller vil Radikale bare give op, fordi det er et forlig, man
har indgået sidste år?
Kl. 19:40

Den fg. formand (Annette Lind):
Kathrine Olldag.

Ole Birk Olesen (LA):
Man vil gerne begrunde den politik, man stemmer for, med sådan
nogle ord som, at man vil sætte en stopper for skattespekulation.
Men hele Danmark ved, at det her har Enhedslistens leder fru Pernille Skipper selv gjort. Er der slet ikke nogen grænser for hykleriet
hos Enhedslisten? Altså, først gør lederen det, altså det med forældrekøbslejlighed og stor gevinst med skattespekulation, og derefter
står man her i Folketingssalen og kalder det skattespekulation og
taler imod det. Hvordan kan det hænge sammen i et parti, at man
både gør det og fordømmer det?
Kl. 19:43

Kl. 19:40

Kathrine Olldag (RV):
Vi kommer ikke til at foreslå, at afgiften bliver sat ned igen. De
penge, vi i så fald skulle bruge til det, kunne vi godt tænke os at
bruge på noget andet. Altså, en lavere spilleafgift er ikke på vores
ønskeliste, så der kan jeg svare helt tydeligt på, at den kommer til at
ligge på 28 pct. for vores vedkommende.
Kl. 19:40

Den fg. formand (Annette Lind):
Tak til den radikale ordfører. Der er ikke flere korte bemærkninger.
Så skal vi sige velkommen til Enhedslistens ordfører. Værsgo, fru
Rosa Lund.
Kl. 19:41

(Ordfører)
Rosa Lund (EL):
Tak for det. Jeg er stadig vikar for skatteordfører hr. Rune Lund.
I Enhedslisten er vi rigtig glade for de tre elementer, der indgik i
finansloven for 2020, og som sammen med en række andre tiltag er
med til at finansiere et løft af velfærden. f.eks. flere sengepladser i
psykiatrien, flere pædagoger i børnehaven og en række andre forbedringer. Det her er tre rigtig gode forslag, som vi står med i dag.
Afskaffelsen af forældrekøbsordningen er en lukning af et uretfærdigt skattehul. Indtil nu har forældre, der køber en bolig og lejer
den ud til deres nærmeste familie, opnået et rentefradrag, der er
næsten 50 pct. større, end når man lejer ud til en fremmed. Det
betyder, at de folk, der har været velhavende nok til at købe en bolig
til deres børn, har nydt ekstra godt af et ekstra rentefradrag fra deres
boligspekulation. Det er et ulighedsskabende skattehul, som koster
statskassen næsten 0,25 mia. kr. årligt, som vi nu får lukket. Det er vi
meget tilfredse med i Enhedslisten.
Vi er også glade for at genindføre afgiften på pvc-folier. Det
var fuldstændig hul i hovedet, at den tidligere regering afskaffede
den her afgift. Nu genindfører vi afgiften og fordobler den. Det er
både positivt for miljøet og er med til at sikre, at vi kan finansiere
det løft af velfærden, som vi aftalte med sidste års finanslov. Det
er også positivt, at vi nu forhøjer afgiftssatsen for væddemål og
onlinekasino. Det betyder ikke bare, at vi har 150 mio. kr. mere til
velfærd om året, men det betyder også, at vi kommer til at reducere
forbruget af spil og begrænse ludomani.
Alt i alt er dette lovforslag et lille, men et godt eksempel på,
hvordan vi kan finansiere de velfærdsforbedringer, vi har brug for,
på en grøn og socialt retfærdig måde, og det glæder vi os i Enhedslisten til at stemme igennem.
Kl. 19:43

Den fg. formand (Annette Lind):
Tak for ordførertalen. Der er en kort bemærkning fra hr. Ole Birk
Olesen. Værsgo.

61

Den fg. formand (Annette Lind):
Fru Rosa Lund.
Kl. 19:43

Rosa Lund (EL):
Jamen det hænger jo simpelt hen sådan sammen, vil jeg sige til hr.
Ole Birk Olesen, at vi altid har været imod forældrekøb og forældrekøbsordninger og boligspekulationer. Det er præcis også derfor, at vi
sammen med regeringen har lavet en aftale, som ændrer på boligreguleringslovens § 5,2, som lukker et andet hul i vores boligmarked,
ligesom det her lukker et hul i vores boligmarked. Jeg synes sådan
set, det er fornuftigt, at vi får sat en stopper for boligspekulation ved
forældrekøb, og det har vi sådan set altid ment i Enhedslisten.
Kl. 19:44

Den fg. formand (Annette Lind):
Er der en anden kort bemærkning? Det er der. Værsgo, hr. Ole Birk
Olesen.
Kl. 19:44

Ole Birk Olesen (LA):
Jamen jeg forstår godt, at man kan have det politiske standpunkt,
men hvorfor er det så, at Enhedslistens politiske leder selv gør det?
Hvis man er imod det og syntes, at det er for dårligt, og at det er
noget spekulation osv., kan man så bare selv gøre det? Så er man vel
ikke så meget imod det alligevel.
Kl. 19:44

Den fg. formand (Annette Lind):
Ordføreren.
Kl. 19:44

Rosa Lund (EL):
Jeg kan jo ikke stå her og svare på ting vedrørende fru Pernille
Skippers privatøkonomi og private boligforhold, det ville jeg synes
ville være en lille smule underligt. Jeg kan bare understrege over for
hr. Ole Birk Olesen, at vi er glade for den her aftale, og vi synes,
at det er rigtig fornuftigt. Og så er det sådan, at der i dag er mange
regler i Danmark, som vi i Enhedslisten er uenige i, men som vi jo
alligevel lever under.
Kl. 19:45

Den fg. formand (Annette Lind):
Tak til Enhedslistens ordfører. Der er ikke nogen korte bemærkninger længere. Så skal vi sige velkommen til hr. Rasmus Jarlov fra
Konservative Folkeparti. Værsgo.
Kl. 19:45

(Ordfører)
Rasmus Jarlov (KF):
Jeg synes, at der har været nogle glimrende indlæg fra andre borgerlige, som er gået meget i detaljer med alle de dårligdomme, der

62

Tirsdag den 24. november 2020 (L 106)

findes i det her lovforslag i form af en masse forskellige skattestigninger. Jeg vil gøre det kortere og bare sige, at Det Konservative
Folkeparti selvfølgelig ikke medvirker til at lave en række skatteforhøjelser, som skal bruges til at finansiere en rød finanslov. Derfor
kan vi ikke støtte det her lovforslag.
Kl. 19:45

Den fg. formand (Annette Lind):
Tak til ordføreren. Der er ingen korte bemærkninger. Så skal vi sige
velkommen til Nye Borgerliges ordfører, hr. Lars Boje Mathiesen.
Værsgo.
Kl. 19:45

(Ordfører)
Lars Boje Mathiesen (NB):
Tak for det. Det er et håbløst forslag fra en håbløs finanslov, som
gjorde alle fattigere, og her har vi jo så konsekvensen af det. Forestillingen om, at man kan få færre ludomaner ved at gøre det dyrere
for dem at spille – jamen det er, som om man slet ikke forstår det.
Jeg vil anbefale, at man går ind og kigger på definitionen af ludomani. Det er jo en sygelige trang til at spille om penge, og man kan ikke
lade være. Det eneste, man får ud af det, er, at nu har de bare færre
penge til andet, for de vil blive ved med at spille. Det er det samme,
som hvis man hæver ølafgiften for alkoholikere. Altså, den logik!
Det er jo klassisk. Logikken er der bare ikke. Og så vil man samtidig
gøre det dyrere for folk at smøre deres madpakker. Jamen tillykke
med det. Det er absolut ikke noget, vi i Nye Borgerlige kommer til at
støtte.
Kl. 19:47

Den fg. formand (Annette Lind):
Tak for ordførertalen. Der er ingen korte bemærkninger. Værsgo til
hr. Ole Birk Olesen fra Liberal Alliance.
Kl. 19:47

(Ordfører)
Ole Birk Olesen (LA):
Som andre har sagt før mig, er disse tre skatteforhøjelser et resultat
af den finanslov, som regeringen indgik med den røde del af Folketinget for 2020. Jeg vil tage fat på det forhold, at det jo allerede er
velbeskrevet, at den finanslov gjorde alle samfundsgrupper fattigere
i Danmark. Alle indkomstgrupper blev fattigere. De 10 pct., der
har færrest penge i Danmark, blev fattigere af den finanslov. Folk i
midten blev fattigere af den finanslov. Folk i toppen blev fattigere
af den finanslov. Og et af elementerne, som gør, at de folk, der har
mindst i Danmark, rammes hårdest af den finanslov, er jo det her
med spilleafgiften. For vi ved jo godt, når vi kender spillemarkedet,
at dem, der spiller mest, jo ikke er de rigeste i Danmark. Generelt er
det i øvrigt sådan, at hvis man gerne vil være rig, så skal man ikke
bruge sine penge på spil, for man ved, at man bliver fattigere af det,
hvis man spiller nok.
Det er indkomstgrupper, som ikke har for mange penge, og som
drømmer om, at de måske skulle være blandt de heldige, som kunne
få nogle flere penge, hvis de spiller nogle af deres penge op. Og
de får så pålagt noget ekstra skat, noget ekstra afgift med det her
lovforslag, som er en udmøntning af den finanslov for 2020, som
regeringen har indgået med bl.a. Enhedslisten og SF, som jo gik
til valg på, at der i Danmark var fattigdom, og som i valgkampen
lovede at ville gøre op med fattigdommen. Man ville sørge for, at
folk fik flere penge i de grupper, hvor man mente der var fattigdom.
Det her lovforslag og hele den finanslov, som det er en del af, gør jo
det stik modsatte. Den sørger for, at de grupper, som har de laveste
indtægter i Danmark, får endnu mindre råderum i forhold til deres
indtægter, fordi afgifterne, som pålægges dem, på bl.a. cigaretter og
spil bliver højere. Derfor stiger jo også uligheden i Danmark som

følge af den finanslov og som følge af det her forslag om at lægge
flere afgifter på spil.
Det er jo et vælgerbedrag, som rød blok der står sammen om,
altså at gå til valg på, at der skulle være fattige i Danmark, og at
de skal have flere penge, og så gennemfører man i virkeligheden en
politik, som sørger for, at de får færre penge. Det er et vælgerbedrag,
og jeg forstår ikke, hvordan man kan gøre det. Jeg forstår ikke,
hvordan man kan stille sig op i den ene forsamling efter den anden,
den ene tv-optagelse efter den anden, og sige, at man vil sørge for,
at folk får flere penge, og så sørger man i virkeligheden for, når
man kommer til magten, at folk får færre penge. Det synes jeg er et
mysterium. Det er også et mysterium, at pressen ikke behandler det
lidt mere hårdhændet, men sådan er det åbenbart.
Vi stemmer imod det her lovforslag, fordi vi ikke går ind for at
hæve skatter og afgifter i Danmark.
Kl. 19:50

Den fg. formand (Annette Lind):
Tak for ordførertalen. Der er ingen korte bemærkninger. Så skal vi
sige velkommen til skatteministeren. Værsgo.
Kl. 19:50

Skatteministeren (Morten Bødskov):
Tak for det, formand. Tak for støtten til lovforslaget fra Det Radikale
Venstre, SF, Enhedslisten og Alternativet, som jo er med i aftalen om
finansloven, og som er med til at sikre et sporskifte i, hvordan vi
prioriterer bl.a. fremtidens velfærd. Derfor er der bl.a. på baggrund
af det her lovforslag mulighed for, at der kunne ansættes 1.000
flere sygeplejersker, at der kan indføres minimumsnormeringer, at
personer, der lever med psykiske lidelser, kan få en bedre hjælp,
og at vi kan investere mere i vores børn og unges uddannelse. Ikke
mindst gav finansloven mulighed for, at vi kunne skabe et mere
grønt Danmark med en betydelig stærkere klimaindsats og et skifte i
klimapolitikken, så vi ikke længere behøver at have klimaministre i
Danmark, som bliver udnævnt til årets fossil på internationale klimakonferencer, men bliver rost, fordi man gør en forskel for klimaet og
miljøet.
Alle de her ting kræver selvfølgelig finansiering, og med det her
lovforslag er der, som det rigtigt nok er sagt, valgt tre finansieringsinitiativer, og de er så selvfølgelig også foreslået gennemført.
Det første er genindførelse af emballageafgiften på pvc-folier.
Der er ingen tvivl om, at naturen og miljøet står over for store
udfordringer, som kræver handling for at sikre en grøn og bæredygtig fremtid for de kommende generationer. Derfor er vi i aftalekredsen bag finansloven selvfølgelig også enige om at styrke indsatsen
for et bedre miljø og for at skabe mere natur. Det vil bidrage til
regeringens ambitiøse mål for klimaet og naturen, men også til at
understøtte den brede aftale, som der er i Folketinget, om at reducere
udledningen af drivhusgasser med 70 pct. i 2030. Det foreslås derfor at genindføre og fordoble afgiften for emballering af fødevarer,
som indeholder pvc-folier, dvs. indpakningsfilm, husholdningsfilm
og lignende. Initiativet skal bidrage til at nedbringe affaldsmængden
og skabe incitament for danske virksomheder til at bruge mindre
emballage.
Så forhøjer vi også afgiftssatsen for væddemål og onlinekasino.
Det er selvfølgelig vigtigt, og det er vi enige om, at det danske
spilmarked er balanceret, så vi både har et attraktivt spillemarked
og også en regulering, der beskytte spillerne. Jeg tænker selvfølgelig
særlig på de spillere, der er afhængige af spil. Aftalepartierne bag
finansloven er derfor også enige om, at der skal gøres mere for
at reducere forbruget af spil og mindske de problemer, der er med
ludomani. Med en forhøjelse af afgiften på væddemål og onlinekasino kan vi få et merprovenu til finansiering af velfærd og samtidig
reducere forbruget af spil. Derfor foreslås det så, som det allerede
har været fremme, at forhøje afgiften fra 20 pct. til 28 pct.

Tirsdag den 24. november 2020 (L 106)

Så afskaffes også den skattefordel, der er ved forældrekøb i virksomheds- og kapitalafkastordningen. I dag er det jo muligt at udleje
bolig til en nærtstående og samtidig få en skattefordel i form af
en højere skattemæssig værdi af renteudgifter. Det er tilfældet, når
virksomheds- og kapitalafkastordningen anvendes. Med lovforslaget
foreslås det, at den her skattefordel afskaffes, så renteudgifter i forbindelse med udlejning af bolig til nærtstående får samme fradragsværdi som private renteudgifter.
Konkret foreslås det gennemført i virksomhedsordningen ved en
model med en skematisk rentekorrektion, som det hedder, som er
enkel at administrere for både de selvstændigt erhvervsdrivende og
for skattemyndighederne. For så vidt angår kapitalafkastordningen,
foreslås det gennemført, ved at forældrekøb ikke længere indgår i
kapitalafkastgrundlaget. Den foreslåede skematiske model er blevet
modtaget positivt i forbindelse med den eksterne høring, og mit
indtryk er, at der er fundet en fin balance, hvor det konkrete initiativ
udmøntes på en fornuftig og også administrativ administrerbar, som
det hedder, måde.
Men endnu en gang tak til partierne bag finanslovsaftalen. Det er
godt, at vi kan vedtage initiativer, som er med til sikre, at Danmark
igen kan komme fremad på en lang række områder, og det bidrager
det her lovforslag med finansiering til. Tak for ordet.
Kl. 19:55

Den fg. formand (Annette Lind):
Tak for talen. Der er nogle korte bemærkninger. Den første, vi skal
sige velkommen til, er fru Louise Schack Elholm fra Venstre. Værsgo.
Kl. 19:55

Louise Schack Elholm (V):
Der er et hav af ting, man her kunne spørge til, for det er det ene
håbløse forslag efter det andet. Men jeg vil fokusere på det, jeg
synes virker mest absurd, og det er det her med spilleafgiften. Jeg
står her med selve lovforslaget, og i bemærkningerne til lovforslaget
står der noget om de provenumæssige konsekvenser ved forhøjelsen
af afgiftssatsen for væddemål og onlinekasino. Der er en umiddelbar
virkning på 410 mio. kr., umiddelbart. Men efter virkning og tilbageløb er det 140 mio. kr. Det vil sige, at to tredjedele af provenuet
forsvinder i tilbageløb og adfærd. Det er ret massive dynamiske effekter af det her lovforslag, at to tredjedele af provenuet forsvinder.
Kan ministeren uddybe, hvad det er for nogle dynamiske effekter,
der gør, at provenuet forsvinder med to tredjedele?
Kl. 19:56

Den fg. formand (Annette Lind):
Skatteministeren. Værsgo.

63

selskabsskat hos Danske Spil. Så det er altså i meget høj grad det her
sorte marked. Hvordan vil regeringen hjælpe spillere, der kommer i
problemer med ludomani, når de spiller på det sorte marked, eller er
det bare synd for dem?
Kl. 19:56

Den fg. formand (Annette Lind):
Ministeren.
Kl. 19:56

Skatteministeren (Morten Bødskov):
Nej, det er det ikke, og det er jo derfor, at vi også tidligere her i
Folketingssalen har haft ganske gode diskussioner med eksempelvis
Dansk Folkepartis Morten Messerschmidt, som jo har meget klare
holdninger til, hvad der skal ske med spillemarkedet. Han mener jo,
at det hele nærmest bør forbydes. Regeringen mener, at vi skal prøve
at se, om vi kan finde nogle bedre og nogle mere afbalancerede
rammer omkring det. Det her er et skridt i den retning, og i den
aftalekreds, vi har, kommer vi til at kigge på, hvad man kan gøre for
at sikre en bedre balance på det danske spillemarked. Vi har allerede
haft møder om det.
Kl. 19:57

Den fg. formand (Annette Lind):
Tak for det. Den næste, der har en kort bemærkning, er hr. Lars Boje
Mathiesen. Værsgo.
Kl. 19:57

Lars Boje Mathiesen (NB):
Tak. Jeg har prøvet at spørge tidligere, og jeg kunne godt tænke
mig, at skatteministeren kunne hjælpe os alle sammen her. Hvordan
hjælper man konkret ludomanerne med det her udspil?
Kl. 19:57

Den fg. formand (Annette Lind):
Ministeren.
Kl. 19:57

Skatteministeren (Morten Bødskov):
Ja, det gør man ved, at når man hæver prisen for spil, er en del af de
ændringer, man ser, at der vil være færre, der spiller. Så skal man se
det her sammen med de øvrige initiativer, som regeringen har tænkt
sig at iværksætte på området, nemlig det, at vi skal have sat mere ind
over for ludomani – det er også noget, aftaleparterne påpegede, da vi
lavede ændringen – og det er jo noget af det, vi sidder og kigger på i
anden sammenhæng i Skatteministeriet.
Kl. 19:58

Kl. 19:56

Skatteministeren (Morten Bødskov):
Det er jo noget af det, vi har talt om. Der er nogle, der måske finder
andre steder at spille. Det er vurderet til ca. 9 pct. Andre stopper.
Det er jo også positivt. Så der er adfærd af forskellig karakter i den
vurdering, som ligger til grund for det, der står i bemærkningerne.
Kl. 19:56

Den fg. formand (Annette Lind):
Fru Louise Schack Elholm, værsgo.
Kl. 19:56

Louise Schack Elholm (V):
Der står her i bemærkningerne, at det er forudsat, at halvdelen af
faldet i dette forbrug skyldes skift til forbrug hos spiludbydere med
tilladelse i andre lande, dvs. det sorte marked. Derudover er der
noget af det, der også er en følge af lavere udbytteskattebetalinger og

Den fg. formand (Annette Lind):
Hr. Lars Boje Mathiesen, værsgo.
Kl. 19:58

Lars Boje Mathiesen (NB):
Jo, men det står der ikke noget om her. Hvad man så vil gøre i
fremtiden, er fair nok.
Definitionen er jo, at en ludoman ikke kan begrænse sit spil.
Det er definitionen. En ludoman kan ikke begrænse sit spil. Det vil
sige, at selv om man hæver prisen, vil han fortsætte med at spille.
Så jeg spørger igen: Når man bare hæver prisen, hvordan vil det så
hjælpe en ludoman, som ikke kan begrænse sit spil, andet, end at han
kommer til at bruge endnu flere penge?
Kl. 19:58

Den fg. formand (Annette Lind):
Ministeren.

64

Tirsdag den 24. november 2020 (L 106)

Kl. 20:01

Kl. 19:58

Skatteministeren (Morten Bødskov):
Der er selvfølgelig forskellige former for ludomani, og det er vi selvfølgelig også helt opmærksomme på. Der er nogle, der, forhåbentlig,
ved en afgiftsstigning vil undgå at havne i større problemer, end godt
er, og så er der nogle, der skal hjælpes endnu mere, og det er noget
af det, som vi sidder og kigger på i forbindelse med de ændringer,
som vi drøfter i aftalekredsen, og jeg håber på, at vi kan finde en
bred opbakning til det. Der er behov for en stærkere indsats for at
forhindre ludomani, og der er behov for strammere rammer om det
danske spillemarked. På mange områder er jeg af den opfattelse, at
det er løbet løbsk, og at der er behov for strammere rammer.

Den fg. formand (Annette Lind):
Ministeren.
Kl. 20:01

Skatteministeren (Morten Bødskov):
Det er som sagt vores klare opfattelse, at det her medvirker til
at nedbringe affaldsmængden. Det er de incitamenter, der ligger i
afgiftsforøgelsen, og det er selvfølgelig det, som er ønsket, og det
er også det, som er forventningen, ikke mindst af hensyn til, at vi
ønsker, at vi skal have mindre affald i vores natur, og vi skal også
have mindre affald i vores husholdninger.
Kl. 20:01

Kl. 19:59

Den fg. formand (Annette Lind):
Den næste, der har en kort bemærkning, er hr. Dennis Flydtkjær fra
Dansk Folkeparti. Værsgo.

Den fg. formand (Annette Lind):
Tak for det. Den næste, der har en kort bemærkning, er fru Anne
Honoré Østergaard fra Venstre. Værsgo.

Kl. 19:59

Kl. 20:01

Dennis Flydtkjær (DF):
Tak for det. Først vil jeg egentlig bare gerne sige til skatteministeren,
at jeg gerne vil frabede mig, at man fra Folketingets talerstol prøver
at sige, at Dansk Folkeparti vil forbyde alt spil. Det vil vi ikke.
Vi synes faktisk, at vi har en god model i dag. Så jeg skal nok
selv fremlægge Dansk Folkepartis politik på området, i stedet for at
ministeren skal stå og komme med falske budskaber.
Jeg vil gerne spørge ind til indpakningsfilm og husholdningsfilm.
Man skriver i lovforslaget, at det har en forventet stor miljømæssig
effekt. Så vil jeg bare gerne bede ministeren redegøre for, hvad effekten er. Embedsmændene, som rådgiver ministeren, har jo tidligere
sagt, at det ingen effekt havde. Men har det en effekt? Hvor mange
færre madpakker skal der være, som der ikke er madpakningspapir
rundt om? Hvad er effekten af det her forslag? Der må jo være en
effekt, siden man skriver det i lovforslaget.

Anne Honoré Østergaard (V):
Som nordjyde bliver jeg ligesom nødt til igen at slå et lille slag, eller
faktisk et stort slag, for SIFA TVBingo. Det er 35 år gammelt, det
understøtter 212 foreninger, der er ca. 60.000 medlemmer, og dertil
kommer alle de frivillige. Jeg kan forstå, at der måske er ved at
komme nogle løsninger. Kommer der en løsning for SIFA TVBingo
– ja eller nej?

Kl. 19:59

Den fg. formand (Annette Lind):
Ministeren.
Kl. 20:00

Skatteministeren (Morten Bødskov):
Jeg skal selvfølgelig beklage, at jeg kom til at fremhæve en debat,
jeg havde her i salen med hr. Morten Messerschmidt, om, hvordan
onlinespil, væddemål og andet skulle udvikle sig i fremtiden. Det
er helt fint, at hr. Dennis Flydtkjær har redegjort for Dansk Folkepartis synspunkter her. Det er klart, at det her selvfølgelig også
har en adfærdseffekt. Hvor mange madpakker og hvor mange færre
madpakker der bliver pakket ind i folie fremefter det her, er jeg jo
selvfølgelig ikke i stand til at svare på her på stående fod, men der
er ingen tvivl om, at det her initiativ skal bidrage til at nedbringe affaldsmængden og jo dermed også være med til at skabe et incitament
til, at virksomhederne bruger mindre emballage. Det er det, der er
hele tanken bag det her forslag.

Kl. 20:01

Den fg. formand (Annette Lind):
Ministeren.
Kl. 20:01

Skatteministeren (Morten Bødskov):
Som spørgeren vil vide, er det noget af det, vi sidder og kigger på i
øjeblikket, og det kommer vi til at vende tilbage til.
Kl. 20:01

Den fg. formand (Annette Lind):
Fru Anne Honoré Østergaard, værsgo.
Kl. 20:02

Anne Honoré Østergaard (V):
Hvis nu der ikke kommer en løsning, er det så bare ærgerligt?
Kl. 20:02

Den fg. formand (Annette Lind):
Ministeren.
Kl. 20:02

Skatteministeren (Morten Bødskov):
Som spørgeren vil vide, er der jo svaret på spørgsmål i Folketinget,
hvor der er sagt, at noget af det, vi sidder og kigger på, er, om man
kan justere på de særlige begrænsninger, der er for tv-bingo. Det er
nogle af de øvelser, der gøres lige i øjeblikket.

Kl. 20:00

Den fg. formand (Annette Lind):
Hr. Dennis Flydtkjær.

Kl. 20:02

Den fg. formand (Annette Lind):
Så er det hr. Ole Birk Olesen. Værsgo.
Kl. 20:00

Dennis Flydtkjær (DF):
Ministeren siger, at der ikke er tvivl om, at det har en effekt. Hvad er
effekten så? Hvor meget mindre husholdningspapir bliver der brugt
derude? Hvor meget mindre film om madpakker kommer der derude? Hvis det er helt utvivlsomt, at der er en effekt, så må ministeren
vel også kunne redegøre for, hvad effekten er.

Kl. 20:02

Ole Birk Olesen (LA):
Jeg tænker, at der bliver solgt noget mere sølvpapir derude, når nu
husholdningsfilmen får en ekstra afgift, og om det så er godt for
miljøet, tvivler jeg på.
Men jeg skulle spørge om noget andet. Jeg skal spørge til de
ekstra 400 mio. kr., som bliver lagt som afgift på spillerne i det her

Tirsdag den 24. november 2020 (B 13)

land, og jeg skal høre, om skatteministeren kan bekræfte, at dem,
der spiller og derfor i høj grad får den her afgift lagt på sig, i højere
grad er nogen, der har lavere indkomster, end nogen, der har højere
indkomster, altså at forslaget vender den tunge ende nedad, som man
siger.
Kl. 20:03

Den fg. formand (Annette Lind):
Ministeren, værsgo.
Kl. 20:03

Skatteministeren (Morten Bødskov):
Uden lige at kunne fordelingsberegningerne på det danske spillemarked kunne man godt have fornemmelsen af, at hr. Ole Birk Olesen er
på vej i den rigtige retning, men det kunne jo også godt være, at det
her initiativ, og det er jo det, der er forventningen, vil stoppe folk,
inden de tager dankortet eller pengepungen op af lommen og skal
betale for den næste spillebon.
Kl. 20:03

Den fg. formand (Annette Lind):
Man skal lige huske at trykke ind igen. Men værsgo, hr. Ole Birk
Olesen.

65

Kl. 20:05

Den fg. formand (Annette Lind):
Skatteministeren, værsgo.
Kl. 20:05

Skatteministeren (Morten Bødskov):
Det tror jeg for at være helt ærlig vi er nødt til at følge op på. Det
er jo sådan, at hvis der er aftaleparter, der i en aftalekreds, her en
finanslovsaftalekreds, har spørgsmål, så tager vi dem i kredsen. Så
det tror jeg er bedst.
Kl. 20:05

Den fg. formand (Annette Lind):
Er der en anden kort bemærkning? Nej, det er der ikke, og så er der
ikke flere korte bemærkninger. Tak til skatteministeren.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Skatteudvalget. Hvis ingen
gør indsigelse, betragter jeg dette som vedtaget.
Det er vedtaget.

Kl. 20:03

Ole Birk Olesen (LA):
Nu er det jo sådan, at de fleste, der drikker alkohol, ikke er alkoholikere, og de fleste, der spiller, er ikke ludomaner. De hygger sig bare
med det, og hvorfor skal de egentlig stoppe? Hvorfor skal de stoppe
med det, de hygger sig med? Jeg tror, at de gerne vil hygge sig med
deres fritidsinteresse, men de skal altså betale noget mere skat af
det, noget mere afgift, og der er spørgsmålet: Hvorfor er det egentlig
godt, at dem, der i forvejen ikke er blandt de rigeste i Danmark,
kommer til at betale noget mere afgift?
Kl. 20:04

Den fg. formand (Annette Lind):
Ministeren.
Kl. 20:04

Skatteministeren (Morten Bødskov):
Altså, jeg synes jo, det er lidt af en særegen argumentationsrække,
at fordi hr. Ole Birk Olesen påstår, at indkomstgrupperne her, altså
dem, der spiller, ikke har mange penge, skal man bare lade være
med at lave noget som helst og bare lade dem spille. Det er i hvert
fald en argumentationsrække, som jeg ikke kan forstå. Lidt ligesom
når vi diskuterer stigninger på cigaretafgifterne, er der jo også her
en politisk hensigt og et politisk sigte, i og med at vi gerne vil
begrænse, at alt for mange havner i problemer som følge af det, vi
ved der kommer af et meget ureguleret spillemarked: ludomani og
andre følgesygdomme.
Kl. 20:04

Den fg. formand (Annette Lind):
Tak for det. Så er der en kort bemærkning til fru Kathrine Olldag.
Værsgo.
Kl. 20:04

Kathrine Olldag (RV):
Jeg vil gerne gentage mit spørgsmål fra talen, nemlig om det her
forhold, at der jo er andre, i hvert fald i vores respektive partier, der
har siddet og diskuteret det her med genanvendt plast, og hvordan
vi ligesom kommer de virksomheder i møde, som rent faktisk gerne
vil arbejde med genanvendelse af plast, og der er jo en eller anden
problematik dér med afgifter osv. Det ved jeg at regeringen har haft
kigget på, så hvad er status på det? Det var egentlig det.

Det sidste punkt på dagsordenen er:
20) 1. behandling af beslutningsforslag nr. B 13:
Forslag til folketingsbeslutning om at afskaffe fantomskatten.
Af Mona Juul (KF) m.fl.
(Fremsættelse 07.10.2020).
Kl. 20:05

Forhandling
Den fg. formand (Annette Lind):
Forhandlingen er åbnet, og først skal vi sige velkommen til skatteministeren igen.
Kl. 20:06

Skatteministeren (Morten Bødskov):
Tak for det, formand. Må jeg ikke indledningsvis rose Det Konservative Folkeparti for det kreative navn, fantomskatten. Det må man
sige virkelig er et navn med schwung i, og internt i Skatteministeriet
er jeg faktisk blevet anbefalet at bruge navnet beskatning af løbende
ydelser, hvilket jeg dog må indrømme ikke klinger helt så godt som
den kreativitet, der udspiller sig i den konservative folketingsgruppe.
Nå, men det, Det Konservative Folkeparti ønsker med det her beslutningsforslag, er at ændre beskatningen i de situationer, hvor der
f.eks. i forbindelse med en virksomhedsoverdragelse sker betaling i
form af milepælsbetalinger eller løbende ydelser. Beslutningsforslaget begrundes med, at iværksættere og virksomhedsejere efter gældende regler beskattes af penge, som de potentielt aldrig modtager.
Ifølge forslagsstillerne kan det medføre tab af danske arbejdspladser,
når investorer ønsker at opkøbe og udvikle danske virksomheder i
vækst. Forslaget går derfor ud på at pålægge regeringen at udarbejde en provenuneutral ordning for virksomhedsejerne, hvor virksomhedsejere først skal betale skat af fortjenesten på det tidspunkt, hvor
de modtager milepælsbetalingen, således at de ikke kan risikere at
blive beskattet af midler, som de ikke har modtaget og potentielt
aldrig modtager.
Der kan naturligvis være situationer, hvor det er en fordel for parterne at indgå en aftale om, at betalingen skal ske løbende. Det kan
f.eks. være tilfældet, hvis køber ikke har den fulde købesum nu og

66

Tirsdag den 24. november 2020 (B 13)

her, hvis der foreligger uenighed mellem parterne om værdiansættelsen af virksomheden, eller der blot foreligger en generel usikkerhed
om værdiansættelsen. Det kan f.eks. aftales, at sælger som en del
af salgssummen modtager 10 pct. af virksomhedens overskud de
første 7 år efter afståelsen. Efter gældende regler beskattes sælger
up front i afståelsesåret, om man vil, af en beregnet nutidsværdi af
de fremtidige milepælsbetalinger, uanset at der er usikkerhed om,
hvordan og hvorvidt milepælsbetalinger reelt vil blive betalt. Sælger
anses således for at have erhvervet ret til hele salgssummen på
aftaletidspunktet. Nutidsværdien fastsættes af parterne, bl.a. under
hensyntagen til usikkerheden om betalingerne. Sælger beskattes til
gengæld ikke løbende af de enkelte ydelser, før de overstiger den
fastsatte værdi. Sælger opnår fradrag, såfremt det fulde beløb ikke
betales. Det vil sige, at sælger ender med kun at blive beskattet af de
ydelser, som sælger reelt modtager.
Det giver næsten sig selv, at en lempelse af skattereglerne, også
selv om det kaldes en afskaffelse af en fantomskat, vil indebære et
mindre provenu. Forslaget vil medføre en udskydelse af beskatningen og dermed et rentetab for det offentlige, og forslaget er derfor
ikke provenuneutralt. Forslaget vil også stride mod de almindelige
beskatningsprincipper, hvor beskatningen sker, når der er erhvervet
ret til en indkomst. Som forslagsstillerne selv nævner, kan man i
de situationer netop ikke sige, at der er en sådan usikkerhed, at
beskatningen udskydes. Man har erhvervet sig ret til noget, og ovenikøbet tager man ved værdiansættelsen af dette noget højde for, at
betalingen jo er udskudt.
Jeg er personligt af den holdning, at vores skattesystem bør være
så enkelt og også så gennemskueligt som overhovedet muligt, og det
bør ikke være skattereglerne, der kan ende med at stå i vejen for
udvikling af danske virksomheder. Jeg mener dog, at de gældende
regler om beskatningen af de såkaldte løbende ydelser er udtryk
for et fornuftigt kompromis, om man vil, hvor der godt nok sker
en up front-beskatning, men hvor der er sikkerhed for, at man ikke
ender med at blive beskattet af penge, som man aldrig får, og hertil
kommer så, at beslutningsforslaget, som det foreligger, vil medføre
et mindre provenu for det offentlige, da enhver udskydelse af beskatning jo som sagt medfører et rentetab for det offentlige, og derfor
kan regeringen ikke støtte beslutningsforslaget.

Kl. 20:11

Skatteministeren (Morten Bødskov):
Det rykker jo sådan set ikke ved det, der er pointen: at vi som sagt
synes, at der her er fundet et ganske godt og naturligt kompromis.
Så tror jeg også, at det, som måske er det centrale, jo er, at man
med det her beslutningsforslag er inde at rykke ved nogle ganske
centrale principper, som er bærende i vores skattesystem. Det er også
en vigtig pointe i regeringens afvisning af forslaget.
Kl. 20:12

Den fg. formand (Annette Lind):
Mona Juul.
Kl. 20:12

Mona Juul (KF):
Men hvis parterne er enige om, hvordan handelen skal foregå, og at
man der aftaler hvordan og hvorledes, hvad er problemet så, og er vi
ikke nogenlunde enige om, at det minimale provenutab, der i så fald
vil være, er yderst, yderst begrænset, eller hvordan ser ministeren på
det?
Kl. 20:12

Den fg. formand (Annette Lind):
Skatteministeren.
Kl. 20:12

Skatteministeren (Morten Bødskov):
Det er jo svært sådan direkte at give et bud på, hvor stort provenutabet vil være, men jeg tror, det vigtigste er, ud over at regeringen
mener, at der her er tale om et ganske fornuftigt kompromis i beskatningsmåden, de principielle betragtninger, som ligger til grund for
det her, som jeg tror man skal kere sig ret kraftigt om i den her
sammenhæng.
Kl. 20:12

Den fg. formand (Annette Lind):
Så kom der et ønske om en kort bemærkning fra hr. Lars Boje
Mathiesen. Værsgo.
Kl. 20:12

Kl. 20:10

Den fg. formand (Annette Lind):
Tak til skatteministeren. Ja, der kom lige en kort bemærkning på
falderebet. Det er til fru Mona Juul. Værsgo.
Kl. 20:11

Mona Juul (KF):
Tak for det. Tak til ministeren. Jeg tænker jo, at det handler om
at være kreativ, lige som når ministeren kalder bankskatter for samfundsbidrag. Der har vi i hvert fald ikke noget at lade hinanden
høre, tænker jeg. Men vi skal bare blive ved med det, fordi det jo
betyder, at folk kan forstå, hvad det er, vi siger. Lige præcis om
samfundsbidraget må jeg så lige sige, at den synes jeg ikke var så
god.
I forhold til det her forslag om fantomskat vil jeg høre, om
ministeren kan bekræfte, at det udelukkende handler om et selskab,
man personligt ejer. Det er jo der, problemet opstår. Man kan lige
pludselig se, at der er forskel på, om det er personligt ejet, eller om
man har en anden selskabsform.
Kl. 20:11

Den fg. formand (Annette Lind):
Ministeren.

Lars Boje Mathiesen (NB):
Det er lige til det om provenutabet: Jeg kunne godt tænke mig,
hvis skatteministeren kunne bede sit ministerium om at komme med
en skriftlig besvarelse om, hvad provenutabet vil være, for med
det nuværende renteniveau er jeg ikke sikker på, at der vil være
et provenutab. Men det må vi få en nærmere beregning af. Så jeg
kunne godt tænke mig, at ministeren vil bekræfte, at han vil få det
undersøgt.
Kl. 20:13

Den fg. formand (Annette Lind):
Ministeren.
Kl. 20:13

Skatteministeren (Morten Bødskov):
Vi kan sagtens beskrive det. Ingen problemer med det.
Kl. 20:13

Den fg. formand (Annette Lind):
Der er ikke flere korte bemærkninger. Så vil jeg gerne sige tak til
skatteministeren. Så går vi i gang med ordførerrækken, og den første
ordfører, vi har, er Socialdemokratiets ordfører. Værsgo til hr. Troels
Ravn.

Tirsdag den 24. november 2020 (B 13)

Kl. 20:16

Kl. 20:13

(Ordfører)
Troels Ravn (S):
Tak for ordet. Beslutningsforslaget, som vi behandler her i dag, er
fremsat af Det Konservative Folkeparti, og tak for det, som ønsker at
pålægge regeringen at afskaffe beskatningen af løbende ydelser, som
i beslutningsforslaget betegnes som fantomskatten. Forslagsstillerne
begrunder det med, at iværksættere og virksomhedsejere beskattes af
penge, som de potentielt aldrig modtager, hvis de indgår en aftale
om milepælsbetalinger i forbindelse med salg af hele eller dele af
virksomheden. Formålet er at pålægge regeringen at lave en provenuneutral ordning, hvor virksomhedsejere først skal betale skat af
fortjenesten, når de modtager milepælsbetalingen.
En udskydelse af beskatningen som foreslået af Konservative vil
dog stride imod de almindelige skatteretlige principper for, hvornår
beskatningen sker. En udskydelse af beskatningen i forhold til retserhvervelsesprincippet vil derfor kunne skabe et pres på en overgang
til beskatningen efter et kasseprincip i andre situationer. En lovændring, der betyder, at beskatningstidspunktet udskydes, vil medføre
et rentetab for det offentlige, og dermed vil det ikke være provenuneutralt at udskyde beskatningen til det tidspunkt, hvor betalingen
sker.
Socialdemokratiet støtter på den baggrund ikke beslutningsforslaget.
Kl. 20:14

Den fg. formand (Annette Lind):
Tak til Socialdemokratiets ordfører. Der er en kort bemærkning.
Værsgo til hr. Lars Boje Mathiesen.
Kl. 20:15

Lars Boje Mathiesen (NB):
Tak. Jeg vil godt skal hjælpe Socialdemokratiet i det her tilfælde,
for hvis man nu lavede en ordning, hvor man skød det her 5 år, og
hvis der så havde været end renteudviklingen i de 5 år, som gør, at
staten vil have et provenu, ville man vel så kunne tillægge til den
beskatning, der ligger efter 5 år. Så vil man jo have løst det her
problem.
Kl. 20:15

Den fg. formand (Annette Lind):
Ordføreren.
Kl. 20:15

Troels Ravn (S):
Jeg mener ikke, at det på det foreliggende grundlag er muligt at
beregne et tab af provenu i forhold til forslaget her. Så derfor er
Socialdemokratiet imod forslaget.
Kl. 20:15

Den fg. formand (Annette Lind):
Hr. Lars Boje Mathiesen. Værsgo.
Kl. 20:15

Lars Boje Mathiesen (NB):
Undskyld, men din minister har lige sagt, at han godt vil beregne på
provenuet. Så jeg forstår simpelt hen ikke noget, når man nu siger,
at man ikke kan beregne på provenuet. Det var heller ikke det, jeg
spurgte om. Jeg spurgte til, om Socialdemokratiet vil være med til
at kigge på en løsning, hvor man, hvis man skubber det f.eks. 5
år, kigger på, hvad provenutabet så har været for staten på den her
person via det renteniveau, der har været de her 5 år. Så kan man
derefter lægge beskatningen oveni. Så kan man jo vælge det som
borger, hvis man synes, det giver mening.

67

Den fg. formand (Annette Lind):
Hr. Troels Ravn.
Kl. 20:16

Troels Ravn (S):
For Socialdemokratiet er det væsentlige i det her forslag, at en
udskydelse af beskatningen vil betyde, at det er staten, der bærer
risikoen for usikkerheden, og dermed ikke parterne selv. Derfor kan
vi ikke støtte forslaget her.
Kl. 20:16

Den fg. formand (Annette Lind):
Tak til den socialdemokratiske ordfører. Der er ikke flere korte bemærkninger.
Så skal vi sige velkommen til Venstres ordfører. Værsgo til fru
Louise Schack Elholm.
Kl. 20:16

(Ordfører)
Louise Schack Elholm (V):
Mange tak for ordet. Tak til De Konservative for at sætte fokus på
en relevant problemstilling, for der er ingen tvivl om, at iværksættere
og virksomheder særligt i opstartsfasen har udfordringer i forhold
til likviditet, når de skal betale den her beskatning. De har også
udfordringer, hvis de får tab f.eks. på en earnout senere hen og muligvis har betalt en skat, som er langt højere end det, de rent faktisk
fik ud af det. Så vi kan sagtens forstå problemstillingen, og vi vil
rigtig gerne uddybe den mere, selv om der har været en lidt kreativ
navngivning, for trods alt beskatter vi heldigvis ikke spøgelser i
Danmark, men det kan godt føles sådan. Det anerkender jeg fuldt ud.
Vi hører også fra rigtig mange iværksættere, der oplever store
problemer med beskatning i startups. Det er problemstillinger, som
vi mener vi bør belyses nærmere. Der er ingen tvivl om, at de danske
iværksættere bidrager rigtig meget til det danske samfund med vækst
og velstand og skaber arbejdspladser i Danmark. Det sætter vi rigtig
stor pris på i Venstre, og derfor har vi i Venstre også altid arbejdet
for gode vilkår for iværksætterne bl.a. med iværksætterfradrag, aktiesparekonto og bedre muligheder for at investere i unoterede aktier.
Det har vi jo sammen arbejdet for, når vi har været i regering. Så vi
vil rigtig gerne hjælpe iværksætterne.
Vi vil gerne sikre os, at vi har mulighederne for at drive den
bedste vækst og velstand i Danmark, og vi vil gerne sikre, at der
starter nogle nye virksomheder. Derfor vil vi opfordre til et grundigt
udvalgsarbejde, hvor vi kan få stillet en række spørgsmål til ministeren omkring den her problemstilling. Vi kunne endda overveje, om
der måske skulle en høring til, eller om vi kan lave en arbejdsgruppe.
I Skatteudvalget har vi faktisk i sidste valgperiode haft stort held
med arbejdsgrupper, som har kigget på problemstillinger, f.eks. sort
arbejde og deløkonomi. Det er en måde, hvorpå vi kan indgå i et
mere uddybende udvalgsarbejde og se på nogle problemstillinger.
Jeg synes, at det her om iværksætterkulturen, og om hvordan vi
skaber gode vilkår for det i Danmark, er en relevant problemstilling,
som vi sagtens kunne tage op i det øjemed.
Når jeg så siger, at vi er fuldstændig enige i diagnosen, og at vi
gerne vil kigge på, hvordan vi kan løse det, er vi dog måske ikke
helt enige i i kuren. Det er simpelt hen, fordi at retserhvervelsesprincippet er et af de bærende principper i dansk skatteret, og vi kan
simpelt hen ikke overskue konsekvenserne af at gøre op med det.
Men vi er helt enige i, at vi skal gøre noget for at sikre en bedre
iværksætterkultur, og derfor vil vi opfordre til, at vi laver et grundigt
udvalgsarbejde og måske endda får afgivet en beretning på de her
forslag.

68

Tirsdag den 24. november 2020 (B 13)

Kl. 20:18

Den fg. formand (Annette Lind):
Tak til Venstres ordfører. Der er ingen korte bemærkninger. Så skal
vi sige velkommen til DF's ordfører tak. Værsgo til hr. Dennis Flydtkjær.
Kl. 20:18

(Ordfører)
Dennis Flydtkjær (DF):
Tak for det. Lige da jeg læste det her lovforslag og så, at det
handlede om en afskaffelse af en fantomskat, så kunne jeg ikke
andet end at tænke: Nej, for dælen da, det har vi da forhåbentlig
ikke i Danmark. Men heldigvis er der ikke noget, der hedder en
fantomskat – jeg var ellers lige ved at blive bange for, at der også
var en fantasiskat eller andet. Men det er der heldigvis ikke, så det
er jo sådan set en positiv overraskelse, i forhold til når man starter
med at læse det her. Nå, men det handler jo sådan mere konkret
om, som det også har været nævnt, at når virksomheder sælges, er
der ofte en milepælsbeskatning med, altså at prisen afhænger af,
hvad den fremtidige indtjening i firmaet kan være. Jeg kan sige, at
jeg også selv har solgt en virksomhed på et tidspunkt, hvor en del
af handelen var afgørende for, hvordan virksomhederne klarede sig
efterfølgende. Så jeg tror altså, at det er noget, der er meget normalt
derude, når man handler en virksomhed.
I dag er det sådan, som det også har været nævnt, at milepælsbeskatningen sker ved, at man bliver beskattet ved salget af virksomheden, altså når man får rettigheden – sådan en slags forudbetalt
skat. Så der kan jeg egentlig godt forstå, hvorfor forslagsstilleren
synes, at det godt kan give nogle problemer. For at tage et simpelt
eksempel: Hvis man sælger en virksomhed for 100 kr. og der er
milepælsbeskatning for 200 kr., ja, så har man fået 100 kr. i hånden,
men man beskattes af de 300 kr. nu. Og der tror jeg, mange godt
kunne forestille sig, når det så også handler om personligt ejede
selskaber, at så hjælper det jo ikke ret meget, at man har ret til
en fremtidig indtjening, hvis man bliver erklæret konkurs, når man
sælger. Og det er jo den problemstilling, man ligger i, så det handler
jo ikke bare om en udskydelse af beskatning og om nogle principper,
for hvis man står og pludselig er personlig konkurs, er der jo ikke
meget ved det, og så falder handelen jo rigtignok i vasken og bliver
ikke til noget. Så det her spænder ben for virksomhedershandeler, og
det synes vi ligesom De Konservative er et problem, som vi er nødt
til at få kigget på.
Her er forslaget jo så. Og jeg synes, det er godt, at milepælsbeskatningen skal ske, når man faktisk får indtægten, altså når man
faktisk har pengene i hånden, så man ikke ender med at gå personligt
konkurs, og så man ikke ender med et skøn, i forhold til at man
sidder og skal tænke over, hvad man måske kan betale, eller hvad
den fremtidige indtjening kan være, og om det, der står i kontrakten,
er realistisk. Jeg tror egentlig, at jyder har det meget sådan, at vi
helst vil have pengene i hånden, før vi faktisk kommer til at betale
noget af det. Og vi vil helst heller ikke betale skat – sådan tror jeg
også mange jyder har det. Jeg synes faktisk, at det, der er beskrevet
her i beslutningsforslaget, lyder mere logisk, og jeg lagde mærke til,
at ministeren også sagde, at det jo skal være simpelt og skal være
logisk. Men der må jeg bare give De Konservative ret i, at det jo er
mere simpelt og logisk, at man bliver beskattet, når man har pengene
i hånden, i stedet for ud fra et eller andet skøn af, hvad det kan være
i fremtiden.
Så vil jeg også lige komme med en kort bemærkning til finansieringen, hvor man må formode, at det her handler om småpenge.
Men det er egentlig også lidt spøjst at tænke på, at nu har staten
vel lånt, hvad, 250 mia. kr. alene i år, hvor der ikke er nogen, der
peger på en finansiering af renterne eller noget som helst. Og her
er vi så nede i småørene sammenlignet med det, og det afviser man

så, fordi der ikke er nogen finansiering bag. Altså, jeg har ikke
oplevet, at der er nogle, der har snakket om, hvornår de her 250
mia. kr. skal betales tilbage, elle hvad finansieringen bag dem skal
være. Så jeg synes, det er lidt ærgerligt, hvis det er det, der sådan
er hele hovedargumentet for det. Men jeg synes, det er fint, hvis
vi kunne kigge videre på det i udvalgsbehandlingen, man set fra
Dansk Folkepartis synsvinkel synes jeg mere, det her virker som
sund fornuft, altså som giver mening for dem, som står og skal sælge
en virksomhed derude, i stedet for at de bliver beskattet af en eller
en anden fremtidig indtjening, som man måske får. Så fra Dansk
Folkepartis side støtter vi det her forslag.
Kl. 20:22

Den fg. formand (Annette Lind):
Tak til hr. Dennis Flydtkjær. Der er ingen korte bemærkninger, og så
skal vi sige velkommen til Radikales ordfører. Værsgo, fru Kathrine
Olldag.
Kl. 20:22

(Ordfører)
Kathrine Olldag (RV):
Tusind tak. Vi takker også for beslutningsforslaget. Det er jo et
udmærket forslag, som Konservatives ordfører her har begået, og vi
bakker jo hundrede procent op om intentionen om at støtte dansk
iværksætteri. Vi ved også, at det her har været et ønske rigtig længe,
særlig fra life science-branchen, som også nævnt. Men jeg kan ikke
lægge radikale mandater i det her forslag af de samme årsager, som
de øvrige ordførere har anført, nemlig at det strider imod nogle
grundlæggende skatteretlige principper og det ikke er provenuneutralt.
Til gengæld synes jeg jo, at Venstres ordfører har en fremragende
pointe i, at det her er et rigtig, rigtig godt emne for os i Skatteudvalget at dykke ned i. Det er jo en rigtig god anledning til at blive
klogere sammen. Nu deler ordføreren fra Konservative og jeg jo også det, at vi begge to er ret nye i den her sammenhæng, så jeg kunne
faktisk rigtig godt tænke mig at finde ud af, hvordan vi skattepolitisk
kan arbejde med iværksætteri. Så lad os endelig få nørdet igennem
på det her, og så må vi se, hvor langt vi kan komme i fællesskab.
Men for nuværende kan vi ikke bakke op om det her.
Kl. 20:23

Den fg. formand (Annette Lind):
Der er en kort bemærkning til hr. Lars Boje Mathiesen. Værsgo.
Kl. 20:23

Lars Boje Mathiesen (NB):
Jeg er lidt nysgerrig, for hvis det nu viser sig, at man kan lave det
her på en ordning, hvor det bliver provenuneutralt, kunne Radikale
så også støtte det? Dernæst er der det her med beskatningen på tidspunkter. Der er jo en lang række forhold, hvor man i erhvervslivet
forskyder et underskud til andre år, hvor man forskyder beskatningen, når man laver investeringer. Så det er jo på en lang række områder, hvor vi rykker beskatningen i forhold til det år, hvor handlingen
er foretaget. Så hvor synes man det her er sådan et brud i forhold til
en lang række andre områder, hvor vi reelt set gør det?
Kl. 20:24

Den fg. formand (Annette Lind):
Ordføreren.
Kl. 20:24

Kathrine Olldag (RV):
Altså, det her forslag går jo specifikt ind og piller ved retserhvervelsesprincippet i skattelovgivningen. Så derfor er vi simpelt hen
nervøse for at åbne for den type præcedens, man kunne forestille sig.

Tirsdag den 24. november 2020 (B 13)

Hvad ville der så ikke bagefter kunne blive åbnet for i forslag? Det
er fuldstændig rigtigt, at der er nogle brancher, der er plaget af det
her, bl.a. iværksætteri. Men kunne man i virkeligheden komme dem
i møde og arbejde skattepolitisk på andre fronter, så man kan hjælpe
dem i gang på en anden måde end lige præcis på det her felt, så vi vil
være glade.
Kl. 20:24

Den fg. formand (Annette Lind):
Lars Boje Mathiesen.
Kl. 20:25

Lars Boje Mathiesen (NB):
Altså, hvad der åbnes op for bagefter, håber jeg vi er enige om at
Folketinget jo bestemmer. Så der kan man jo bare lade være og sige,
at det vil vi ikke åbne op for på andre områder, og så bliver det
ikke til noget. Så man kan jo sagtens sætte hegnspæle rundt om det,
hvis man synes, at det godt kan give mening her, men ikke på andre
områder. Sådan virker principperne.
Kl. 20:25

Den fg. formand (Annette Lind):
Ordføreren.

69

Kl. 20:27

Den fg. formand (Annette Lind):
Tak til SF's ordfører. Der er ikke nogen korte bemærkninger. Værsgo
til hr. Lars Boje Mathiesen fra Nye Borgerlige.
Kl. 20:27

(Ordfører)
Lars Boje Mathiesen (NB):
Så oprandt dagen også, hvor jeg skal stå på Folketingets talerstol og
erklære mig enig i noget, som SF's ordfører siger om skattepolitikken. Jeg tror snart, klokken er tid til, at vi kan lukke ned nu, for hvad
kan det ikke ende med? For det er jo nemlig fuldstændig rigtigt, som
SF's ordfører siger, at det godt kan være, at man kan lave det her
provenuneutralt, og jeg tror også, at det, når vi får kigget nærmere
på tallene, så ikke er ret meget. Men jeg tror faktisk, der findes
løsninger på det her, og jeg vil godt takke De Konservative for at
fremsætte det her forslag, som vi i Nye Borgerlige bakker varmt op
omkring. Vi er ikke bange for, at det her bliver en glidebane ud til et
retsløst og lovløst samfund, som vi hører det fra nogen her. Det tror
jeg godt at vi har et stærkt nok folkestyre til at vi kan håndtere.
Kl. 20:28

Kl. 20:25

Kathrine Olldag (RV):
Ja, og det er jo derfor, at Nye Borgerlige er Nye Borgerlige, og at
Radikale er Radikale; vi deler os jo efter anskuelse. Så lige præcis
her mener vi faktisk, at det giver rigtig god mening lige at sætte
en stopklods op. Og i øvrigt er vi jo heller ikke særlig begejstrede
for det forhold, at der reelt er et mindreprovenu i det, når man lige
kigger efter.
Kl. 20:25

Den fg. formand (Annette Lind):
Tak til fru Kathrine Olldag. Der er ikke flere korte bemærkninger.
Så skal vi sige velkommen til SF's ordfører. Værsgo til hr. Carl
Valentin.
Kl. 20:25

(Ordfører)
Carl Valentin (SF):
Tak. Vi mener i SF, at der her bliver rejst en relevant problematik,
og vi vil gerne være med til at se nærmere på lovgivningen. I bund
og grund er det nok kun en lille del af virksomhederne, der vil
blive ramt af den nuværende såkaldte fantomskat. Men det betyder
jo ikke, at de fortsat nødvendigvis skal det, og det forekommer ikke
fair, hvis man som privatejer af en virksomhed er nødt til at sælge
sin virksomhed til mindre end den reelle pris, fordi man ikke har råd
til beskatningen af en fremtidig forventet gevinst, ikke mindst fordi
det kan give ringere vilkår for iværksættere i Danmark.
Jeg synes, det lyder lidt på forslagsstillerne, som om det er provenuneutralt, og regeringen siger så noget andet. Jeg tænker umiddelbart, at et eventuelt problem med rentetab vil kunne løses ved
at kræve rente af udskudt skat. Men det kan vi jo se på. I SF ser
vi i hvert fald frem til det videre udvalgsarbejde, hvor jeg tænker,
at vi eventuelt kan drøfte mulighederne for et provenuneutralt alternativ til den nuværende måde at gøre det på, hvis det er muligt.
Vi foreslår, at der i udvalgsbehandlingen bliver lavet en analyse af
forslaget om mulige løsningsmodeller, så der er et egentligt beslutningsgrundlag. Som minimum vil en ændring kræve, at der er passende værnsregler, så det eksempelvis ikke medfører en overdrevent
lang udskydelse af skattebetalinger. Der kan være god fornuft i det
her forslag, men vi skal også sikre os, at en ændring af reglerne ikke
misbruges. Tak for ordet.

Den fg. formand (Annette Lind):
Tak til ordføreren. Der er ingen korte bemærkninger. Værsgo til hr.
Ole Birk Olesen fra Liberal Alliance.
Kl. 20:28

(Ordfører)
Ole Birk Olesen (LA):
Tak for det. Vi synes, det er et rigtig godt beslutningsforslag, og
derfor vil vi stemme for det.
Kl. 20:28

Den fg. formand (Annette Lind):
Det var kort, men tak for det. Så er det ordføreren for forslagsstillerne, fru Mona Juul fra Det Konservative Folkeparti.
Kl. 20:28

(Ordfører for forslagsstillerne)
Mona Juul (KF):
Tak for det, og tak for ordet. Tak til alle ordførerne, der har holdt ud
her i aften, for deres konstruktive bidrag. I særdeleshed tak til Dansk
Folkeparti, Nye Borgerlige og Liberal Alliance, som allerede her i
aften har valgt at bakke op. Til jer andre: Tusind tak for, at I også
kan se et perspektiv – de fleste af jer hvert fald – og at vi kan prøve
at se, om vi kan dykke længere ned i det.
For prøv at høre her: Danmark er et rigtig dejligt land. Vi er gode
til at passe på hinanden, og vi har strikket det sådan sammen, at
vi har en fælles kasse, vi kan trække på, hvis der er behov for det.
Jo flere der kan smide noget i kassen, jo mere er der til dem, der
ikke kan. Langt hen ad vejen er det godt, også selv om vi politisk
kan være uenige om, hvor meget vi kan og skal smide i den kasse,
og hvor meget vi skal beholde i hver vores egen lomme. Jeg tror
heller ikke, at vi kan blive uenige om, at snyd og svindel ikke er
acceptabelt. Skattely, sort arbejde og fup og fiduser gider vi bare
ikke. Det dræner fælleskassen, og det skal selvfølgelig bekæmpes.
På samme måde har vi også en fælles interesse i, at virksomheder
kan udvikle sig, at iværksættere kan blomstre, at der kan skabes arbejdspladser, og hver gang det sker, gør vi samfundskagen større, og
skiverne bliver tykkere og tykkere, og derfor får vi bedre ældrepleje,
uddannelse og grøn omstilling. Derfor er det også helt afgørende,
at vi sikrer gode vilkår for vores iværksættere og virksomheder. Vi
plejer at kunne blive enige om puljer og opbakning og snak. I dag
skal vi blive enige om noget, der er mere fundamentalt, som er mere

70

Tirsdag den 24. november 2020 (FM )

strukturelt, og som er mere langsigtet. Vi skal blive enige om at
afskaffe den her såkaldte fantomskat, og selv om det dog ikke er Det
Konservative Folkeparti, der har fundet på det ord, har jeg grebet det
lige med det samme, for jeg synes, det er et godt ord, og at det ret
præcist siger, hvad det handler om.
For det handler nemlig om skat på milepælsbetalinger, som man
ikke engang ved om man får. Det er vanvittigt, det er grotesk, at vi
i Danmark har sådan nogle regler. Det er til skade for køb og salg
af virksomheder især inden for biotech, hvor chancen for at score
kassen er minimal. Til gengæld er vi dybt afhængige af netop håbet.
Nu skal jeg lige tjekke, hvor lang tid jeg egentlig har tilbage (Den fg.
formand (Annette Lind): Der er 7½ minut tilbage). Det er godt, tak,
for jeg har virkelig meget at sige. For vi er så dygtige til medicin,
biotech, life science. Det er en af vores absolut største eksportsucceser, som også her under coronakrisen har finansieret meget af den
danske velfærd. Det er en branche, som man kan undre sig over ikke
har flere startups, altså lige indtil man begynder at dykke ned i det
og finder ud af, at fantomskatten faktisk er en kæmpe udfordring –
en forhindring.
Eftersom forskning og udvikling inden for bioteknologi er forbundet med en beskeden succesrate, sker det ofte, at de opstillede
mål ikke nås, hvorfor milepælsbetalinger fra køber bortfalder, men
det gør skatten ikke. Man kan selvfølgelig organisere og designe
sig ud af det, men er det virkelig sådan, vi ønsker at stykke vores
skat sammen, altså sådan, at virksomheder og investorer skal tænke i
kreative løsninger, som nok er lovlige, men som i den grad naturligvis holder udenlandsk kapital langt væk? Man bliver som investor
naturligvis skeptisk og finder andre og mere ligetil investeringer.
Det giver sig selv. Hvorfor dog bøvle med det danske mærkværdige
skattesystem?
Tænk sig, hvis jeg, dengang jeg fik min første løn, også skulle
have betalt skat af den løn, jeg ville få senere. Så havde jeg været
nødt til at sige pænt nej tak. Det er netop det, som sælgerne er nødt
til. De har ikke råd til at sælge. De har ikke råd til at skaffe ny
kapital. Det er da fuldstændig på månen. Reglerne, som de er i dag,
vil uvægerlig betyde noget for et salg af privatejede virksomheder,
der inkluderer en løbende ydelse, hvilket er helt almindeligt, når vi
taler salg af også mindre virksomheder.
Det vil betyde mindst fire ting. Det vil betyde, 1) at sælger ved
salg beskattes af penge, som vedkommende endnu ikke har fået og
måske aldrig får i hånden, 2) at skatten med salget derfor i nogle
tilfælde risikerer at være højere end det beløb, man som sælger får
i hænderne – det sker jo f.eks., hvis to femtedele eller mindre af
den samlede salgssum falder ved købet, 3) at værdien af det fradrag,
man senere kan opnå, hvis det viser sig, at man har betalt for meget
i skat, i de fleste tilfælde vil være mindre værd end den skat, man
har betalt, og 4) at man under alle omstændigheder mister renterne
af den for meget betalte skat i perioden fra salget, til den endelige
købesum kan opgøres. Den skat er simpelt hen ødelæggende, og den
skal væk.
Jeg forstår helt ærligt ikke, hvis partierne ikke til sidst, endelig,
langt om længe, når vi kommer gennem høringer og det ene og det
andet, ikke bakker op om lige præcis det her forslag. For så bliver
det jo kun ved snakken om iværksætteri og vækst. Så er det jo kun
der, vi synes det hele skal være pingpong-dynamo. Men når der skal
tages action, skal vi huske, at det netop ikke bare skal være snak. Jeg
håber meget, at I alle sammen vil overveje, at det skal være sådan, at
køber og sælger får mulighed for at blive enige om, at beskatningen
skal foregå på en anden måde end i dag.
Det er fint, at det er efter kasseprincippet som også nævnt i
den tekniske gennemgang, der har været i Skatteudvalget. Og ja,
det skal være noget, som køber og sælger netop er enige om, og
den skattemæssige periodisering for køber og sælger skal følges ad
tidsmæssigt. Der er ikke noget mærkeligt i det.

Kl. 20:33

Vælger man beskatning efter kasseprincippet, betyder det i al sin
enkelhed, at sælgeren i overdragelsesåret kun beskattes af det beløb,
som vedkommende modtager det år, ligesom køberen også kun det
år kan medtage det beløb rent skattemæssigt. Tilsvarende er det med
de løbende ydelser de efterfølgende år. Der er fuld symmetri, men
uden at sælgeren f.eks. er tvunget til at gå ud og låne til en skat, som
vedkommende måske aldrig burde have betalt.
Ja, jeg anerkender, at det godt kunne være, at det kostede statskassen en lillebitte smule mere i forhold til i dag. Lad os få det
undersøgt, lad os finde ud af, om vi kan gøre det provenuneutralt.
Det har jeg i hvert fald tænkt. Men det er jo sådan set kun, fordi
reglerne i dag er urimelige. Staten scorer faktisk en skat på forhånd
af nogle penge, som endnu ikke har skiftet hænder, og som måske
aldrig gør det. Hvis Folketingets flertal er villige til at ofre noget
som helst på at forbedre vilkårene for iværksætterne, er det da oplagt
at starte her, hvor det handler om at stoppe med at opkræve nogle
penge, som det dybest set er urimeligt at man opkræver.
Det er på tide, at vi tager et opgør med fantomskatten. Jeg ved,
det har været diskuteret før, og hos De Konservative har vi derfor sat
kampen ind mod den uretfærdige og vækstdræbende fantomtopskat.
Man skal selvfølgelig først beskattes, når man har modtaget pengene
fra salget. Det er på høje tid, at vi gør det nemmere at drive og
sælge sin virksomhed i Danmark. Fantomskatten er blot én blandt
mange spændende mere eller mindre tåbelig regler, vi har, der skal
væk, og jeg håber, at den her kommer væk lige om lidt, og ellers
må vi fortsætte. Jeg synes, det er konstruktivt med en høring, med
spørgsmål, med udvalgsarbejde. Det kunne jeg rigtig godt tænke mig
at vi kommer i gang med. Så tak for ordet.
Kl. 20:35

Den fg. formand (Annette Lind):
Tak til ordføreren for forslagsstillerne, fru Mona Juul. Jeg skal bare
lige for en anden gangs skyld gøre opmærksom på, at taletidsuret er
lige der oppe over, så man kan holde øje med det der. Og det tæller
op her, så der er rigtig gode muligheder for det. Men jeg ved godt,
at det er en lille smule stressende. Tak for ordførertalen. (Mona Juul
(KF): Jeg gik lidt i panik, da jeg kun havde 5 minutter, for så tænkte
jeg, at jeg lige var nødt til at fjerne et afsnit. Tak for det.) Ordføreren
klarede det fint. Der er ingen korte bemærkninger.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Skatteudvalget. Hvis ingen gør
indsigelse, betragter jeg dette som vedtaget.
Det er vedtaget.

Kl. 20:36

Meddelelser fra formanden
Den fg. formand (Annette Lind):
Så er der ikke mere at gøre i dette møde.
Folketingets næste møde afholdes i morgen, onsdag den 25. november 2020, kl. 13.00.
Jeg henviser til den dagsorden, der fremgår af Folketingets hjemmeside.
Mødet er hævet. (Kl. 20:36).

