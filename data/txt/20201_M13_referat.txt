Tirsdag den 10. november 2020 (D)

1

Af erhvervsministeren (Simon Kollerup).
(Fremsættelse 08.10.2020).

13. møde
Tirsdag den 10. november 2020 kl. 13.00
Dagsorden
1) Udvidet spørgetime med statsministeren.
2) Spørgsmål om meddelelse af orlov til og indkaldelse af sted‐
fortræder for medlem af Folketinget Morten Østergaard (RV).
3) Indstilling fra Udvalget til Valgs Prøvelse:
Godkendelse af stedfortræder som midlertidigt medlem af Folketin‐
get for Morten Østergaard (RV).
4) Spørgsmål om fremme af forespørgsel nr. F 16:
Forespørgsel til sundheds- og ældreministeren om identifikati‐
onsnummer for personalet i psykiatrien.
Af Liselott Blixt (DF) og Peter Skaarup (DF).
(Anmeldelse 05.11.2020).
5) Spørgsmål om fremme af forespørgsel nr. F 17:
Forespørgsel til beskæftigelsesministeren om den fortsat stigende
pensionsalder.
Af Karsten Hønge (SF) og Jette Gottlieb (EL).
(Anmeldelse 06.11.2020).
6) 1. behandling af lovforslag nr. L 65:
Forslag til lov om ændring af konkursloven, lov om Lønmodtagernes
Garantifond og lov om lønmodtageres retsstilling ved virksomheds‐
overdragelse. (Værneting ved gældssanering og ændringer i rekon‐
struktionsreglerne som følge af covid-19).
Af justitsministeren (Nick Hækkerup).
(Fremsættelse 21.10.2020).
7) 1. behandling af lovforslag nr. L 66:
Forslag til lov om retsafgifter.
Af justitsministeren (Nick Hækkerup).
(Fremsættelse 21.10.2020).
8) 1. behandling af lovforslag nr. L 18:
Forslag til lov om ændring af arkivloven. (Ret til indsigt i egne
personoplysninger).
Af kulturministeren (Joy Mogensen).
(Fremsættelse 07.10.2020).
9) 1. behandling af lovforslag nr. L 12:
Forslag til lov om ændring af lov om betalinger, hvidvaskloven, lov
om kapitalmarkeder og forskellige andre love. (Gennemførelse af
2. betalingstjenestedirektiv, 4. og 5. hvidvaskdirektiv, ændringer til
benchmarkforordningen og disclosureforordningen).

10) Forhandling om redegørelse nr. R 7:
Erhvervsministerens regional- og landdistriktspolitiske redegørelse
2020.
(Anmeldelse 03.11.2020. Redegørelse givet 03.11.2020. Meddelelse
om forhandling 03.11.2020).
11) 1. behandling af beslutningsforslag nr. B 18:
Forslag til folketingsbeslutning om indførelsen af en biodiversitets‐
lov.
Af Susanne Zimmer (UFG), Uffe Elbæk (UFG) og Sikandar Siddi‐
que (UFG).
(Fremsættelse 07.10.2020).
12) 1. behandling af beslutningsforslag nr. B 19:
Forslag til folketingsbeslutning om indkaldelse til forhandlinger om
en natur- og biodiversitetspakke med bindende målsætninger.
Af Jacob Jensen (V) m.fl.
(Fremsættelse 07.10.2020).
13) 1. behandling af beslutningsforslag nr. B 23:
Forslag til folketingsbeslutning om oprydning af generationsforur‐
eninger.
Af Jacob Jensen (V) m.fl.
(Fremsættelse 07.10.2020).

Kl. 13:00

Formanden (Henrik Dam Kristensen):
Mødet er åbnet.
Jeg beder om, at medlemmer i salen sørger for at holde afstand. Der
er god plads, til at vi kan gøre det.

Det første punkt på dagsordenen er:
1) Udvidet spørgetime med statsministeren.
Kl. 13:00

Formanden (Henrik Dam Kristensen):
Jeg skal starte med at give ordet til statsministeren for en indledende
redegørelse. Værsgo, statsministeren.
Kl. 13:00

Statsministeren (Mette Frederiksen):
Tak for det. Jeg håber selvfølgelig på, at partilederne også når at
møde frem.

2

Tirsdag den 10. november 2020 (US 1)

Coronaen er for alvor tilbage, smittetallene herhjemme er høje,
men relativt stabile. 1.066 er testet positiv siden i går. Vi følger si‐
tuationen meget tæt. Lige nu er vores største bekymring selvfølgelig
minksituationen. Regeringen handler på en meget klar risikovurde‐
ring fra sundhedsmyndighederne, og vi gør alt, hvad vi kan, for at
inddæmme den muterede virus.
Jeg vil i dag gerne have lov til at rette en særlig tak til minkavler‐
ne for den utrolig ansvarlige måde, som I tager det her på, og også
en særlig tak til nordjyderne, der lige nu løfter en stor opgave for
hele Danmark.
Aflivningen af mink i de syv kommuner i Nordjylland går hur‐
tigt. Jeg vil gerne gentage min og regeringens store medfølelse med
alle jer og alle dem, der står i en svær situation, fordi dyrene desvær‐
re skal aflives. Hele Danmark er ked af situationen.
Jeg skal samtidig beklage forløbet omkring spørgsmålet om lov‐
hjemmel over for Folketinget og også over for minkavlerne. Det har
fødevareministeren også gjort her til morgen. Selv om der er travlt,
siger det sig selv, at det skal være fuldstændig klart, hvad der kræver
ny lovgivning. Det har det ikke været, og det vil jeg gerne beklage.
Og fødevareministeren vil nu redegøre grundigt for forløbet over for
Folketinget.
I foråret lærte vi danskere, at der skal være styr på sundheden,
for at der også kan være styr på økonomien. Vi klarede os godt
sammenlignet med resten af verden. Men på grund af den voldsom‐
me anden bølge, vi ser nu, hvad angår covid-19, er der igen mange
lande, der lukker ned, og EU forudsiger nu, at Europas økonomiske
genopretning vil tage længere tid end forventet. Og hvor de økono‐
miske vismænd herhjemme for få uger siden fremlagde en relativt
optimistisk prognose for dansk økonomi, hælder overvismanden nu
mod et mere dystert syn på økonomien.
Også af hensyn til dansk eksport og de 800.000 danske jobs, der
er knyttet til eksporten, er det vigtigt, at vi i Danmark bliver ved
med at handle resolut og hurtigt. Derudover er der stadig behov for
nye initiativer i økonomien, og derfor foreslog regeringen i går en
ny eksportpakke og en styrkelse af boligjobordningen, så vi igen gør
mere for at stimulere økonomien herhjemme. I det hele taget er det
regeringens hovedprioritet at holde coronaen stangen og holde sam‐
fundet mest muligt i gang på en måde, hvor vi samtidig investerer os
ud af krisen og omstiller økonomien, så vi gør Danmark mere grønt
og klar til den fremtid, som venter. Det glæder vi os til at forhandle
med Folketingets partier om.
I dag er det jo en udvidet spørgetime med de nordatlantiske
mandater, og et særligt velkommen til Magnus Rasmussen. Færøerne
og Grønland har foreløbig holdt smitten under kontrol. Det er impo‐
nerende. En anden opmuntrende nyhed fra nord kom frem i forrige
uge, da Grønland og Danmark indgik en aftale med USA om ser‐
vicekontrakten på Thulebasen. Tillykke til Grønland, og selvfølgelig
også et særligt tillykke til min gode kollega Kim Kielsen.
I forhold til USA vil jeg gerne benytte lejligheden til at ønske
Joe Biden tillykke med valget som USA's næste præsident. Vi skal i
Danmark fortsætte med at styrke vores samarbejde med USA på en
række vigtige områder. Det gælder ikke mindst sikkerhed, men også
handel, Arktis, klima og den globale indsats for at bekæmpe corona‐
en. Jeg glæder mig til samarbejdet med Joe Biden i de kommende år.
Til slut vil jeg gerne udtrykke min dybe medfølelse med Frankrig
og Østrig oven på de grufulde terrorangreb, der har ramt begge
lande. Det er mørkemænd, der begår frygtelige angreb og derigen‐
nem forsøger at undergrave vores værdier og vores samfundsmodel.
Men de vil ikke lykkes med det. Det totalitære og ufrie vil falde;
oplysningen og friheden er stærkere end mørket. Vi vil vinde, og
det skal vi. Og jeg håber på hele Folketingets opbakning til de her
ord: Et angreb på Frankrig og et angreb på Østrig er et angreb på
Danmark.

Kl. 13:05

Formanden (Henrik Dam Kristensen):
Tak til statsministeren.
Vi vil nu gå videre med spørgsmål fra partilederne. Spørgeren og
statsministeren har begge op til 2 minutters taletid, og herefter følger
to opfølgende spørgsmål, hvor spørgeren og statsministeren hver har
1 minuts taletid.
Først er det fru Aaja Chemnitz Larsen. Værsgo.
Kl. 13:05

Spm. nr. US 1
Aaja Chemnitz Larsen (IA):
Mange tak. We are open for business, but we are not for sale. Så
klart var svaret fra den grønlandske regering, naalakkersuisut, for
lidt over et år siden. Nu har der i USA været valg, og der er blevet
valgt en ny præsident, som træder til i det nye år, og det giver mange
af os nye forhåbninger, særlig i forhold til et øget internationalt
samarbejde om klimaet. IA ønsker også, at Grønland skal tiltræde
Parisaftalen, og det ønsker 63 pct. af befolkningen i Grønland sådan
set også. En ny præsident giver også forhåbninger om lavspænding i
Arktis. Det er alt sammen gode takter for os, der bor i Arktis.
I denne tid er vi alle sammen optaget af bekæmpelsen af coro‐
na, og vi er bekymrede over den udvikling, der er. Vi deler også
bekymringen i Grønland, og jeg vil gerne bruge anledningen til at
takke statsministeren for sammen med regeringerne i Grønland og
i Færøerne at føre rigsfællesskabet trygt og sikkert igennem denne
globale krise indtil nu.
Vi ved også, at Grønland er en unik rejsedestination, og faktisk
kommer mere end 50 pct. af alle vores turister fra Danmark, og for
de fleste er det en oplevelse for livet. Grønland har en enestående
natur, og turisterne bliver mødt med en hjertelighed og en varme
i Grønland. Den grønlandske turistbranche er ligesom den danske
meget hårdt ramt af coronakrisen. Grønlands Erhverv kommer med
et nødråb om en blødende turisme, og en øget turisme kommer ikke
naturligt med de nye lufthavne, men det skal vi skabe grobund for.
Vækstfonden og Greenland Venture kigger på nye og helt nødvendi‐
ge investeringer i forhold til nye tilbud og et højere serviceniveau i
forhold til turistindustrien i Grønland. Den danske regering har med
et milliardtilskud og lån aktier i de nye lufthavne i Nuuk og Ilulissat,
og Danmark har dermed bidraget markant til infrastrukturen og en
øgning af turismen i Grønland
På den baggrund skal jeg spørge, om statsministeren generelt
er positivt indstillet på et øget samarbejde om at øge turismen i
Grønland.
Kl. 13:07

Formanden (Henrik Dam Kristensen):
Statsministeren.
Kl. 13:08

Statsministeren (Mette Frederiksen):
Tak for spørgsmålet. (Der høres en demonstration fra Slotspladsen).
Det er faktisk en lille smule svært at høre de spørgsmål, der bliver
stillet herinde i dag, på grund af larmen, så hvis vi ser lidt anstrengte
ud over for hinanden, så er det mest på grund af en larm udenfor.
Jeg vil gerne have lov til at takke for spørgsmålet og tilkendegi‐
ve, at vi nemlig har et meget, meget tæt samarbejde om håndteringen
af covid-19 i og på tværs af rigsfællesskabet, og vi er jo fuldt op‐
mærksomme på de sårbarheder, der er, ikke mindst i yderområderne
af rigsfællesskabet, og det samarbejde har vi behov for at fortsætte.
Men som jeg sagde det før, er det jo simpelt hen imponerende,
hvor dygtige man har været både i Grønland og på Færøerne til at
inddæmme smitten.

Tirsdag den 10. november 2020 (US 2)

Turismeerhvervet bløder også i rigsfællesskabet, og det er en
meget, meget vigtig del af den grønlandske udvikling at kunne have
indtægtskilder flere forskellige steder fra, herunder fra turismen.
Derfor kan det ramme særlig hårdt, og vi vil også altid gerne indgå
i et endnu tættere samarbejde. Jeg er sådan set ikke i tvivl om, at
en del af den turisme, der vil blive efterspurgt i fremtiden, præcis er
det, som Grønland kan levere, nemlig adgang til naturen og jo nogle
fuldstændig enestående og storslåede oplevelser, man ikke kan finde
noget andet sted i verden.
Så jeg tror, at Grønland har tiden for sig, hvad angår turismen,
men her og nu er der jo nogle voldsomme udfordringer, og dem skal
vi selvfølgelig være i en tæt dialog med hinanden om.
Kl. 13:09

Formanden (Henrik Dam Kristensen):
Fru Aaja Chemnitz Larsen, værsgo.
Kl. 13:09

Aaja Chemnitz Larsen (IA):
Mange tak. Før corona var turismen globalt set det allermest voksen‐
de erhverv; det er jo interessant. I Grønland har vi også visioner
om at udvide til helårsturisme og løfte vores kompetencer. Visit
Greenland har gjort et godt stykke arbejde i forhold til at styrke
branding og markedsføring af Grønland, men det er et område, som
vi er nødt til at være opmærksomme på i den kommende tid, særlig
i forhold til lufthavnene. Forberedelse og branding er rigtig vigtigt,
for vi kommer til at være i en hård konkurrence. Når verden åbner
op efter corona, vil det tage tid at få turismen op på samme niveau,
som den var før corona. Der vil være en global konkurrence om turi‐
sternes opmærksomhed, og Norden og resten af verden forbereder
sig allerede nu.
Derfor er der heller ikke nogen tvivl om behovet for at forberede
en storstilet brandingkampagne af Grønland for at få den fulde effekt
og den fulde valuta i forhold til de nye landingsbaner, som efter
planen står klar i Grønland i 2023. Er det noget, som regeringen kan
forestille sig et helt konkret samarbejde med Grønland om?
Kl. 13:10

Formanden (Henrik Dam Kristensen):
Statsministeren.

Kl. 13:11

Aaja Chemnitz Larsen (IA):
Mange tak for svaret. Regeringen har jo postet milliarder i hjælpe‐
pakker. Det samme har naalakkersuisut. Jeg bakker rigtig meget op
om hjælpepakkerne og det fællesskab, der i virkeligheden ligger i, at
vi skal sikre, at der også er et erhvervsliv efter corona. I Grønland
har vi flere og flere små iværksættere inden for turisme, som alle
sammen er med til at styrke turismen i Grønland. Mange virksomhe‐
der har også planlagt investeringer og udvidelser, men vi ved, at de
virkelig er pressede i de her år.
Turismen er jo på sigt også med til virkelig at styrke Grønlands
økonomi, hvilket statsministeren også selv var inde på, men lige nu
oplever vi en meget udfordrende tid, og sammen mener vi, at der
er en interesse i at passe på de sunde virksomheder i turistbranchen,
også i Grønland. Så hvis der skulle være behov for en adgang til
danske hjælpepakker, ville det så være noget, som man i Grønland
ville blive mødt med en imødekommenhed i forhold til?
Til sidst vil jeg sige tak for svarene, og så vil jeg ønske held og
lykke med den videre håndtering af coronakrisen. Tak.
Kl. 13:12

Formanden (Henrik Dam Kristensen):
Statsministeren.
Kl. 13:12

Statsministeren (Mette Frederiksen):
Tak for det, og det held og lykke får vi jo brug for. For selv om
vi igen i Danmark ser ud til at være foran udviklingen med de
restriktioner, der er udmeldt på nationalt plan, så ser vi jo lige nu
en stabilisering af smittetallene herhjemme, i øvrigt i modsætning til
mange andre europæiske lande. Så selv om vi kan gøre meget med
beslutninger, tager vi gerne imod et held og lykke. Vi står midt i
en global pandemi, og det her er den største krise i Danmark siden
anden verdenskrig.
Som sagt går vi meget gerne i dialog med Grønland om, om
vi kan hjælpe hinanden i forhold til turismen. Danmark har jo en
meget, meget stor interesse i, at hele rigsfællesskabet kommer godt
igennem det her, og at der også bliver tjent nogle penge på den
anden side af det, vi står i netop nu. Så tak for spørgsmålene.

Kl. 13:10

Statsministeren (Mette Frederiksen):
Som udgangspunkt afviser vi jo aldrig et samarbejde i rigsfællesska‐
bet, og jeg tror sådan set, at det, der ligger til grund for spørgsmålet
her, er rigtigt, altså at brandingen i forhold til fremtidens turisme er
afgørende, og her tror jeg altså, at Grønland har rigtig, rigtig mange
muligheder. For kombinationen af at have det, mange mennesker
søger, nemlig adgangen til naturen og den ro, der er der, men også
de fantastisk mange muligheder, der er, kombineret med, at man er
et af de lande i verden, der har klaret covid-19 allerallerbedst, giver
jo i virkeligheden et fantastisk godt afsæt, når der kommer gang i
turismen igen.
Spørgsmålet er så, hvornår der kommer gang i den turisme igen,
for lige nu ser vi jo en eksplosion i smitte i store dele af verden,
desværre ikke mindst på vores eget kontinent, hvor Europa jo er
epicenteret for covid-19. Så der kommer til at være forsinkelse på
det her, men jeg synes bestemt, det er interessant at have en snak på
tværs om, hvordan vi sikrer os, så vi er klar i rigsfællesskabet, når
muligheden for at rejse igen byder sig.
Kl. 13:11

Formanden (Henrik Dam Kristensen):
Aaja Chemnitz Larsen for det sidste spørgsmål. Værsgo.

3

Kl. 13:13

Formanden (Henrik Dam Kristensen):
Tak til fru Aaja Chemnitz Larsen.
Så vil jeg byde velkommen til hr. Magnus Rasmussen. Værsgo.
Kl. 13:13

Spm. nr. US 2
Magnus Rasmussen (SP):
Tak, formand. Nu er det jo første gang, jeg står på den her plads, og
jeg er meget glad for at få den mulighed, og fordi jeg ikke ved, om
jeg får den igen, så vil jeg i dag komme ind på forskellige emner.
Jeg vil gerne starte med det danske cpr-nummer til færinger. Jeg vil
gerne rose og takke regeringen for den positive tilgang, den har haft
til at tildele færinger cpr-nummer. Det har været et stærkt ønske fra
Sambandspartiets side i mange år, og derfor er jeg glad for, at der
endelig er fundet velvilje til at gøre det, både fra færøsk og dansk
side, og at lovforslaget blev førstebehandlet fredag i forrige uge. Tak
for det.
Det er et stort skridt på vejen, og det vil gøre det betragtelig
lettere for bl.a. studerende og færøske patienter, som skal opholde
sig i Danmark i kortere eller længere tid. For at cpr-nummeret skal
være rigtig brugbart, må det dog suppleres med et NemID, og her
kommer der til at opstå en udfordring den første tid. NemID bliver

4

Tirsdag den 10. november 2020 (US 2)

jo erstattet af MitID engang i løbet af 2021, og som vi nok alle ved
af erfaring, har nye digitale systemer det med at blive forsinkede.
I bemærkningerne til lovforslaget, som er under behandling, står
der, at der ikke vil blive udleveret NemID til færingerne med det
nye cpr-nummer, før MitID er implementeret. Det efterlader et hul
på cirka et år, hvor færingerne reelt ikke kan benytte deres danske
cpr-nummer.
Jeg vil derfor gerne spørge statsministeren: Er regeringen villig
til at finde en løsning på problemet for disse færinger, som i over‐
gangsfasen fra NemID til MitID vil falde mellem to stole, som det
ser ud nu?
Kl. 13:15

Formanden (Henrik Dam Kristensen):
Statsministeren.
Kl. 13:15

Statsministeren (Mette Frederiksen):
Tak for det spørgsmål. Jeg vil også gerne kvittere for et rigtig,
rigtig tæt og godt samarbejde på det her område. Da jeg senest
havde lejlighed til at være på Færøerne, var det et af de emner,
som lagmanden tog op, og jeg ved, hvor stor betydning det har for
rigtig, rigtig mange færinger. Det vil lette adkomsten til rejseaktivitet
til Danmark og også i forhold til tilbagevenden, og det kan gælde
studerende, men også, som det bliver sagt, være i forbindelse med
sygdomsforløb og andre ting. Så det vil være rigtig godt for rigsfæl‐
lesskabet, at vi snart er i mål med en løsning her.
I den sammenhæng valgte vi jo i forhold til cpr-nummeret at
have en gruppe af vores embedsmænd, som har arbejdet sammen på
tværs, fordi der ud over politik er noget teknik og noget praktik i
det her spørgsmål. Jeg er ikke helt bekendt med, må jeg være ærlig
at sige, hvor vi præcis er lige nu i det samarbejde om NemID, men
det vil jeg gerne have lov til at gå tilbage og undersøge. Jeg kan
sige, at det, der er i Danmarks interesse i forhold til rigsfællesskabet,
er, at vi gør det så godt som muligt og så nemt som muligt for
vores medborgere i rigsfællesskabet i forhold til at kunne rejse, og
at de grænsehindringer, der måtte være – ud over i forbindelse med
covid-19, for det er ligesom en sag for sig – bliver nedbrudt. Så det
vil jeg gerne kigge på.
Kl. 13:17

Formanden (Henrik Dam Kristensen):
Hr. Magnus Rasmussen, værsgo.
Kl. 13:17

Magnus Rasmussen (SP):
Tak for velviljen. Et år kan betyde meget for dem, der har brug for
det, så jeg er glad for, at regeringen vil kigge på det og gøre et forsøg
på at løse det spørgsmål.
Jeg vil gerne bevæge mig lidt længere ud i verden, nemlig til
Norden. Færøerne har været medlem af Nordisk Råd siden 1970 som
selvstyrende område og altså ikke fuldgyldigt medlem. Et enstem‐
migt Lagting har ad flere gange vedtaget, at Færøerne bør arbejde på
et fuldgyldigt medlemskab, og derfor har flere i landsstyret anmodet
Nordisk Råd og Nordisk Ministerråd om at indfri det ønske. Der
ligger nu en ansøgning på bordet i rådet, som forhåbentlig vil blive
behandlet næste år. Og lad det stå klart, at selvfølgelig skal alle
økonomiske forpligtelser, der følger med medlemskabet, varetages
af det færøske landsstyre og ikke af Danmark.
Derfor vil jeg gerne spørge statsministeren: Støtter statsministe‐
ren den færøske ansøgning om et fuldgyldigt medlemskab af Nor‐
disk Råd, som nok vil kræve en ny fortolkning eller ændring af
Helsingforsaftalen? Og er statsministeren ikke enig med mig i, at vi
hele tiden skal prøve at finde løsninger inden for rigsfællesskabets

rammer, også på det udenrigspolitiske plan, som netop Nordisk Råd
er et eksempel på?
Kl. 13:18

Formanden (Henrik Dam Kristensen):
Tak. Statsministeren, værsgo.
Kl. 13:18

Statsministeren (Mette Frederiksen):
Jo, det er jeg enig i, og det er jo det, der har været tilgangen for den
her regering i forhold til den fortsatte udvikling af rigsfællesskabet,
nemlig at vi har en grundlov, som er præmissen og fundamentet
for vores rigsfællesskab og for vores samarbejde, og den skal selv‐
følgelig selvsagt respekteres, det skal den i alle sammenhænge. Så
har vi et rigsfællesskab, som jo ikke er en statisk størrelse, men
som udvikler sig, og som, må man sige, over årene og ikke mindst
årtierne jo også ændrer karakter – verden ændrer karakter, Arktis
ændrer karakter, og det skal rigsfællesskabet også formå at gøre. Så
vi er altid velvillige til at gå så langt, som vi kan, også i forhold til
det udenrigspolitiske, men inden for grundlovens rammer.
Diskussionen om Nordisk Råd går ret mange år tilbage. Vi har
netop lige haft møde i Nordisk Råd, virtuelt på grund af omstændig‐
hederne, og jeg ved, at det betyder meget for Færøerne, fordi det
er en nordisk ramme, der kan bruges til mange forskellige ting.
Hvordan den præcise placering i fremtiden skal se ud, er noget, vi
har en dialog om fortløbende, men vi anerkender vigtigheden af det
nordiske.
Kl. 13:19

Formanden (Henrik Dam Kristensen):
Hr. Magnus Rasmussen for sit sidste spørgsmål. Værsgo.
Kl. 13:19

Magnus Rasmussen (SP):
Tak for svaret. Jeg synes, det er vigtigt, at vi inden for rigsfællesska‐
bets rammer finder løsninger, der imødekommer det færøske ønske
om et større udenrigspolitisk albuerum.
Fra Norden rejser vi lidt længere ud i verden, nemlig til EU,
som Færøerne har et stærkt ønske om at indgå en ny handelsaftale
med. Også her vil jeg gerne takke for statsministerens støtte og rege‐
ringens opbakning til det færøske landsstyres ønske om et fornyet
samarbejde med EU. Som statsministeren jo ved, er handelsområdet
et overtaget sagsområde, hvor kompetencen ligger på Færøerne. Så
for at der ikke skal opstå misforståelser hos den færøske befolkning,
vil jeg derfor gerne spørge statsministeren, om hun kan bekræfte,
at når vi når til en forhandlingssituation med EU, er det en færøsk
delegation, der forhandler om en ny handelsaftale mellem Færøerne
og EU, og altså ikke en dansk delegation, der forhandler på vegne
af Færøerne. Danmarks rolle vil derimod være at bakke op om og
støtte den færøske regering i selve processen. Og kan vi slå fast en
gang for alle, at Færøerne selv råder over, hvem vi handler med og
eksporterer vores varer til, men at Danmark og Færøerne sammen
har nogle sikkerhedspolitiske hensyn?
Kl. 13:21

Formanden (Henrik Dam Kristensen):
Tak for det. Statsministeren, værsgo.
Kl. 13:21

Statsministeren (Mette Frederiksen):
Jeg gentager lige, at det faktisk godt kan være lidt svært at høre
spørgsmålene på grund af larmen udefra. Jeg håber, jeg fik alle
ordene med.
Det er helt rigtigt, at der er en dialog med Europa-Kommissionen
i forhold til det fortsatte samarbejde mellem EU og Færøerne, og det

Tirsdag den 10. november 2020 (US 3)

er selvfølgelig et arbejde, vi jo også i høj grad engagerer os i, og
min oplevelse er også, at det har vi et godt samarbejde om internt
– Færøerne og Danmark imellem. Jeg vil formode, at det forholder
sig sådan, at når der forhåbentlig er forhandlet et resultat, så vil der
efterfølgende være en juridisk vurdering af, hvordan den aftale skal
forankres parlamentarisk og politisk. Så jeg tror, vi skal tage det i
den rækkefølge, at nu skal der først være forhandlet et resultat, og så
er der den juridiske afklaring efterfølgende.
Kl. 13:22

Formanden (Henrik Dam Kristensen):
Tak til hr. Magnus Rasmussen.
Så er det hr. Sjúrður Skaale. Værsgo.

5

række forskellige områder. Så den arbejdsfordeling respekterer jeg
også i den her sammenhæng.
Men f.eks. vil det med valget i USA , hvor man får den første
kvindelige vicepræsident for verdens mægtigste og vigtigste land på
den sikkerhedspolitiske scene, forhåbentlig betyde for alle piger, der
vokser op i de her år, at de kan se, at man faktisk kan gå hele vejen,
hvis man har evnerne og viljen.
Kl. 13:25

Formanden (Henrik Dam Kristensen):
Sjúrður Skaale, værsgo.
Kl. 13:25

Kl. 13:22

Spm. nr. US 3
Sjúrður Skaale (JF):
Tak for det. Jeg vil også skyde lidt med spredehagl. For ikke altid
at vade i det samme, skrev jeg forleden ud på min facebookside
og spurgte, om der var nogen, der havde nogle idéer til, hvad jeg
skulle spørge statsministeren om. Jeg fik en del ønsker, og nogle af
spørgsmålene har jeg allerede taget op, andre af dem vil jeg tage op i
anden sammenhæng, men et af dem vil jeg stille nu her.
Spørgsmålet er fra en ung kvinde, som skriver til mig, at hun
gerne vil spørge om ligestilling. Jeg kan starte med at konstatere, at
præmissen for hendes spørgsmål i hvert fald ikke er forkert. Jeg la‐
vede forleden en undersøgelse, som viste, at manglen på ligestilling
på Færøerne er enorm. Der er meget stor forskel mellem mænd og
kvinder, når det gælder magt, indflydelse og ejendom. Man kommer
til at tænke på Platons ord om, at en stat, der kun træner mænd op
til at være ledere, er som en atlet, der kun træner sin højre arm, og
at Færøerne har en alt for utrænet venstre arm, bliver jeg også selv
erindret om, hver gang jeg kommer ind på mit kontor her i huset,
hvor jeg har billeder af samtlige færøske landstings- og folketings‐
medlemmer hængende – der er ét kvindeligt ansigt.
Men nu er der så i hvert fald en kvinde, som, om end indirekte,
stiller statsministeren et spørgsmål. Det lyder sådan her: Der er valg
i USA på tirsdag – det var så sidste tirsdag, da spørgetimen blev
aflyst – og det vil formentlig føre til, at USA får den første kvindeli‐
ge vicepræsident og måske senere den første kvindelige præsident.
Statsministeren selv er kvinde; hun er en af adskillige kvindelige
partiformænd i Danmark – på Færøerne er vi langt fra den situation.
Kan du ikke spørge statsministeren, hvordan hun vil sammenfatte de
relativt gode danske erfaringer, når det gælder ligestilling? Handler
det om lovgivning, sociale ordninger eller kulturkamp? Og hvilke
råd har hun til dem, der kæmper for større ligestilling på Færøerne?
Spørgsmålet er hermed viderebragt.
Kl. 13:24

Formanden (Henrik Dam Kristensen):
Statsministeren.
Kl. 13:24

Statsministeren (Mette Frederiksen):
Tak for det spørgsmål. Kampen for ligestilling går på tværs af græn‐
ser, for det er jo en måde at tænke på, som gerne skal gennemsyre
både vores beslutninger, den lovgivning, vi har i de respektive lande,
og den måde, vi samarbejder med hinanden på. Det er samtidig også
vigtigt for mig at sige, at en meget, meget stor del af ligestillings‐
området jo er hjemtagne områder, som er at betragte som færøske
anliggender, og der har vi jo en stolt tradition i rigsfællesskabet for,
at det, vi samarbejder om, er det, vi skal løse i fællesskab, og vi har
omvendt respekt for, at der kan være forskelle landene imellem på en

Sjúrður Skaale (JF):
Tak for det. Der er jo også et valg i dag – det er knap så vigtigt
som det amerikanske præsidentvalg, det er nemlig kommunalvalget
på Færøerne, men nu må vi se, hvordan det kommer til at udspille
sig.
Statsministeren talte i sin indledning om det, der skete i Frankrig,
og det er jo dybt, dybt ulykkeligt. Men det er jo også skræmmende,
at der også i Danmark er islamister, at der også er mennesker i Dan‐
mark, der er radikaliserede, og som prædiker hellig krig i Danmark.
Derfor synes jeg, at regeringen er i sin fulde ret til at gøre alt, hvad
den kan, for at bekæmpe det had og det ønske om ødelæggelse, som
bliver prædiket i moskéer rundtomkring, og det er vel derfor, man
har bebudet en lov, der vil bestemme, at alle prædikener i Danmark,
som ikke er på dansk, skal oversættes til dansk. Jeg ved ikke, hvor
meget det vil hjælpe, men jeg respekterer selvfølgelig regeringens
ret til at gøre, hvad den kan.
Mit problem er, at et af de sprog, som der prædikes på i Dan‐
mark, og som ikke er dansk, er færøsk. Der er en del færøske kirker
og menigheder, som i årtier har virket i Danmark. Kan statsministe‐
ren love, at vi ikke ender i den helt groteske situation, at færøske
menigheder, som har befundet sig her i årtier, skal oversætte deres
prædikener, fordi man har mistanke om terror?
Kl. 13:26

Formanden (Henrik Dam Kristensen):
Tak for det. Statsministeren, værsgo.
Kl. 13:26

Statsministeren (Mette Frederiksen):
Nej, det kan jeg faktisk ikke love, for selv om jeg har al mulig
respekt og sympati for, at der prædikes på færøsk i Danmark – og
der har mig bekendt jo aldrig nogen sinde været nogen som helst
problemer i den sammenhæng; der har jo i det hele taget ikke før i
tiden været problemer med trossamfund, der er kommet til udefra,
ej heller selv om der er blevet prædiket andre sprog. Der, hvor vi
har problemet i Danmark nu, er den islamistiske terror, det er den
radikaliserede islamisme, som jo igen er skyld i, at nogen er blevet
slået ihjel på europæisk jord. Jeg er glad for, at der også bliver
responderet på den del af min tale, og jeg håber inderligt, at der i
Folketinget også vil blive kvitteret for det, jeg sagde afslutningsvis,
nemlig at et angreb på Østrig og et angreb på Frankrig er et angreb
på Danmark og på vores fælles europæiske værdier og måde at leve
på.
Vi ved, at der nogle gange er blevet prædiket med hadsk tale i
moskéer i Danmark, og det bliver vi nødt til at gøre alt hvad vi kan
for at bekæmpe, og derfor kan jeg ikke i dag stå og give garantier
for, hvor den her indsats præcis ender.
Kl. 13:28

Formanden (Henrik Dam Kristensen):
Sjúrður Skaale for det sidste spørgsmål. Værsgo.

6

Tirsdag den 10. november 2020 (US 4)

Kl. 13:28

Sjúrður Skaale (JF):
Hvis det bliver således, at færøske menigheder og kirker skal over‐
sætte deres prædikener, fordi de er under mistanke for et eller andet,
så er det i hvert fald en sag, som jeg vil forfølge, så længe jeg kan.
Jeg synes, det er helt grotesk.
Det tredje spørgsmål vedrører den radar, der skal opsættes på
Færøerne. Det er der mange der er nervøse for, for der har ikke været
militære installationer på Færøerne i mange år. Mange er bange for
at blive inddraget direkte i en militær konflikt, og mange husker hi‐
storien fra den kolde krig, hvor færøske myndigheder blev bypassed.
Personligt støtter jeg tanken om at opsætte en radar på Færøerne. Vi
bliver nødt til at beskytte de vestlige værdier i disse dage, men man
kan ikke forsvare de vestlige værdier ved at tilsidesætte de vestlige
værdier. Man bliver nødt til at inddrage de færøske myndigheder
fuldt og helt i det, der skal ske, hvis det skal ske.
Derfor er det sidste spørgsmål: Kan statsministeren garantere, at
de militære installationer, som der nu er på tale at opsætte på Færø‐
erne, ikke vil blive opsat, før Færøernes demokratiske forsamling
har sagt god for dem?
Kl. 13:29

rystende, at der ikke er en større grundighed, når det her handler
om menneskers livsværk. Det her handler om familier, der får taget
alt fra sig. Det handler om familier, der ser deres verden styrte i
grus. Vi har set dem i fjernsynet hen over de seneste dage: Vi har
set store stærke mand stå og græde på tv over at se deres livsværk
smuldre, over at se, at det, de har arvet fra deres forældre og fra
deres bedsteforældre, nu forsvinder, og at de selv skal være med til
at slå det ihjel. Vi har ikke set regeringen svare på, hvad det egentlig
er, der ligger bag.
Regeringen ønskede jo ikke at stille op, og det er statsministeren
jo så nødt til at gøre nu, så tak for det. Der har været mange forskel‐
lige forklaringer på, hvad begrundelsen har været for, at man har
overtrådt grundloven. Jeg tror, at fødevareministeren er kommet med
en tre-fire forskellige i løbet af de seneste tre-fire dage. Og det er
selvfølgelig også meget interessant, men det får vi nok ikke noget
klarere svar ud af. Så det, jeg egentlig gerne vil have et meget klart
svar på, er: Hvornår vidste statsministeren, at den ordre, statsmini‐
steren gav i onsdags, var ulovlig?
Kl. 13:32

Formanden (Henrik Dam Kristensen):
Statsministeren.
Kl. 13:32

Formanden (Henrik Dam Kristensen):
Statsministeren.
Kl. 13:29

Statsministeren (Mette Frederiksen):
Der er og skal selvsagt være et rigtig tæt samarbejde om det for‐
svars- og sikkerhedspolitiske i og omkring Arktis og i og omkring
rigsfællesskabet. Den dialog er der allerede, og den har været der
længe, og vi forstærker den jo faktisk i den her periode.
Så vil jeg gerne lige vende tilbage til det andet spørgsmål. For
mig bekendt har vi aldrig haft problemer i Danmark med den katol‐
ske kirke, med den franske kirke, med den norske kirke, med det
jødiske mindretal eller andre mindre religioner, der er kommet til
Danmark udefra, og hvor man har brugt sin grundlovssikrede ret til
at dyrke sin egen gud og sin religion, mens man er i Danmark, men
vi har et problem med den ekstreme islamisme, og det har vi også i
Danmark. Og nogle af de problemer, vi oplever, knytter sig og har
knyttet sig til noget af det, der er foregået i og omkring moskéer.
Derfor er det et opmærksomhedspunkt. Det var det for den tidli‐
gere regering, for den forrige regering, og det er det også for den
her regering. Og derfor kan jeg ikke i dag give en forsikring om,
hvor vi præcis lander på det her. For det, at man står en fredag til en
fredagsbøn i Danmark og taler hadsk om jøder eller homoseksuelle
eller imod Danmark, kan og skal vi ikke acceptere.
Kl. 13:30

Formanden (Henrik Dam Kristensen):
Tak til hr. Sjúrður Skaale.
Så er det hr. Jakob Ellemann-Jensen, Venstre. Værsgo.

Statsministeren (Mette Frederiksen):
Det er helt korrekt, at der er sket en fejl i forbindelse med den
beslutning, regeringen traf i sidste uge, og det tilhørende pressemø‐
de. Det har vist sig efterfølgende, at der ikke er lovhjemmel til at
pålægge, at de mink, der endnu ikke er syge af covid-19, desværre
skal slås ihjel. Det bliver Statsministeriet gjort opmærksom på i
weekenden, og der bliver derefter taget kontakt til Folketingets parti‐
er.
Det er en fejl, det er også en beklagelig fejl. Jeg sagde i starten
af forløbet omkring covid-19, at vi ville komme til at begå fejl. Det
skulle så vise sig, at vi kom til at begå en fejl i sidste uge. Det
beklager vi. Det ændrer ikke på substansen i det her: Det her handler
om sundhed, og det handler om folkesundheden, det handler om
risikoen for, at vi i Danmark desværre kan komme til at underminere
en fremtidig vaccine. Og det handler om, at vi ser en muteret virus
via mink, som også har smittet, i mine øjne, for mange danskere,
ikke mindst i Nordjylland.
Fejlen er begået, den beklager vi, og nu håber vi så på, at vi
kan få aftalt det, der skal aftales, nemlig at den lovhjemmel kommer
på plads, så vi kan få effektueret det, der er nødvendigt, nemlig at
minkene slås ned, at erhvervet kompenseres, at de medarbejdere, der
bliver ramt, kan komme videre, og at vi dermed giver det nødvendi‐
ge danske bidrag til fortsat at have kontrol over den her epidemi
herhjemme, og at vi ikke kommer til at underminere en fremtidig
vaccine.
Kl. 13:34

Kl. 13:30

Spm. nr. US 4
Jakob Ellemann-Jensen (V):
Tak for det, formand. Statsministeren beklager. Statsministeren be‐
klager, at regeringen, at statsministeren, udstedte en ulovlig ordre.
En ulovlig ordre om, at raske minkbesætninger i Danmark skulle
slås ned. En ordre, man ikke havde lovhjemmel til, en ordre, man
ikke havde erstatningen på plads i forhold til, en ordre, som man
ikke ville lægge beslutningsgrundlaget frem for.
Jeg synes, det er ret rystende, at man omgås Danmarks Riges
Grundlov så lemfældigt, som det er tilfældet her. Jeg synes, det er

Formanden (Henrik Dam Kristensen):
Værsgo, hr. Jakob Ellemann-Jensen.
Kl. 13:34

Jakob Ellemann-Jensen (V):
Man begik en fejl, det beklager man, og det er menneskeligt at fejle.
Den her præmis med, at vi har folkesundhed på den ene side og
folkestyre på den anden side, er en forkert modsætning. De to ting
både kan og skal gå hånd i hånd i et demokrati – og i denne sal.
Altså, det med bare at sige: Jamen, det var sådan set bare ærgerligt,
er ikke godt nok. Statsministeren gav en ulovlig ordre. Baggrunden
for den, indholdet af den, er ikke relevant. Statsministeren gav en
ulovlig ordre.

Tirsdag den 10. november 2020 (US 5)

Jeg har simpelt hen ikke fantasi til at tro på, at der ikke er et
eneste menneske i det mødelokale, hvor man har drøftet den her
ordre, der har gjort opmærksom på, at man måske skulle have lov‐
hjemmel. Statsministeren er tidligere justitsminister. Det er mig helt
uforståeligt, ubegribeligt og utænkeligt, at statsministeren ikke selv
har skænket det en tanke undervejs: Måske skal vi have lovhjemmel,
inden vi dræber et helt erhverv. Det tror jeg simpelt hen ikke på.
Kl. 13:35

Formanden (Henrik Dam Kristensen):
Tak. Statsministeren, værsgo.

7

at vi varetager danskernes sundhed og folkesundheden, og derfor
bliver vi desværre nødt til at slå de mink ned. At det så viser sig, at
der ikke er hjemmel til det, der bliver kommunikeret i onsdags, er en
fejl, og det skal regeringen selvfølgelig tage på sig, men det ændrer
ikke på indholdet og substansen.
Kl. 13:38

Formanden (Henrik Dam Kristensen):
Tak til hr. Jakob Ellemann-Jensen. Så er det hr. Kristian Thulesen
Dahl, Dansk Folkeparti. Værsgo.
Kl. 13:38

Kl. 13:35

Statsministeren (Mette Frederiksen):
Der er jo to ting at sige til det her. Den ene er, at fejlen er begået,
og det står jeg også her i Folketingssalen og siger i dag. Det er be‐
klageligt, men det ændrer hverken på indholdet eller substansen. Vi
bliver ikke gjort opmærksom på, i forbindelse med de beslutninger,
vi træffer, at der ikke er lovhjemmel. Hvis vi havde fået det at vide,
havde jeg selvfølgelig sagt det på det efterfølgende pressemøde, der
blev afholdt i onsdags. Og så bliver nødt til at sige, at jeg ikke er
enig med Venstres formand i, at rammen for den her diskussion er
irrelevant.
Vi står midt i en global pandemi. Vi står med den kæmpestore
udfordring, at en del af de dyr, vi har i dansk landbrug, nemlig
minkene, smitter mennesker med covid-19, og at det måske oven
i købet er en muteret virus, som kan være med til at underminere
en fremtidig vaccine. Det er ikke ligegyldigt. Det er heller ikke
ligegyldigt, at regeringen begår en fejl. Det må regeringen beklage.
Men fremadrettet ændrer det her intet i forhold til indholdet og
substansen: Vi bliver desværre nødt til at slå de mink ned, sådan at
virus ikke spreder sig endnu mere.
Kl. 13:36

Formanden (Henrik Dam Kristensen):
Tak. Hr. Jakob Ellemann-Jensen for det sidste spørgsmål. Værsgo.
Kl. 13:36

Jakob Ellemann-Jensen (V):
Det var en meget fin stråmand, som statsministeren præsenterede
der. Der er vist ikke nogen, der har hævdet, at det her er ligegyldigt.
Men jeg har lige sagt, at der ikke er en modstrid mellem folkesund‐
hed og folkestyre, og det holder jeg fast ved, og det vil jeg egentlig
også gerne holde statsministeren fast ved. Men når der er begået en
fejl som den, der er begået her, og statsministeren har udstukket en
ulovlig ordre, er statsministeren så enig med mig i, at statsministeren
har ansvaret for den ulovlige ordre, statsministeren giver?

Spm. nr. US 5
Kristian Thulesen Dahl (DF):
Tak for det, formand, og tak til statsministeren for de indledende
bemærkninger her. Vi bliver lidt i sporet, for vi skal jo håndtere
coronaepidemien – det siger sig selv – og det har der været stor,
stor opbakning til fra hele Folketingets side at vi har gjort de seneste
måneder. Men den måde, vi skal håndtere sådan en epidemi på, byg‐
ger jo på tillid og samarbejde, og Folketinget har jo givet regeringen
historisk store beføjelser til at håndtere tingene, men derfor er det
også vigtigt for Folketinget at vide, at man holder sig inden for de
meget store beføjelser, man har fået. Og når man bevæger sig uden
for de rammer, så er den helt gal. Og her taler vi om et område,
der jo også har noget at gøre med ejendomsrettens ukrænkelighed,
og det betyder, at vi er inde på nogle bestemmelser, der jo er grund‐
lovsfæstet i vores land. Og det er klart, at når man sender et brev
ud, en mail ud, til alle minkavlere i Danmark, hvor man har skrevet
»skal« 31 gange – som jeg tror det har været nævnt at tallet var –
så er man som minkavler ikke i tvivl om, at man har en forpligtelse
til at følge det, der bliver skrevet her. Og det gør man loyalt; man
går i gang med at aflive sine dyr, også sine avlsdyr, så man er ved
at nedlægge sit hverv. Så er det jo mærkeligt, når man kan læse
fødevareministerens skriftlige svar til flere medier i søndags, hvor
der står:
»Regeringen har vurderet, at der i denne alvorlige situation skal
handles hurtigt. Regeringen har derfor meldt ud, at alle mink i landet
skal aflives af hensyn til folkesundheden. Regeringen har besluttet,
at det hastede, situationens alvor taget i betragtning. Derfor har
man vurderet, at man ikke kunne afvente ny lovgivning, inden man
meldte dette ud.«
Så må man jo vide, at man har manglet lovgivning, men man
har ment, at det hastede så meget, at man var villig til at sætte det i
værk med »skal«-betegnelser 31 gange til minkavlerne uden at have
lovgrundlaget på plads. Hvad er statsministerens kommentar til det?
Kl. 13:40

Kl. 13:37

Formanden (Henrik Dam Kristensen):
Statsministeren.

Formanden (Henrik Dam Kristensen):
Statsministeren.
Kl. 13:37

Statsministeren (Mette Frederiksen):
Der er ikke en modsætning mellem folkestyre og folkesundhed, det
har vi jo vist i Danmark siden marts måned. Regeringen var ikke
bekendt med, at der ikke var hjemmel til det, der blev sagt, i forhold
til raske mink uden for den risikozone, der er. Det er selvfølgelig
en fejl, og hvis vi havde vidst det, havde vi jo klart kommunikeret
det onsdag. Jeg ville have holdt præcis det samme pressemøde, men
med en tilføjelse, nemlig at vi ville bede Folketinget om en hastebe‐
handling. Jeg bliver nødt til at spørge: Hvilken interesse skulle den
her regering have i, hvis vi var bekendt med det, hvad vi ikke var, at
holde det skjult for Folketinget? Det ville jo komme for en dag under
alle omstændigheder. Det, der er afgørende for den her regering, er,

Kl. 13:40

Statsministeren (Mette Frederiksen):
I forhold til hvad der er kommunikeret fra fødevaremyndighederne
og fra Fødevareministeriet, er det i vores øjne helt naturligt, at vi
igangsætter en redegørelse, sådan at Folketinget og i øvrigt resten af
Danmark kan få at vide, hvad der præcis er foregået. Regeringen er
ikke bekendt med, at der ikke er hjemmel, da vi træffer beslutningen
i sidste uge. Havde vi været bekendt med det, havde vi selvfølgelig
sagt det fuldstændig åbent og ærligt. Og det siger sig selv, at under
en global epidemi kan der være behov for at træffe beslutninger
hurtigt; det har været den her regerings ledetråd hele vejen igennem.
Situationen kan opstå igen, og derfor vil der også kunne være en si‐
tuation, hvor der ikke er hjemmel til det, der er nødvendigt, og hvor
vi så alligevel vil igangsætte noget, bede om, at folk gør noget på

8

Tirsdag den 10. november 2020 (US 6)

en bestemt måde, og efterfølgende får tilvejebragt den nødvendige
hjemmel. Men det skal selvfølgelig siges fuldstændig klokkeklart,
hvis det er det, der er tilfældet. Vi har jo haft lignende situationer,
hvor det præcis er sådan, det er foregået. Og bare for at understrege
det igen: Der er en fejl omkring den manglende hjemmel – det er
en beklagelig fejl. Det ændrer ikke på, at vi er i en situation, hvor
danske mink desværre bliver nødt til at blive aflivet, fordi der er
en reel og stor risiko for ikke alene danskernes sundhedstilstand og
folkesundheden herhjemme, men potentielt også for folkesundheden
globalt.
Kl. 13:41

Formanden (Henrik Dam Kristensen):
Hr. Kristian Thulesen Dahl, værsgo.
Kl. 13:41

Kristian Thulesen Dahl (DF):
Problemet med det, jeg står og læser op her, er jo, at det er en
indrømmelse – det er en selverkendelse. Altså, det er jo ikke engang
i forbindelse med et spørgsmål, og det er ikke sagt til en journalist
– det er et skriftligt svar, som fødevareministeren gav til forskellige
medier i søndags for at forklare, hvad det her handler om. Og det har
man været nøjeregnende med, for vi ved jo godt, at når man laver et
skriftligt svar i stedet for at stille op til interview, er det, fordi man
skal være helt sikker på, hvad man skriver, og så skriver man:
»Derfor« – altså på grund af sagens hastende karakter – »har
man vurderet, at man ikke kunne afvente ny lovgivning, inden man
meldte dette ud.«
Så har man jo været klar over, da man meldte det ud, at man ikke
havde lovgivningen på plads. Hvordan kan statsministeren have en
minister til at sidde, som åbent erkender, at man har reageret uden at
have lovgrundlaget for at gøre noget så indgribende som det, vi taler
om her? Det forstår jeg simpelt hen ikke.
Kl. 13:42

Formanden (Henrik Dam Kristensen):
Statsministeren.
Kl. 13:42

Statsministeren (Mette Frederiksen):
Jeg er ikke bekendt med bevæggrunden for den præcise ordlyd. Det,
jeg kan redegøre for, er, hvad der er kendt for regeringen, da regerin‐
gen træffer beslutningen. Og det er ikke, at der ikke er lovhjemmel
til, at alle mink i Danmark aflives.
Jeg bliver også nødt til at appellere til – uagtet at der er begået
den fejl – at der forhåbentlig er opbakning i Folketinget til, at det
arbejde, der er nødvendigt ude på minkfarmene, fortsættes. For det
her arbejde er vigtigt, og det er afgørende, og jeg har næsten ikke
fantasi til at forestille mig, at partier i Folketinget kan sidde den
risikovurdering, der ligger til grund for de her beslutninger fra myn‐
dighederne, overhørig.
Så der er begået en fejl – det beklager regeringen. Men jeg vil
kraftigt appellere til i folkesundhedens navn, at man kan fortsætte
arbejdet derude.
Kl. 13:43

Formanden (Henrik Dam Kristensen):
Hr. Kristian Thulesen Dahl for sidste spørgsmål. Værsgo.
Kl. 13:43

Kristian Thulesen Dahl (DF):
Man kan jo blive i tvivl om, hvem regeringen egentlig er. Statsmini‐
steren bruger betegnelsen, at »regeringen var ikke bekendt med«,
men altså, det var fødevareministeren. I forhold til det, jeg læser op
her, var han bekendt med, at man ikke havde lovgivningen på plads,

men man kunne ikke afvente ny lovgivning, inden man meldte ud.
Så om fredagen sender man den her mail ud til alle minkavlerne – og
jeg tror, ordet skal er nævnt, som jeg siger, 31 gange, bl.a. også når
det handler om minkfarme uden for zonerne; det er der, hvor der ik‐
ke er konstateret smitte; det er uden for den her sikkerhedsradius på
7,8 km. Når man kommer ud over den, skal minkene også slås ned,
og der står ganske klart: »Aflivningen af alle mink (også avlsdyr)
skal være overstået den 16. november 2020«.
Det her er jo en krænkelse af den private ejendomsret, og hvis
ikke man har lovhjemmel til det, må man ikke gøre det. Og hvis
man ovenikøbet ved, at man ikke har lovhjemmel til det – og det
er det, fødevareministeren åbent erkender – så begår man et af de
helt store lovbrud i Danmark. Altså, det må man ikke som minister,
og det kan Folketinget jo ikke sidde overhørig. Jeg må appellere til,
at der er et flertal, der forstår at sætte den her regering på plads –
det bliver Folketinget da nødt til. Nu har vi i månedsvis diskuteret
den egenrådighed, som den her regering opererer med inden for
coronasituationen, og det her går altså for vidt. Jeg synes, det er på
tide, at Folketinget træder i karakter.
Kl. 13:44

Formanden (Henrik Dam Kristensen):
Så er det statsministeren. Tak.
Kl. 13:44

Statsministeren (Mette Frederiksen):
Jeg tror, man bliver nødt til at skille tingene ad, for det siger sig selv,
at i et demokrati og for enhver regering skal landets love overholdes.
Her er der sket en fejl, i og med at det nødvendige hjemmelsniveau
ikke var til stede for den fuldstændige beslutning, og det er en
beklagelig fejl. Det ændrer ikke på substansen, og jeg bliver nødt
til at appellere til, at alle Folketingets partier også forholder sig
til den situation, vi står i nu. Der er en reel og alvorlig risiko for
folkesundheden. Det er derfor, vi diskuterer mink. Det er derfor, vi
desværre bliver nødt til at aflive minkene. Det arbejde bliver nødt
til at fortsætte, og Folketinget bliver nødt til at kunne beslutte den
nødvendige kompensation til de mennesker, der er berørt.
Kl. 13:45

Formanden (Henrik Dam Kristensen):
Tak til hr. Kristian Thulesen Dahl.
Så er det fru Sofie Carsten Nielsen, Radikale Venstre. Værsgo.
Kl. 13:45

Spm. nr. US 6
Sofie Carsten Nielsen (RV):
Tak for det. Det er min første spørgetime som politisk leder, og
jeg havde glædet mig til at stille en masse spørgsmål om alt det,
jeg gerne vil, men det er verden og virkeligheden heldigvis ligeglad
med, og det skal den også være. Det er en alvorlig dag og en alvorlig
situation, vi står i. Jeg og Det Radikale Venstre – og det hører jeg
heldigvis også statsministeren sige hun vil – vil til enhver tid stå fast
på, at lov er lov, og at lov skal holdes. Det er helt grundlæggende i
en retsstat, at myndighederne ikke kan gribe ind i borgernes liv og
virksomhed, uden at der er lovgrundlag til det, og det mener vi i Det
Radikale Venstre, uanset om den minister, det drejer sig om, sidder
på vores mandater eller ej. Og jo større konsekvens af indgrebet, jo
mere afgørende er det selvfølgelig også, at lovgrundlaget er klart og
tydeligt. Det regner jeg ikke med statsministeren ser anderledes på,
og det er bestemt heller ikke det, jeg hører.
Men jeg har alligevel brug for at sige det, fordi der jo er mange
danskere, der følger med, ikke mindst de her mange minkavlere, som
mister hele deres livsgrundlag nu. De har jo også brug for at høre,
at vi alle sammen ser på det, og det hører jeg også bliver sagt med

Tirsdag den 10. november 2020 (US 7)

meget stor alvor, altså at vi selvfølgelig vil sikre, at loven bliver
fulgt, når vi beder dem bringe så stort et offer af hensyn til den
globale folkesundhed. Når det tilsyneladende ikke er sket, er det jo
alvorligt, og så må vi følge sagen til dørs, så vi får klarhed over,
hvad der er foregået, og hvor det er gået galt, så der bagefter kan
drages konklusioner. Og det mener vi, selv om vi bakker op om –
og det vil jeg gerne understrege vi gør – sundhedsmyndighedernes
anbefaling og beslutning om at slå minkbestandene i Danmark ned,
fordi sundhedsrisikoen er for stor og vores globale ansvar skal tages
meget alvorligt. Så vi ser ligesom regeringen og sundhedsmyndighe‐
derne og i øvrigt også erhvervslivet et behov for, at lovgrundlaget
kommer på plads, også hurtigere end normalt.
Så mit spørgsmål er: Er statsministeren enig i, at vi må til bunds i
sagen, og hvilke tiltag vil statsministeren gøre for at sikre, at offent‐
ligheden får fuld klarhed over og indsigt i, hvad der er foregået?
Kl. 13:48

Formanden (Henrik Dam Kristensen):
Statsministeren, værsgo.

9

Kl. 13:50

Formanden (Henrik Dam Kristensen):
Statsministeren.
Kl. 13:50

Statsministeren (Mette Frederiksen):
Jeg har ikke mulighed for at redegøre for, hvilke beslutninger man
træffer ude i den enkelte myndighed, men jeg kan sige, at det, vi fra
regeringens side klart kommunikerer i sidste uge, og det er jo mig
selv, der står på pressemødet, er, at minkene i Danmark skal slås ned.
Det er den beslutning, vi træffer, og vi gør det på grund af folkesund‐
heden. Vi kan i mine øjne ikke risikere, at der fortsat er så voldsom
en virusspredning i Danmark fra mink til mennesker, og vi kan heller
ikke risikere på grund af mutation, at vi potentielt underminerer en
fremtidig vaccine. Så det er den beslutning, vi træffer. Men vi er ikke
bekendt med, da vi træffer beslutningen, at der ikke er lovhjemmel
til at træffe beslutningen.
Kl. 13:51

Kl. 13:48

Statsministeren (Mette Frederiksen):
Selvfølgelig er jeg det, for det er en fejl, og en fejl skal undersøges,
og den skal afdækkes. Jeg må jo være fuldstændig ærlig at sige, at
når jeg sidder som statsminister og træffer en beslutning af den her
karakter, har jeg jo ikke fantasi til at forestille mig, at der ikke er
hjemmel til den beslutning, der træffes – det har jeg selvfølgelig
ikke. Så ja, jeg er enig i, at et forløb af den her karakter, og det
vil jeg nu nok mene, ligegyldigt hvilket område vi taler om, skal un‐
dersøges og afdækkes, og den undersøgelse sætter vi meget gerne i
gang, og vi indgår selvfølgelig også gerne i dialog med Folketingets
partier om, hvad den skal indeholde, og hvordan den i øvrigt skal
forankres.
I øvrigt vil jeg sige velkommen her til spørgetimen til den nye
politiske leder af Det Radikale Venstre. Jeg er meget, meget enig
i, at det her handler om nogle minkavlere, som vi desværre – og
det er så ulykkeligt, og det er så hjerteskærende, og jeg tror, vi alle
sammen græder sammen med dem – er nødt til at bede om at bringe
et kæmpe offer, nemlig for en dels vedkommende at frasige sig deres
livsværk og aflive deres dyr før tid på grund af den globale pandemi.
Det er meget, meget voldsomt, og det er også voldsomt, at vi har
været nødsaget til at lukke Nordjylland ned i en periode, i øvrigt på
grund af samme problemstilling.
Så mit klare håb er, ud over diskussionen om den fejl, regerin‐
gen har begået, og håndteringen af den, at Folketinget hurtigt får
forhandlet den nødvendige kompensation på plads til de mennesker,
vi her taler om, og at vi i øvrigt kan få vedtaget det her lovforslag
så hurtigt som overhovedet muligt, for konklusionen er i mine øjne
skrevet, og det er den i det øjeblik, den risikovurdering fra sundheds‐
myndighedernes side rammer os: Desværre skal minkene aflives –
desværre.

Formanden (Henrik Dam Kristensen):
Fru Sofie Carsten Nielsen for sit sidste spørgsmål.
Kl. 13:51

Sofie Carsten Nielsen (RV):
Tak. Så bare som afslutning, for det er jo det, det kommer til at
centrere om, og med rette, vil jeg spørge: Er statsministeren enig i,
at en mulig ulovlig instruks altid bør undersøges grundigt, og at et
ansvar bør placeres, uanset hvem ministeren er?
Kl. 13:51

Formanden (Henrik Dam Kristensen):
Statsministeren.
Kl. 13:51

Statsministeren (Mette Frederiksen):
Ja, det er klart. Men jeg vil gerne understrege igen: Hvilken interesse
skulle den her regering have i, at der ikke var lovhjemmel på plads?
Altså, vores eneste interesse i den her sag er at føre Danmark godt
igennem den globale pandemi, også selv om det kræver nogle vold‐
somt svære beslutninger – aktuelt i forhold til minkavlerne, hvad
jeg beklager dybt og inderligt, men ikke desto mindre vedstår er
nødvendigt. Så jeg skulle til at sige, at forhåbentlig siger det sig
selv, at hvis regeringen var blevet gjort opmærksom på, at der ikke
var lovhjemmel i forhold til aflivning, havde regeringen selvfølgelig
kommunikeret det på det pressemøde, som er holdt, umiddelbart
efter beslutningen er truffet.
Kl. 13:52

Formanden (Henrik Dam Kristensen):
Tak til fru Sofie Carsten Nielsen.
Så er det fru Pia Olsen Dyhr, SF. Værsgo.

Kl. 13:50

Formanden (Henrik Dam Kristensen):
Sofie Carsten Nielsen, værsgo.

Kl. 13:52

Spm. nr. US 7
Kl. 13:50

Sofie Carsten Nielsen (RV):
Tak. Jeg er glad for, at statsministeren understreger, at det skal un‐
dersøges. Men jeg er nødt til alligevel at følge op: Kan statsministe‐
ren forklare, hvordan det går til, at Fødevarestyrelsen udsender den
her besked om, at alle mink skal aflives, uden at der er lovgrundlag
til, at myndighederne kan kræve det? Hvorfor sikrede man sig ikke
inden, at det var lovligt?

Pia Olsen Dyhr (SF):
Først vil jeg sige til diskussionerne omkring mink, at der er de
avlere, der slår deres dyr ned, og jeg tror, vi alle sammen skal forstå,
hvor alvorligt det er for dem, og at det er deres livsværk. Det tror
jeg vi alle sammen i Folketinget har meget stor respekt omkring.
Og så vil jeg sige til håndteringen lovmæssigt, at der går det jo
ikke, at man sjusker med sådan noget lovværk. Det tror jeg vi er
enige om, og derfor skal der nu redegøres for det til bunds. Det
synes jeg er positivt statsministeren siger. For SF's vedkommende er
det ligegyldigt, hvilken regering der begår sådan noget rod omkring

10

Tirsdag den 10. november 2020 (US 7)

lovgivning; det skal selvfølgelig undersøges, for det skader tilliden
til vores folkevalgte. Og alle kan begå fejl, men det her er en stor en
af slagsen, så det skal selvfølgelig undersøges. Så er det sagt.
Når det så er sagt, vil jeg sige, at corona ikke kun handler kun
om mink, om end det er alvorligt. Der er jo også store konsekven‐
ser for andre i Nordjylland: de udsatte, de ensomme, de ældre, de
handicappede, de fattigste familier – de betaler også en høj pris for
de restriktioner, de er under lige nu. Når man kigger på Kristeligt
Dagblads forside i dag, handler det jo bl.a. om ældre med demens.
Deres sygdom er blevet forværret af nedlukningen. Det er der ikke
noget at sige til. Social aktivitet og meningsfulde aktiviteter er jo
ikke bare den bedste indsats over for demens, men det er ofte den
eneste.
Forleden spurgte jeg på Facebook, om folk ville dele deres priva‐
te erfaringer med, hvordan restriktionerne har påvirket deres ældre
familiemedlemmer. Der var en, der fortalte, at hendes svigermor
havde fået delirium, svær depression og havde tabt sig, var skrumpet
ind. En anden fortæller om en rask og rørig mor på 88 år, som
har klaret hverdagen selv, men at den bridge, hun ellers gik til, og
den gymnastik, hun dyrkede, og de veninder, hun sludrede med, var
væk. Livskvaliteten var forsvundet. En tredje fortæller om en mor i
rehabilitering, som kun kan tilses fysisk af én person, mens resten
af familien må stå på gaden og råbe op til første sal. Hun forstår
sjældent, hvad de siger.
Selvfølgelig skal vi ikke bare lukke op igen, men kan vi ikke
gøre en særlig indsats for de her mennesker, så de ikke bliver tabt og
kommer til at lide af ensomhedsepidemien i stedet for corona?
Kl. 13:55

Formanden (Henrik Dam Kristensen):
Statsministeren, værsgo.

Kl. 13:57

Formanden (Henrik Dam Kristensen):
Fru Pia Olsen Dyhr, værsgo.
Kl. 13:57

Pia Olsen Dyhr (SF):
SF har hele tiden været indstillet på, at vi skal være restriktive i
forhold til corona, være opsøgende, lave forebyggende arbejde. Det
betyder bl.a., at vi har anbefalet, at der i børnehaver, vuggestuer
og på vores skoler skal være små grupper – det gælder sådan set
også i ældreplejen og i sundhedsvæsenet – så vi hurtigt kan opspore
og finde ud af, hvem der er blevet smittet, og på den måde også
beskytte andre borgere. Så vi er egentlig helt enige med regeringen i
at være restriktive.
Samtidig kan jeg være bekymret for den anden bølge, vi kan
få, af andre sygdomme. For det kan godt være, at man ikke dør af
coronaen, men så kan man dø af noget andet, nemlig ensomhed,
hvilket jo ikke er en fysisk sygdom, men faktisk er noget, der sætter
sig i mennesker. Folk, der er ældre, og som har meget lidt tid tilbage
at leve i, har jo brug for den nære kontakt.
Men det er ikke kun de ældre, der rammes af den her ensomheds‐
epidemi; det gør de mest udsatte faktisk også. KFUM fortæller, at
efterspørgslen på deres julehjælp er steget med 60 pct., og jeg tror,
at hvis vi spørger hele vejen rundt, vil de sige det samme. Der er
simpelt hen ikke nok julehjælp i år, og jeg tror, at julen bliver meget
anderledes.
Vil regeringen kigge på at lave en særlig julepakke for nogle af
de her udsatte familier, så de også får mulighed for at fejre jul i den
her helt særlige tid?
Kl. 13:58

Kl. 13:55

Statsministeren (Mette Frederiksen):
Tak. Jeg vil lige gå tilbage til den beslutning, vi træffer som rege‐
ring, i forhold til folkesundheden. På det her hjemmelspørgsmål er
vi opmærksomme på, at der kan være manglende hjemmel i forhold
til kompensation for minkindustrien, men ikke i forhold til aflivning
af minkene. Det er jo aflivningen af minkene, som desværre er en
nødvendig beslutning at træffe på grund af den situation, der opstår,
efter at vi har modtaget en risikovurdering fra Statens Serum Institut.
Jeg bliver nødt til at holde fast i, at uagtet at det selvfølgelig
skal belyses, hvorfor den her fejl er begået – og det er regeringens
ansvar, at en fejl begås – så handler det her om danskernes sundhed,
og det handler om folkesundheden. Derfor er vi nu, ud over det
ulykkelige i at måtte aflive minkene, også i den ulykkelige situation,
at Nordjylland i en periode bliver nødt til at skære voldsomt ned på
aktiviteterne, og vi har kraftigt anbefalet, at man bliver hjemme i
egen kommune. Og ja, det har menneskelige omkostninger. Det hav‐
de det i foråret, og det har det også nu, specifikt i Nordjylland, men
jo givet også andre steder, for når smitten kommer ud af kontrol,
også i et lokalområde, så ser vi jo flere steder, at man lukker ned,
eksempelvis for besøgende til ældre.
Det er en frygtelig svær balancegang, for i andre lande har vi
set, at man ikke har styr på kontrollen, og at, for nu at sige det
lidt direkte, covid-19 har slået mange mennesker ihjel på enkelte
plejecentre. Dér må vi ikke komme til i Danmark. Jeg er lydhør
over for enhver god idé til, hvordan vi kan bevare nærheden og
relationerne og omsorgen undervejs i en global pandemi. Nogle
gange kommer det så til at støde imod vores behov for konkret at
beskytte mod den smitte, som jo altså slår ihjel, hvis den rammer de
forkerte mennesker. Der er rigtig mange mennesker i risikogruppen i
Danmark, ca. 600.000 danskere, og det er jo dem, vi kæmper for at
beskytte i den her tid.

Formanden (Henrik Dam Kristensen):
Statsministeren.
Kl. 13:58

Statsministeren (Mette Frederiksen):
Jamen vi bliver jo nødt til at være hudløst ærlige over for hinanden
og sige, at det har en kæmpe pris at komme igennem en global
epidemi. De ægtepar, der har mistet arbejdet i Tårnby, hvor han
måske har arbejdet i lufthavnen og hun med catering, står efter
30-40 gode år på arbejdsmarkedet måske begge to uden arbejde nu.
Minkavlerne er til diskussion i den her tid, og det berører os dybt.
Der er masser af mennesker, der er beskæftiget i minkerhvervet,
omkring selve minkproduktionen, ude i landdistrikterne. Det her har
kæmpe konsekvenser.
Vi kan ikke være sammen på kryds og tværs af vores familier
og i andre relationer, som vi plejer at være. Det kommer til at have
og har allerede haft konsekvenser i forhold til ensomhed. Og hvis
ikke vi har styr på situationen, vil belastningen i sundhedsvæsenet
tage til, og så vil der være patienter, der igen får udskudt deres
operationer.
Derfor er det allerallervigtigste, vi kan gøre, at have kontrol med
epidemien – den er faktisk en lille smule aftagende i Danmark lige
nu, hvad jo er positivt – så vi kommer så hurtigt igennem det her
som overhovedet muligt.
Kl. 13:59

Formanden (Henrik Dam Kristensen):
Fru Pia Olsen Dyhr for det sidste spørgsmål. Værsgo.
Kl. 13:59

Pia Olsen Dyhr (SF):
Det, der er vigtigt for SF, er, at der også er balancer i det her. Vi
har stor forståelse for og sympati med minkavlerne. Vi skal måske

Tirsdag den 10. november 2020 (US 8)

lave en stor kompensationspakke. Jeg tror, der er nogen, der snakker
om tocifrede milliardbeløb. Vi har været indstillet på at holde hånden
under nogle af de arbejdsløse ved at lave noget af det, SF virkelig
har kæmpet for, nemlig døde perioder i dagpengene. Vi har været
optaget af at få nogle af de ufaglærte i arbejde igen. Der er mange
ting, der skal ske her.
Jeg er bare også optaget af f.eks. de 120 familier i Nordjylland,
som er så udsatte, at de er nødt til at skralde. De familier har ingen
steder at gå hen, og i øjeblikket kan de ikke skralde, for det ville
simpelt hen være uansvarligt. De 120 familier er nogle børnefamili‐
er, som vi vil kunne gøre en ekstra indsats for; dem skal vi også bare
huske, når vi laver det her. Jeg tror i hvert fald, det er meget svært
for dem at forstå, at vi giver et tocifret milliardbeløb til minkavlerne,
men at de ikke har penge, så de f.eks. kan købe medicin eller mad
i næste måned, for det har de svært ved. Så synes jeg balancen er
skæv.
Kl. 14:00

Formanden (Henrik Dam Kristensen):
Statsministeren.

11

man kan fortsætte med det. Det er ganske, ganske alvorligt; det
synes jeg.
Der er så heller ikke nogen tvivl om, set fra Enhedslistens syns‐
punkt, at det lovgrundlag skal på plads. Jeg synes, det er uansvarligt
at tage en diskussion om en politisk proces, som er meget alvorlig
– det er den – som gidsel ind i en sundhedsdiskussion. Og det er
jo derfor, at Enhedslisten meget klart støtter regeringen i, at hvis vi
kunne, skulle vi have hastebehandlet forslaget, som ville kunne sikre
en lovhjemmel, og vi kommer til at støtte regeringen i det. Men jeg
vil også bare gerne gøre meget, meget klart over for statsministeren
– og det er måske ikke så meget et spørgsmål, som det er et budskab,
det ved jeg er lidt uden for kategori – at det er vores grundlæggende
opfattelse i Enhedslisten, at ministre, røde som blå, skal leve op til
deres ansvar og de skal holde lovgivningen. Det er så vigtigt, at vi
får understreget det i dag.
Kl. 14:03

Formanden (Henrik Dam Kristensen):
Statsministeren, værsgo.
Kl. 14:04

Kl. 14:00

Statsministeren (Mette Frederiksen):
Altså, jeg synes faktisk, at når man kigger hen over det her forløb,
som nu strækker sig tilbage til marts måned, så har vi her i Folke‐
tinget evnet at give en hjælpende hånd til rigtig mange forskellige
mennesker i rigtig mange forskellige livssituationer. Og syv-ni-tret‐
ten, bank under bordet, tyder meget jo stadig på, at Danmark er et
af de lande, der kommer relativt godt igennem pandemien, når man
ser på, hvad det er for en kæmpe krise, vi har stået i og fortsat står i.
Så jeg vil kvittere for den velvilje, der er, til at have et øje på mange
forskellige dele af det her samfund.
Vi nærmer os julen. Det optager også mig, hvordan vi kommer
igennem den på en måde, så der er plads til den hjertevarme og den
samhørighed og det samvær, som kendetegner de flestes jul. Her skal
vi selvfølgelig have et særligt opmærksomhedspunkt, fordi det også
er en periode, der kan gøre ekstra ondt, hvis ikke man kan få lov til
at være sammen med dem, man plejer at være sammen med, eller
måske ikke har nogen at være sammen med. Så jeg vil sige ja til et
fælles opmærksomhedspunkt dér også.
Kl. 14:01

Formanden (Henrik Dam Kristensen):
Tak til fru Pia Olsen Dyhr.
Så er det fru Pernille Skipper, Enhedslisten. Værsgo.

Statsministeren (Mette Frederiksen):
Det er jeg fuldstændig og aldeles enig i, og normalvis i Danmark
ville man jo, mig bekendt, nærmest aldrig stå i en situation, hvor
man overhovedet ville kommunikere politiske initiativer, medmindre
der allerede var en vedtagen lovgivning. Det ændrer sig jo allerede
tilbage i marts, fordi vi blev nødt til at iværksætte en række initiati‐
ver, uden at der var hjemlet dertil. Det sagde vi eksplicit. Folketinget
har ad flere omgange været med til at hastebehandle lovgivning, for
at den nødvendige indsats for at dæmme covid-19 ind kunne finde
plads.
Så jeg er fuldstændig grundlæggende enig i analysen, og derfor
siger jeg også, at da vi træffer beslutningen i regeringen og efterføl‐
gende kommunikerer om den, er vi ikke bekendt med, at der ikke er
hjemmel til, at vi kan træffe den beslutning, som vi kommunikerer.
Jeg ville have holdt det samme pressemøde med det samme budskab
om onsdagen, hvis jeg var opmærksom på, at der ikke var hjemmel,
men ville selvfølgelig have tilføjet: Folketing, det her kræver en
hastebehandling, så vi får lovhjemmelen på plads, og det vil vi bede
om sker så hurtigt som overhovedet muligt. Tilbage står jo flere ting:
Der er begået en fejl her i forhold til den nødvendige hjemmel, hvad
angår aflivningerne. Men der står jo altså også, at vi risikerer en
forsinkelse nu i forhold til – desværre – at få aflivet de dyr, som vi
bliver nødt til at få aflivet.
Kl. 14:05

Kl. 14:01

Spm. nr. US 8
Pernille Skipper (EL):
Tak. Der er gået noget virkelig galt med håndteringen af den her
muterede minkvirus cluster-5 i processen. Noget tyder rigtig meget
på, at advarsler – alvorlige advarsler – blev overhørt, muligvis at
fødevareministeren alt for længe også lod syge mink overleve på
trods af advarsler. Så har vi diskussionen om det manglende lov‐
grundlag, der også har været oppe i dag. Der har været rod med,
hvad der har været henstillinger, og hvad der har været »skal« og
ikke »skal«. Hvornår har ministeren bevidst eller ubevidst handlet
uden lovgrundlag? Og det skal stå helt klart, at myndigheder og
ministre ikke skal foretage sig noget som helst, som der ikke er
lovhjemmel til. Det kan man som minister heller ikke tilsidesætte,
fordi der er behov for, at der er noget, der går stærkt. Så kan man
bede om hastebehandlinger, men lovhjemmel skal der altid være.
Derfor kan man selvfølgelig heller ikke sige, at nu skal det med
raske mink tvinges igennem, for det lovgrundlag skal på plads, før

Formanden (Henrik Dam Kristensen):
Fru Pernille Skipper, værsgo.
Kl. 14:05

Pernille Skipper (EL):
Det har jeg hørt, og det er jo sådan set et godt første svar og et godt
skridt på vejen til at få afdækket, hvad det er, der er sket. Jeg vil
gerne have lov at holde fast i, at jeg tror, at der som minimum er to
ting, der er gået galt. Det ene er den manglende lovhjemmel, og det
andet er, at noget jo altså tyder på, at man i Fødevareministeriet eller
i hvert fald i Fødevarestyrelsen har været advaret om den her risiko
uden at handle på den og har ladet syge mink overleve på trods af
en advarsel om risiko for en muteret virus. Det synes jeg også er
ganske, ganske alvorligt, og derfor tak for det første svar, som vi har
hørt, men det er også en melding om, at vi i Enhedslisten ikke synes,
at det er nok.
Vi har indkaldt til et samråd, for vi skal have styr på tidslinjerne:
Hvem vidste hvad hvornår? Hvorfor er der ikke en sammenhæng
imellem det, fødevareministeren siger den ene dag og den anden

12

Tirsdag den 10. november 2020 (US 9)

dag? Det skal afdækkes fuldt ud. Det er en ganske alvorlig sag, og
det tror jeg sådan set at statsministeren har forstået, men nu er det
så også understreget herfra. Derfor håber jeg selvfølgelig også, at
statsministeren vil sørge for at kommunikere til sin fødevareminister,
at det ville være rigtig godt, at vi kunne få det samråd, der er
indkaldt til, meget snart.
Kl. 14:06

Formanden (Henrik Dam Kristensen):
Statsministeren.

i hvert fald i rigtig, rigtig mange lande jo er det modsatte, nemlig
en epidemi, hvor der er en meget, meget voldsom smitteudvikling,
og hvor epidemien nogle steder reelt er ude af kontrol der, hvor man
står lige nu.
Så hvordan vi får hjulpet dem, der allerede har mistet deres arbej‐
de, i Nordjylland godt igennem det her, og hvordan vi så i øvrigt gør
alt, hvad vi kan, for at de virksomheder, som er nedlukket nu, hurtigt
kommer i gang, indgår vi meget, meget gerne i en diskussion af.
Kl. 14:09

Kl. 14:06

Statsministeren (Mette Frederiksen):
Det er klart, og som jeg sagde før til nogle af kollegerne, skal et for‐
løb som det her selvfølgelig undersøges ordentligt, og i det hele taget
skal det, som Folketinget ønsker at undersøge, undersøges. Sådan
bør det jo være under enhver regering i enhver sag. Det har jeg sådan
set altid ment, og det ændrer sig ikke, fordi jeg er statsminister.
Så vil jeg bare glæde mig over den ansvarlighed, der også ligger
i kommentaren her, for det er en sundhedskrise, vi står i. Det er en
sundhedskrise, og der er nu en alvorlig risikovurdering fra Statens
Serum Institut og fra sundhedsmyndighederne, og den kan man i
mine øjne ikke sidde overhørig.
Kl. 14:07

Formanden (Henrik Dam Kristensen):
Fru Pernille Skipper.
Kl. 14:07

Pernille Skipper (EL):
Tak for det. Det er jeg fuldstændig enig i, og derfor må jeg også
sige, at lige så bekymret jeg er for den proces, der er gået forud
for det her, lige så skuffet er jeg over, at vi har en højrefløj, som
kommer til at tage sundheden som gidsel i den her diskussion. Det
synes jeg simpelt hen er uværdigt. Selv om man skal sørge for, at lov
er lov og den skal overholdes, og man skal finde de ansvarlige, så
burde den lovgivning simpelt hen blive hastet igennem, så vi kunne
få lovgrundlaget på plads og vi kunne sikre sundheden ikke bare i
Danmark, men også globalt.
Mit sidste spørgsmål, som jeg virkelig gerne vil stille, handler
også om nordjyderne, som meget af det her gør i de her dage. De er
udsat for en meget hård nedlukning, og det gælder også de arbejdslø‐
se deroppe, da beskæftigelsesindsatsen stort set er lukket ned. Altså,
der er jo ikke nogen, der i sin vildeste fantasi tror, at man kan finde
sig et arbejde deroppe lige nu. Vil statsministeren ikke godt være sød
at sige, at der i forbindelse med de hjælpepakker, vi sender af sted,
også skal være en såkaldt død periode til de dagpengemodtagere og
de sygedagpengemodtagere, der er i Nordjylland, og som ikke har en
jordisk chance for at finde sig et arbejde lige nu?
Kl. 14:08

Formanden (Henrik Dam Kristensen):
Statsministeren.

Formanden (Henrik Dam Kristensen):
Tak til fru Pernille Skipper.
Så er det fru Pernille Vermund, Nye Borgerlige. Værsgo.
Kl. 14:09

Spm. nr. US 9
Pernille Vermund (NB):
Regeringen har brudt loven; det er alle vist klar over efterhånden.
Gennem løgn, fortielser og bortforklaringer har fødevareminister
Mogens Jensen forsøgt at dække over sin egen forbrydelse. Stats‐
minsteren har altså en minister i sin regering, der bryder loven og
lyver om det. Fødevareminister Mogens Jensen har i de senere dage
modsagt sig selv flere gange. Det kan ikke alt sammen være rigtigt.
Logisk set må halvdelen mindst være usandt og dermed en løgn.
Hvilke konsekvenser vil statsministeren tage af det? Vil ministeren
blive skiftet ud? Vil regeringen gå af? Eller vil statsministeren frede
sig selv og sin regering?
Kl. 14:10

Formanden (Henrik Dam Kristensen):
Statsministeren.
Kl. 14:10

Statsministeren (Mette Frederiksen):
Der er sket en fejl, i forhold til at det viste sig, at der ikke var
hjemmel til den beslutning, regeringen traf i sidste uge. Jeg vil gerne
gentage, og jeg vil gerne understrege, at jeg mener, det var en rigtig
beslutning, og den står vi på mål for. Når der ligger en risikovurde‐
ring af den karakter, der ligger fra Statens Serum Institut og fra
sundhedsmyndighederne, så mener jeg ikke, at nogen regering, og
jeg bliver nødt til at tilføje heller ikke noget ansvarligt parti, kan
sidde den overhørig.
Folkesundheden bliver nødt til at være det vigtigste. Ganske
mange af de nordjyder, der er smittet med covid-19, er smittet på
grund af mink, og på grund af mutation er der en risiko i forhold
til en fremtidig vaccine. Så jeg mener, at substansen og indholdet
fortsat er det samme. Så er der sket en fejl i forhold til manglende
lovhjemmel for beslutningen. Det er en fejl. Det er også en beklage‐
lig fejl, og i lighed med hvad andre kolleger har sagt her i dag,
er jeg også af den overbevisning, at det forløb selvfølgelig skal
undersøges.
Kl. 14:11

Kl. 14:08

Statsministeren (Mette Frederiksen):
Det synes jeg i hvert fald ikke på nogen måde lyder som et urimeligt
krav, og vi har jo arbejdet med den her måde at tænke på i de andre
hjælpepakker, når der har været tale om generelle nedlukninger. Så
det er vi meget, meget åbne for at diskutere, og det er jo ikke sikkert,
det er sidste gang, vi i Danmark ser en regional nedlukning på
grund af nogle konkrete udfordringer, og det er heller ikke sikkert,
at vi undgår yderligere restriktioner på nationalt niveau. Vi er i en
situation lige nu, hvor vi har et fald i antal smittede, og det er, siger
jeg bare, ret vildt, fordi situationen i stort set resten af Europa eller

Formanden (Henrik Dam Kristensen):
Fru Pernille Vermund.
Kl. 14:11

Pernille Vermund (NB):
Så statsministeren står her i Folketingssalen i dag og frikender sig
selv og regeringen. Lovbrud kaldes fejl, og løgn kaldes uklar kom‐
munikation. Jeg synes, det er rystende, og jeg synes, det er voldsomt,
voldsomt skadeligt for folkestyret og for demokratiet. Jeg synes, det
bør stoppe her; lad os få sat en stopper for enhver form for magt‐
misbrug, også selv om man synes, at hensynet til folkesundheden
åbenbart er vigtigere. Jeg og Nye Borgerlige kommer til at sætte et

Tirsdag den 10. november 2020 (US 10)

mistillidsvotum til afstemning i Folketingssalen, og når statsministe‐
ren ikke selv vil drage konsekvenserne af de lovbrud og den løgn,
der er foretaget, så håber jeg, at demokratiet, at folkestyret, vil gøre
det.
Jeg forestiller mig, at statsministeren håber, at regeringen vil
blive beskyttet af venstrefløjen, men det tror jeg faktisk ikke. For der
findes heldigvis også ordentlige og retskafne mennesker på venstre‐
fløjen, for hvem forskellen på løgn og sandhed, uret og ret betyder
noget. Tror statsministeren virkelig, at sagen slutter her?
Kl. 14:12

Formanden (Henrik Dam Kristensen):
Statsministeren.
Kl. 14:12

Statsministeren (Mette Frederiksen):
Det synes jeg ikke den skal. For selvfølgelig skal det, når der bliver
begået en fejl, afdækkes, hvad det er, der ligger til grund for det.
Så det tror jeg ikke, og det mener jeg heller ikke det skal. Jeg er
jo af den principielle overbevisning, at man skal lade sig undersøge,
og det gælder alle regeringer, og i øvrigt også, at undersøgelser, der
er bestemt af andre, skal kunne fortsætte, når man tiltræder som
regering. Så svaret på det er nej.
Jeg bliver nødt til at angribe spørgsmålet omkring magtmisbrug.
Regeringen har haft en eneste interesse i den her sag, og det er folke‐
sundheden, hvad der desværre nu nødvendiggør, at danske mink slås
ned, hvad der er ulykkeligt og en tung beslutning. Det har intet med
magtmisbrug at gøre, men på grund af en beklagelig fejl har der ikke
været lovhjemmel til den beslutning, der er truffet. Og i det øjeblik
regeringen bliver bekendt med det her, overgår der også en besked til
Folketinget, og så skal vi selvfølgelig have den lovhjemmel på plads.
Kl. 14:13

Formanden (Henrik Dam Kristensen):
Fru Pernille Vermund for det sidste spørgsmål.
Kl. 14:13

Pernille Vermund (NB):
En minister straffes, hvis han forsætligt eller af grov uagtsomhed
tilsidesætter de pligter, der påhviler ham efter grundloven eller lov‐
givningen i øvrigt eller efter hans stillings beskaffenhed. Sådan står
der i ministeransvarsloven, og en minister med tusindvis af højt
betalte djøf'ere i ryggen kan ikke bare sige: Det vidste jeg virkelig
ikke. Undskyldelig uvidenhed gælder ikke for ministre.
En restauratør får en bøde af fødevareministeren for at glemme
at sætte et kryds i et skema, erhvervsdrivende forventes at kende og
administrere et virvar af love og regler, og der falder brænde ned,
hvis de overser bare én paragraf. Så skal ministre kunne frikende sig
selv for løgn og lovbrud? Mener statsministeren virkelig det?
Kl. 14:14

Formanden (Henrik Dam Kristensen):
Statsministeren.
Kl. 14:14

Statsministeren (Mette Frederiksen):
Der er to ting: Da vi træffer den meget svære beslutning, vi træffer
i sidste uge omkring aflivningen af danske mink, er der et hjemmels‐
pørgsmål i forhold til kompensationsdelen, men ikke i forhold til af‐
livningsdelen, og det er en fejl, og den skal selvfølgelig undersøges.
Jeg vil mene, at den rigtige måde at gøre tingene på, også i den her
sag, er, at når der bliver begået en fejl, skal det forløb afdækkes og
undersøges, og det har jeg allerede givet et tilsagn om igangsættes.

13

Kl. 14:15

Formanden (Henrik Dam Kristensen):
Spørgsmålet er slut. Jeg får lyst til at sige, at ord betyder noget, og at
de kan virke meget stærke her i Folketingssalen.
Så er det hr. Alex Vanopslagh.
Kl. 14:15

Spm. nr. US 10
Alex Vanopslagh (LA):
Tak for det. Onsdag indkalder statsministeren til et pressemøde, hvor
statsministeren giver den instruks, den ordre, at samtlige mink i Dan‐
mark skal aflives. Det er formentlig den mest vidtgående politiske
beslutning i nyere dansk historie. Den instruks, den ordre, viser sig
at være ulovlig. Fredag, 48 timer efter, sender man et brev ud til alle
minkavlerne om, at de skal aflive deres dyr. De får endda en bonus
for at gøre det hurtigt. Søndag eller lørdag, men formentlig søndag,
går det op for statsministeren, at den instruks og den ordre, som
statsministeren gav onsdag, er ulovlig, og så er det, at det begynder
at blive interessant, i forhold til hvad statsministerens reaktion er,
efter at statsministeren finder ud af, at det er ulovligt.
Fødevareministeren går ud og siger: Det er vi fuldstændig lige‐
glade med, det var meningen, at vi gjorde det her, også selv om vi
vidste, at det var ulovligt. Det finder vi så ud af ikke passer. Det,
som fødevareministeren siger, er simpelt hen usandt. Men statsmini‐
steren vælger ikke at irettesætte fødevareministeren. Tværtimod bli‐
ver den ulovlige instruks stadig væk eksekveret ude i den virkelige
verden, og selv om statsministeren ved, at det er ulovligt, gør stats‐
ministeren ingenting. Jeg var selv ude at besøge en minkfarm i går,
og inden jeg forlader minkfarmen, kommer der nogle fra forsvaret
forbi iført uniform, militære veste og det hele for at tjekke, at de nu
også afliver de raske mink.
Altså, de 48 timer, der følger, efter at statsministeren finder ud af,
at det, der er i gang, er ulovligt, er præget af passivitet og af, at man
ikke retter sin fødevareminister, når han taler usandt – at man ikke
gør en fløjtende fis før tirsdag morgen. Hvad er det, der går igennem
statsministerens hoved i de 48 timer, efter man finder ud af, at det,
man har gang i, er ulovligt, når man ikke gør noget ved det? Kort
sagt: Hvad i alverden er det, der foregår?
Kl. 14:17

Formanden (Henrik Dam Kristensen):
Statsministeren.
Kl. 14:17

Statsministeren (Mette Frederiksen):
Det forløb, der har været, er, at vi mandag i regeringen modtager
en risikovurdering fra sundhedsmyndighederne, hvad angår mink i
Danmark. I det ligger der en, må man sige, meget klar risikovurde‐
ring, som vi mener vi ikke kan sidde overhørig. Vi træffer umiddel‐
bart beslutning om, at minkene desværre må aflives, tirsdag, og vi
indkalder til et pressemøde onsdag.
Jeg ville, hvis jeg var blevet bekendt med i vores behandling
af det her, at der ikke var nogen lovhjemmel, have gennemført det
samme pressemøde onsdag med samme besked, men med en tilføjel‐
se om, at jeg ville have bedt Folketinget om en hastebehandling.
Det viser sig så efterfølgende, at der ikke var den lovhjemmel,
som jeg selvfølgelig lagde til grund for beslutningen. Det bliver vi
gjort opmærksomme på i Statsministeriet i løbet af weekenden, og
der bliver reageret på det med, at det selvfølgelig skal beskrives og
oversendes til Folketinget. Det mener jeg sådan set er den rigtige
måde at håndtere det på.

14

Tirsdag den 10. november 2020 (US 11)

Kl. 14:21

Kl. 14:18

Formanden (Henrik Dam Kristensen):
Hr. Alex Vanopslagh.

Formanden (Henrik Dam Kristensen):
Statsministeren.
Kl. 14:18

Kl. 14:21

Alex Vanopslagh (LA):
Undskyld, jeg synes, det er fuldstændig vanvittigt – alene det, at man
tirsdag træffer en af de mest vidtgående beslutninger overhovedet
i dansk politiks historie om at aflive samtlige mink, inklusive de
raske mink, og der ikke er en eneste i lokalet, der spørger: Har vi
overhovedet hjemmel til det? Har vi overhovedet hjemmel til at tage
folks private ejendom fra dem? Altså, der er jo et eller andet, der er
gået helt fuldstændig galt allerede på det stadie. Men man eksekverer
alligevel, og så finder man ud af, at det er ulovligt, og så er det jo, at
statsministeren ingenting gør ved, at fødevareministeren taler usandt,
at fødevareministeren påstår, at det har man hele tiden vidst, at det
er man ligeglad med, og ingenting gør ved, at man i de efterfølgende
48 timer stadig væk eksekverer på en ulovlig instruks.
Hvorfor er det, at statsministeren venter 48 timer med at tage
ansvar for det, der viste sig at være en ulovlig ordre? Hvorfor tager
man ikke ansvar for det allerede søndag? Det er jo statsministeren,
der onsdag siger, at alle mink skal aflives. Så finder man ud af i løbet
af weekenden, at det er ulovligt, og så gør man ingenting før tirsdag.
Jeg forstår simpelt hen ikke hvorfor. Hvad er det, der er sket?

Statsministeren (Mette Frederiksen):
Altså, hvad angår myndighedernes håndtering af den her sag kon‐
kret, bliver jeg nødt til at henvise til fødevareministeren. Men jeg vil
selvfølgelig gerne gentage det, som jo også har været omdrejnings‐
punktet for diskussionen i dag: Det her er en alvorlig situation, vi
står midt i en global pandemi. Vi har en meget, meget stor opgave i
at føre Danmark godt igennem den her krise og passe på danskernes
helbred, og derfor er vi i en situation, hvor vi desværre er nødsaget
til at få aflivet minkene. Det arbejde bør fortsætte, og jeg håber
inderligt, at vi får lovgrundlaget på plads så hurtigt som overhovedet
muligt, så vi ikke risikerer menneskeliv i den her diskussion.

Kl. 14:19

Formanden (Henrik Dam Kristensen):
Statsministeren.
Kl. 14:19

Statsministeren (Mette Frederiksen):
Jeg tror, vi bliver nødt til at holde fast i, at der er rigtig mange
aspekter i det her. Der er ét aspekt, der handler om de arme minkav‐
lere, som desværre får ødelagt deres livsværk på grund af en global
pandemi, og i forhold til håndteringen af dem og deres vilkår håber
jeg fortsat på en bred politisk aftale, så vi kan hjælpe de mennesker
godt på vej og få dem kompenseret for den ulykke, der har ramt
dem.
Da vi træffer beslutningen i regeringen, er der jo mange andre
hensyn at tage end det, der specifikt vedrører minkavlerne. Der er
nemlig et hensyn at tage i forhold til Nordjylland; det arbejde påbe‐
gyndes. Og der er i hele den her beslutning jo også potentielt store
interesser, danske interesser, på spil i det her, og derfor betyder has‐
tighed selvfølgelig noget. Men hvis vi havde været bekendt med, at
der ikke var lovhjemmel til det, jeg fortsat mener er den nødvendige
beslutning, nemlig at minkene skulle aflives, skulle det selvfølgelig
have været sagt allerede onsdag; det er klart.
Kl. 14:20

Formanden (Henrik Dam Kristensen):
Hr. Alex Vanopslagh for sit sidste spørgsmål.
Kl. 14:20

Alex Vanopslagh (LA):
Mit sidste spørgsmål er det samme som de sidste to gange, for jeg
har stadig ikke fået svar på det. Og altså, vi må jo tage et samråd om
sagen, hvis det er, at vi ikke kan få svar på det. Det, jeg savner et
svar på, er: Hvorfor er det, at man ikke trækker den ulovlige ordre
tilbage før i dag, når man har vidst det de sidste 48 timer? Det er
egentlig et ret banalt spørgsmål. Jeg er helt med på alt det, der går
forud for, at man finder ud af, at det er ulovligt – fair nok, fejl sker.
Jeg kan stadig ikke få det til at hænge sammen i mit hoved, at så
stor en fejl sker, men det, jeg er interesseret i, er, hvorfor det er, at
statsministeren ikke har reageret de sidste 48 timer på det.

Kl. 14:22

Formanden (Henrik Dam Kristensen):
Tak til hr. Alex Vanopslagh. Spørgsmålet er slut.
Så er det hr. Torsten Gejl, Alternativet.
Kl. 14:22

Spm. nr. US 11
Torsten Gejl (ALT):
Tak, formand. I Alternativet er vi jo heller ikke superimponerede
over fødevareministerens og regeringens håndtering af nedlukningen
af de her minkfarme og aflivningen af minkene. Men mit spørgsmål
går også på de her minkfarmere, og hvad der skal blive af dem, og
hvordan vi hjælper dem videre.
Der er jo 1.139 minkfarme, der skal lukkes ned nu, og i Alter‐
nativet bekymrer vi os om, hvordan vi hjælper de her mennesker
bedst muligt videre til nye erhverv. Kunne man her forestille sig,
at man måske prøver at hjælpe de mennesker, måske via en grøn
fond, videre med hensyn til at kunne fortsætte som farmere, måske
som bønder, måske endda som økologiske bønder, og udnytte, at
der faktisk er rigtig, rigtig godt salg i danske økologiske produkter?
Hvad tænker statsministeren, med hensyn til hvordan vi kan hjælpe
de her mennesker videre?
Kl. 14:23

Formanden (Henrik Dam Kristensen):
Statsministeren.
Kl. 14:23

Statsministeren (Mette Frederiksen):
Først bliver jeg nødt til lige at sige, at det er svært at høre spørgsmå‐
lene på grund af larmen udefra. Jeg håber, at jeg fik alle ordene
med i spørgsmålet, og forstår det sådan: om man kan forestille sig,
at vi aktivt understøtter, at nogle af de mennesker, der har arbejdet
direkte eller indirekte med minkproduktion, kan komme over i nogle
erhverv inden for landbrugsproduktionen, der kan minde om det, de
har lavet før, på den ene eller den anden måde. Det synes jeg selv‐
sagt er en rigtig god idé. Den flugter med nogle af de overvejelser,
vi selv har, i forhold til noget omstillingspulje, både i forhold til den
del af produktionsapparatet, som måtte kunne bruges til noget andet
– jeg kender ikke omfanget af det, skal jeg skynde mig at sige – men
jo også i forhold til de menneskelige kompetencer.
Jeg tror, at det her er vigtigt at have en meget direkte dialog med
de berørte, både minkavlerne, men også medarbejderne derude, for
der vil være tale om meget forskellige livssituationer og dermed og‐
så meget forskellige behov. Men idéen om hjælp til at blive omstillet
til andre former for landbrugsproduktion synes jeg grundlæggende er
god. Tak for det.

Tirsdag den 10. november 2020 (FM )

Kl. 14:26

Kl. 14:24

Formanden (Henrik Dam Kristensen):
Hr. Torsten Gejl.

15

Formanden (Henrik Dam Kristensen):
Statsministeren.
Kl. 14:24

Kl. 14:27

Torsten Gejl (ALT):
I vores spørgsmål lå der jo også det med, at man måske kunne
hjælpe de her mennesker over i økologiske erhverv, økologisk føde‐
vareproduktion.
Mit andet spørgsmål handler om, at regeringen jo skabte fest og
glæde på den grønne gang oppe hos Alternativet her på Christians‐
borg, da I annoncerede, at der skulle være to kødfrie dage om ugen
i de statslige institutioner, men så bakkede regeringen på det igen,
og det er selvfølgelig uforståeligt for os i Alternativet. Det kunne vi
bruge lang tid på at kritisere. Vi har brugt lidt tid på det, men det får
jo næppe de to kødfrie dage tilbage. Så i stedet for vil jeg høre, om
statsministeren vil støtte et forslag fra Dansk Vegetarisk Forening og
Alternativet om, at alle skal have ret til et plantebaseret alternativ i
det offentlige. Det kan f.eks. handle om, at en person, der har været
veganer i 30 år, som er på et hospital, og som er blevet opereret og
vågner op og skal have noget mad, ikke skal belastes af en rød bøf,
men derimod har ret til et plantebaseret alternativ.
Den seneste landsdækkende undersøgelse fra Coop viser, at 44
pct. af danskerne faktisk støtter retten til et plantebaseret alternativ,
mens 4 pct. er imod, og på Regionshospitalet Randers og Bispebjerg
Hospital har man haft den mulighed længe. Hvad tænker statsmini‐
steren om at få et plantebaseret alternativ for at indhente noget af
den CO2, vi har tabt på de kødfrie dage?

Statsministeren (Mette Frederiksen):
Altså, hvis vi tager de tre projekter, er der jo heldigvis truffet en
beslutning om en Femernforbindelse, og det er vi mange der er
glade for – vi får bundet Europa endnu tættere sammen, vi får
bundet Danmark og Tyskland sammen. Det betyder rigtig meget
for arbejdspladser på Lolland og Falster og det sydlige Sjælland.
Motorveje kommer vi til at forholde os til i forbindelse med en
infrastrukturplan, forhåbentlig også kollektiv trafik – det vil i hvert
fald være vores tilgang. Kattegatforbindelsen er der jo ikke truffet en
konkret beslutning om.
Vi skal sikre, at vi transporterer os stadig mere grønt, men vi
skal jo også sikre, at folk faktisk kan transportere sig og komme på
arbejde og få en hverdag til at hænge sammen, og det balancepunkt
kommer vi jo til at forholde os til i den kommende tid, hvad enten
det er en diskussion omkring biler, eller det er en diskussion omkring
infrastruktur.
Kl. 14:27

Formanden (Henrik Dam Kristensen):
Tak til hr. Torsten Gejl, og tak til statsministeren.
Hermed er spørgetimen slut.

Kl. 14:25

Formanden (Henrik Dam Kristensen):
Tak. Statsministeren, værsgo.
Kl. 14:25

Statsministeren (Mette Frederiksen):
Jamen jeg tænker egentlig, at jeg grundlæggende helst ikke vil have,
at vi fra centralt hold skal bestemme, hvilken mad der serveres i
hvilke kantiner. Den diskussion, der har været i forhold til det her
med kødfrie dage, skyldes jo, at vi har en 70-procentsmålsætning,
som er vedtaget bredt, og som kommer til at kræve nogle svære
beslutninger og også nogle ofre. Og man kan sige, at den diskussion
jo viser, at der herfra ikke er så mange nemme beslutninger tilbage.
Det kommer med en pris at ville nå op på de 70 pct., men min
grundlæggende holdning er jo, at vi egentlig skal blande os så lidt
som muligt i de beslutninger, man godt kan træffe lokalt. Det vil jeg
også prøve at lade være min ledetråd her.
Kl. 14:26

Formanden (Henrik Dam Kristensen):
Så er det det sidste spørgsmål. Værsgo til hr. Torsten Gejl.
Kl. 14:26

Torsten Gejl (ALT):
Det er et spørgsmål fra et af vores medlemmer. Vi lader altid med‐
lemmer stille spørgsmål, og det her er så fra Helle Wium, som roser
regeringens arbejde med klimaloven, men spørger: Hvordan er det
muligt at opnå den store klimagasreduktion med igangværende pro‐
jekter, såsom en fortsat udbygning af motorvejsnettet, Femernforbin‐
delsen og en Kattegatforbindelse, som vil generere et enormt forbrug
af råstoffer, som der i øvrigt er mangel på, og efterfølgende CO2-ud‐
slip under udbygningen og efterfølgende en øgning af trafikken?
Vores medlem har hørt et tal på 30.000 biler i døgnet på en eventuel
Kattegatforbindelse. Hvordan kan vi opnå den CO2-reduktion, der er
nødvendig, hvis vi går i gang med de her store, store projekter?

Kl. 14:28

Meddelelser fra formanden
Formanden (Henrik Dam Kristensen):
I dag er der følgende anmeldelser:
Beskæftigelsesministeren (Peter Hummelgaard):
Lovforslag nr. L 76 (Forslag til lov om ændring af lov om arbejds‐
løshedsforsikring m.v., lov om sygedagpenge og lov om aktiv so‐
cialpolitik. (Forlængelse af dagpengeperioden og retten til sygedag‐
penge samt genindførelse af forlængelse af 12-månedersperioden i
225-timersreglen)).
Ministeren for fødevarer, fiskeri og ligestilling (Mogens Jensen):
Lovforslag nr. L 77 (Forslag til lov om aflivning af og midlertidigt
forbud mod hold af mink).
Carl Valentin (SF) og Jacob Mark (SF):
Beslutningsforslag nr. B 79 (Forslag til folketingsbeslutning om at
modtage flygtningebørn fra Grækenland).
Liselott Blixt (DF), Birgitte Bergman (KF), Mette Thiesen (NB) og
Henrik Dahl (LA) m.fl.:
Beslutningsforslag nr. B 80 (Forslag til folketingsbeslutning om, at
regeringen pålægges ikke at indføre en ret til juridisk kønsskifte for
børn).
Titlerne på de anmeldte sager vil fremgå af www.folketingstiden‐
de.dk (jf. ovenfor).

16

Tirsdag den 10. november 2020 (UVP )

Fra medlem af Folketinget hr. Edmund Joensen, der har orlov, har
jeg modtaget meddelelse om, at han fra og med den 11. november
2020 atter kan give møde i Tinget.
Magnus Rasmussens hverv som midlertidigt medlem af Folketin‐
get ophører fra nævnte dato at regne.
Medlem af Folketinget hr. Søren Egge Rasmussen (EL) har meddelt
mig, at han ønsker at tage følgende forslag tilbage:
Forslag til folketingsbeslutning om forbud mod minkavl.
(Beslutningsforslag nr. B 24).
Ønsker nogen at optage dette beslutningsforslag?
Da det ikke er tilfældet, er beslutningsforslaget bortfaldet.

Det næste punkt på dagsordenen er:
2) Spørgsmål om meddelelse af orlov til og indkaldelse af sted‐
fortræder for medlem af Folketinget Morten Østergaard (RV).

Det næste punkt på dagsordenen er:
4) Spørgsmål om fremme af forespørgsel nr. F 16:
Forespørgsel til sundheds- og ældreministeren om identifikati‐
onsnummer for personalet i psykiatrien.
Af Liselott Blixt (DF) og Peter Skaarup (DF).
(Anmeldelse 05.11.2020).
Sammen med dette punkt foretages:
5) Spørgsmål om fremme af forespørgsel nr. F 17:
Forespørgsel til beskæftigelsesministeren om den fortsat stigende
pensionsalder.
Af Karsten Hønge (SF) og Jette Gottlieb (EL).
(Anmeldelse 06.11.2020).
Kl. 14:30

Formanden (Henrik Dam Kristensen):
Hvis ingen gør indsigelse mod fremme af disse forespørgsler, betrag‐
ter jeg Tingets samtykke som givet.
Det er givet.

Kl. 14:29

Formanden (Henrik Dam Kristensen):
Medlem af Folketinget Morten Østergaard (RV) har søgt om orlov
fra den 10. november 2020, jævnfør forretningsordenens § 41, stk. 3,
litra a.
Hvis ingen gør indsigelse, betragter jeg det som vedtaget, at der
meddeles orlov som ansøgt, og at stedfortræderen indkaldes som
midlertidigt medlem.
Det er vedtaget.

Det næste punkt på dagsordenen er:
6) 1. behandling af lovforslag nr. L 65:
Forslag til lov om ændring af konkursloven, lov om Lønmod‐
tagernes Garantifond og lov om lønmodtageres retsstilling ved
virksomhedsoverdragelse. (Værneting ved gældssanering og æn‐
dringer i rekonstruktionsreglerne som følge af covid-19).
Af justitsministeren (Nick Hækkerup).
(Fremsættelse 21.10.2020).
Kl. 14:30

Forhandling
Det næste punkt på dagsordenen er:
3) Indstilling fra Udvalget til Valgs Prøvelse:
Godkendelse af stedfortræder som midlertidigt medlem af Fol‐
ketinget for Morten Østergaard (RV).

Formanden (Henrik Dam Kristensen):
Forhandlingen er åbnet. Værsgo, hr. Rasmus Stoklund, Socialdemo‐
kratiet.
Kl. 14:31

Kl. 14:29

Formanden (Henrik Dam Kristensen):
Fra Udvalget til Valgs Prøvelse har jeg modtaget indstilling om, at
1. stedfortræder for Det Radikale Venstre i Østre Storkreds, Susan
Kronborg, godkendes som midlertidigt medlem af Folketinget fra
og med den 10. november 2020, i anledning af Morten Østergaards
orlov.
Er der nogen, der ønsker ordet?
Da det ikke er tilfældet, vil jeg med Tingets samtykke til at
undlade afstemning betragte indstillingen som vedtaget.
Den er vedtaget.

(Ordfører)
Rasmus Stoklund (S):
Tak for ordet. Jeg vikarierer i dag for Socialdemokratiets retsordfø‐
rer, hr. Jeppe Bruus, som fortsat er i karantæne, fordi han har haft
coronavirus.
Coronapandemien er også baggrunden for dette lovforslag. Lige
nu kæmper rigtig mange danske virksomheder med de økonomi‐
ske konsekvenser af covid-19-pandemien, og smittespredningen har
ramt mange virksomheder på indtjeningen. Derfor er behovet for at
hjælpe ellers sunde virksomheder med at komme på fode igen større,
end det plejer at være.
Hvis en virksomhed er insolvent, har den mulighed for at søge
om rekonstruktion. Det giver mulighed for at hjælpe en sund virk‐
somhed igennem en periode med økonomiske vanskeligheder, uden
at virksomheden går konkurs og ejere og kreditorer mister penge og
deres medarbejdere mister deres arbejde.
Lovforslaget her skal forbedre de lovgivningsmæssige rammer
for at søge om rekonstruktion. De forslag, som lovforslaget bygger
på, kommer fra Konkursrådet og de anbefalinger, de har givet, og
lovforslaget vil bl.a. gøre rekonstruktion billigere og mere attraktiv
for især mindre virksomheder. Samtidig skal en fejlslagen rekon‐
struktion ikke automatisk medføre konkurs.

Tirsdag den 10. november 2020 (L 65)

Lovforslaget vil også gøre det lettere at lave en virksomhedsover‐
dragelse under en rekonstruktionsbehandling, sådan at andre kan
føre virksomheden videre.
Dette lovforslag vil forhåbentlig gøre rekonstruktion til et attrak‐
tivt tilbud for flere, især under den nuværende pandemi, men også
i fremtiden vil det forhåbentlig betyde, at flere vil søge om rekon‐
struktion og få virksomheden på ret kurs igen, i stedet for at virk‐
somheder med midlertidige problemer går konkurs.
Det er en glædelig nyhed for alle, hver gang en konkurs afvær‐
ges, og vi håber, at lovforslaget her vil give flere af den slags glæde‐
lige nyheder.
Samtidig indebærer lovforslaget også en tilretning af værnetings‐
reglerne for gældssanering, fordi de nuværende regler er i strid med
EU-retten. Fremover bliver det sådan, at det er det sted, en borger
samlet set har den største tilknytning, der bliver afgørende og ikke
pr. definition borgerens bopæl.
På den baggrund bakker Socialdemokratiet op om lovforslaget.
Tak for ordet.
Kl. 14:33

Den fg. formand (Christian Juhl):
Tak til Socialdemokraternes ordfører. Der er ikke nogen korte be‐
mærkninger, så vi går videre til hr. Preben Bang Henriksen fra
Venstre, Danmarks Liberale Parti.
Kl. 14:33

(Ordfører)
Preben Bang Henriksen (V):
Jeg skal indledningsvis sige, at jeg ud over at tale på Venstres vegne
taler på vegne af Nye Borgerlige, som er optaget af et andet møde
p.t. Det forslag, vi skal kigge på her, er et forslag, der ændrer værne‐
tingsreglerne for gældssanering, sådan at bor man i Sverige, kan man
stadig væk blive gældssaneret i Danmark. Det kan vi selvfølgelig
fuldt ud støtte. Det er selvfølgelig rart at blive gældssaneret, men
dem, der bor i udlandet, skal nok være klar over, at fordringerne
altså ikke akkorderes, for så vidt angår de udenlandske fordringer.
Det er så, hvad det er.
Herudover indeholder forslaget nogle tekniske detaljer, som jeg
ikke skal komme nærmere ind på her, men som Socialdemokratiets
ordfører sagde, er det vigtigste, at man ligestiller rekonstruktion
og konkurs i relation til virksomhedsoverdragelse. Det kommer alt‐
så til at være de samme regler, der gælder, specielt i relation til
lønmodtagernes retsstilling, når man overdrager en virksomhed i
en rekonstruktionsperiode, som når man gør det fra et konkursbo.
Det er super fint, for der har åbenbart været en tendens til, at det
var bedst eller nemmest at gå konkurs og så få overdraget i den
situation. Summa summarum kan Venstre fuldt ud støtte forslaget.
Kl. 14:35

Den fg. formand (Christian Juhl):
Tak til Venstres ordfører. Der er ingen korte bemærkninger, og vi
går hurtigt videre til hr. Hans Kristian Skibby, der er fra Dansk
Folkeparti.
Kl. 14:35

(Ordfører)
Hans Kristian Skibby (DF):
Tak. Nogle vil måske mene, at det her lovforslag kunne virke lidt
kedeligt i sin udformning, og at der kunne være risiko for, at folk
faldt i søvn her i Folketingssalen under lovbehandlingen. Så er det
selvfølgelig godt, at vi har nogle udenfor til at holde os vågne med
høj musik og rabalder ved at slå på forskellige grydelåg osv., men
det må vi jo så lære at håndtere på en anden måde.
Justitsministeren har fremsat lovforslaget den 21. oktober, og
det er et forslag, som det også blev nævnt af Socialdemokraternes

17

ordfører, som tager hånd om to forskellige formål. Det første er at
bringe værnetingsregler for gældssanering i overensstemmelse med
EU-ret, og det er selvfølgelig fint, at man netop går ind og kigger
på, hvor henne folk har deres bopæl, og at man ikke har en snæver
diskussion, i forhold til om man har bopæl i Danmark eller ej.
Eksempelvis er det jo vigtigt, at vi på den her måde gør det muligt at
komme efter dem, der skylder penge til det offentlige. Og det er jo
vigtigt at præcisere, at der ikke ændres på betingelserne for at opnå
gældssanering med det lovforslag, som justitsministeren har fremsat.
Det andet formål angår konkursdelen for virksomheder med
det, der hedder forbigående økonomiske problemer, eksempelvis på
baggrund af den meget triste coronasituation, vi har, hvor der er
virksomheder, der har måske store, men forhåbentlig forbigående
økonomiske problemer. Der er det muligt i forhold til de anbefalin‐
ger, der kommer fra Konkurrencerådet, at lave nogle tilføjelser, som
samtidig sikrer, at fordringshavernes retsstilling bibeholdes, og at
man naturligvis ikke mister sin ret til at stå forrest i køen for dem,
der skal have penge, hvis det skulle ende med en konkurs. Begge
dele er nogle ting, som Dansk Folkeparti kan støtte.
Kl. 14:37

Den fg. formand (Christian Juhl):
Tak for det. Der er ingen korte bemærkninger. Vi går videre til
Radikale Venstres ordfører, hr. Kristian Hegaard. Velkommen.
Kl. 14:37

(Ordfører)
Kristian Hegaard (RV):
Tak for ordet. Formålet med lovforslaget her er først at bringe vær‐
netingsreglerne for gældssanering i overensstemmelse med EU-ret‐
tens regler om fri bevægelighed. Det er jo selvfølgelig vigtigt, at
vores regler passer med det i forhold til den dom, der blev afsagt
ved EU-Domstolen, dom af 11. juli sidste år. Det næste, der også er
vigtigt med lovforslaget, er, at vi i anledning af den triste covid-19situation, vi står i, forbedrer de lovgivningsmæssige rammer for,
at virksomheder, som er levedygtige, men har aktuelle økonomiske
vanskeligheder, som i forhold til den situation, de står i, vurderes
at være forbigående, kan videreføres i stedet for at blive erklæret
konkurs.
Det er vi meget positive over for i Radikale Venstre, og det
bygger også på grundige overvejelser fra Konkursrådet. Vi er også
villige til at kigge på nogle af de input, der har været gennem
høringssvarene. Der er f.eks. nogle, der påpeger, at det måske er
en lidt kort tidsfrist, kreditorer har, til at påpege deres krav inden
for 5 dage. Skulle det måske være 10 dage? Der er en række ting i
dem, vi er villige til at kigge på. Men vi er ellers positive over for
lovforslaget.
Kl. 14:39

Den fg. formand (Christian Juhl):
Tak for det til hr. Kristian Hegaard, og velkommen til fru Karina
Lorentzen Dehnhardt fra Socialistisk Folkeparti.
Kl. 14:39

(Ordfører)
Karina Lorentzen Dehnhardt (SF):
Tak for ordet. Det er jo en ordentlig moppedreng af et lovforslag
at komme igennem, og det indeholder en del ting. Jeg vil sige, at
vi i SF er positive over for den del af lovforslaget, som opdaterer
værnetingsreglerne i forbindelse med gældssanering, så de flugter
med EU-retten på området, og så de samtidig også forbedrer mulig‐
hederne for at undgå konkurs for levedygtige virksomheder, der har
forbigående økonomiske vanskeligheder. Det er jo desværre en risi‐
ko, nogle virksomheder ser ind i lige nu på grund af corona. Det er
også positivt, at Lønmodtagernes Garantifond fremover skal foretage

18

Tirsdag den 10. november 2020 (L 65)

udbetalinger af lønrestancer allerede i forbindelse med indledningen
af arbejdsgiverens rekonstruktionsbehandling, når det handler om et
krav fra lønmodtagerne, der før eller under rekonstruktionsbehand‐
lingen er opsagt og fritstillet. Vi noterer os, at også Fagbevægelsens
Hovedorganisation synes, det er en god idé.
Vi mener, at forslaget måske har nogle mangler, som vi ser frem
til at drøfte under udvalgsbehandlingen. Vi har f.eks. noteret os, at en
fejlslagen rekonstruktion efter forslaget ikke automatisk ender med
afsigelse af konkursdekretet. Det vil vi gerne have vurderet konse‐
kvenserne af. Og så er der domstolene, som mener, at forslaget påfø‐
rer dem en merudgift. Her er vi selvfølgelig optaget af, om det er
fuldt finansieret. Vi vil gerne rose ministeren for at have udeladt den
del af Konkursrådets lovudkast, som udelukker skyldnerens ansatte
fra de personer, som skal have meddelelse om rekonstruktionens
ophør. Det er ikke medtaget i lovforslaget, og det synes vi i SF er
godt.
Men på den baggrund vil jeg så sige, at vi også støtter lovforsla‐
get.
Kl. 14:41

Den fg. formand (Christian Juhl):
Tak til fru Karina Lorentzen Dehnhardt. Og velkommen til fru Victo‐
ria Velasquez fra Enhedslisten – De Rød-Grønne.
Kl. 14:41

(Ordfører)
Victoria Velasquez (EL):
Tak for det. Nogle kunne måske have håbet, at det her havde været
en livlig debat om de fordele, der kan være ved forbehold i forhold
til EU, og hvilke muligheder det skaber – men det ser ikke sådan
ud. Jeg vil sige, at i Enhedslisten er vi jævnt hen enige i Konkursrå‐
dets vurdering vedrørende gældssanering for personer med bopæl i
udlandet og har ingen indvendinger i forhold til rådets tolkning af
grundkravene om, at centrum for skyldneres økonomiske, politiske
og sociale hovedinteresse skal findes der, hvor skyldneren har indgi‐
vet begæring og gældssanering. Værnetingsregler for gældssanering
skal fortsat gå ud fra, at sagerne behandles i den retskreds, hvor
sagen har størst tilknytning. I Enhedslisten kan vi også bakke op om
Konkursrådets anbefalinger til ændringer, som letter omkostningerne
i forbindelse med rekonstruktionssagerne, i håb om at det vil få flere
særligt små og mellemstore virksomheder og erhvervsdrivende til
at benytte sig af mulighederne, så lukningstruede, men levedygtige
virksomheder kan videreføres i stedet for at blive erklæret konkurs.
Og så er vi desuden tilfredse med Konkursrådets vurdering og Ju‐
stitsministeriets forslag til regelændringer, som muliggør dækning af
lønmodtagernes lønkrav m.v. før, under og efter rekonstruktionsbe‐
handling. Derfor bakker vi op om lovforslaget. Tak.
Kl. 14:42

Den fg. formand (Christian Juhl):
Selv tak. Og velkommen til fru Mona Juul fra Det Konservative
Folkeparti.
Kl. 14:42

(Ordfører)
Mona Juul (KF):
Tak for ordet. Jeg er her i stedet for hr. Naser Khader – jeg tager mig
af alle Konservatives sager i dag. Det her lovforslag er, som det også
er blevet sagt, opdelt i to, hvis man kan sige det sådan. Regeringen
foreslår først og fremmest, at værnetingsreglerne for gældssanering
skal bringes i overensstemmelse med EU-retten. Og derudover fore‐
slås det at forbedre mulighederne for levedygtige virksomheder med
midlertidige økonomiske problemer for at undgå konkurs. En dom
fra EU-Domstolen i juni 2019 viser, at bopælskravene i konkurslo‐
ven i forbindelse med sager om gældssanering står i strid med den

fri bevægelighed. Det skal vi selvfølgelig rette op på, for Danmark
skal selvfølgelig leve op til gældende lov for EU. For Konservative
er det en selvfølge, at Danmark skal leve op til de regler, som det
fællesskab, vi frivilligt har indtrådt i, har vedtaget.
Den anden del af lovforslaget, der vedrører virksomheders mulig‐
hed for videreførelse på trods af midlertidige økonomiske problemer,
er vi også glade for. For i en tid, hvor vores virksomheder i den grad
er presset, skal vi tage et særligt hensyn. Og selv om vi gerne vil
rose regeringen for det her forslag, vil vi også gerne give regeringen
en del med på vejen – i særdeleshed nu, hvor det er skatteministeren,
der er vikar. For hvis regeringen virkelig vil gøre noget for vores
virksomheder, kunne det jo være, at man måske også skulle begynde
at se på, hvordan man kunne gøre det billigere og nemmere at drive
virksomhed i Danmark. Vi har masser af idéer i Det Konservative
Folkeparti til, hvordan man gør det, hvis regeringen skulle mangle
noget. Og bortset fra det støtter vi forslaget.
Kl. 14:44

Den fg. formand (Christian Juhl):
Tak for det. Der er ingen korte bemærkninger, og derfor går vi
videre i rækken. Er der nogen til stede fra Nye Borgerlige? Det
er der ikke, og Liberal Alliance har meddelt, at de ikke deltager i
førstebehandlingen af det her lovforslag. Derfor er vi kommet til den
fungerende justitsminister. Værsgo.
Kl. 14:44

(Justitsministeren)
Morten Bødskov (fg.):
Tusind tak, formand, og tak for den meget positive opbakning, der
har været til forslaget her i dag. Som det også er sagt, er virkelighe‐
den jo den, at mange virksomheder, navnlig små og mellemstore
virksomheder, for tiden oplever økonomiske vanskeligheder som
følge af coronapandemien. Ud over de mange hjælpepakker er det
vigtigt for regeringen at sikre, at flest mulige virksomheder undgår
konkurs og også kan drives videre. Formålet med det lovforslag,
som vi behandler i dag, er som sagt at forbedre mulighederne for,
at virksomheder, der er levedygtige, kan videreføres i stedet for at
blive erklæret konkurs. Det er til gavn for virksomhederne, og det
er ikke mindst også til gavn for de mange lønmodtagere, som ellers
risikerer at miste deres arbejde. Formålet med lovforslaget er også
at bringe værnetingsreglerne for gældssanering i overensstemmelse
med EU-retten.
Hvis vi først ser på reglerne for rekonstruktion, har de som sagt
til formål at skabe mulighed for en videreførelse af virksomheder,
som er levedygtige, når der ses bort fra de aktuelle økonomiske
vanskeligheder, som virksomheden måtte befinde sig i. Rekonstruk‐
tionsreglerne anvendes i dag ikke særlig ofte. Det kan skyldes, at
reglerne er omkostningstunge, og at virksomhederne efter en fejlsla‐
gen rekonstruktion automatisk erklæres konkurs. Med lovforslaget
ønsker regeringen at forbedre de lovgivningsmæssige rammer for vi‐
dereførelsen af levedygtige virksomheder og deres ansatte, samtidig
med at der tages hensyn til kreditorerne. Det forventes, at forslaget
vil øge virksomhedernes incitament til at forsøge at blive rekonstrue‐
ret. Det skyldes, at virksomhederne ikke længere kan se frem til en
automatisk konkursbehandling, hvis rekonstruktionen slår fejl tidligt
i forløbet. Det skyldes også, at den likviditetsmæssige belastning ved
at skulle udpege en regnskabskyndig tillidsmand og stille sikkerhed
for en senere konkursbehandling ophæves.
Den anden del af lovforslaget drejer sig som nævnt om værne‐
tingsreglerne for gældssanering. Det følger i dag af konkursloven,
at en ansøgning om gældssanering behandles ved en dansk domstol,
hvis skyldneren har hjemting, dvs. bopæl, i Danmark. EU-Domsto‐
len har imidlertid i en dom af 11. juli 2019 fundet, at bopælskravet
i konkursloven i sager om gældssanering er i strid med arbejds‐
kraftens fri bevægelighed. Den dom medfører så, at bopælskravet

Tirsdag den 10. november 2020 (L 66)

i konkursloven i sager om gældssanering skal ændres, sådan at
også personer uden bopæl i Danmark i nogle tilfælde kan ansøge
om gældssanering her i landet. Det foreslås på den baggrund, at
begæring om gældssanering fremover indgives til skifteretten i den
retskreds, hvor centrum for skyldnerens hovedinteresser er.
Med de bemærkninger vil jeg gerne takke for den meget positive
opbakning til forslaget. Der var et par enkelte spørgsmål fra SF om‐
kring merudgifterne og også om den automatiske konkursbegæring;
det prøver vi at kigge på i udvalgsarbejdet. Og så vil jeg takke for de
positive bemærkninger til lovforslaget.
Kl. 14:48

Den fg. formand (Christian Juhl):
Tak for det. Der er ingen kommentarer, så vi siger tak til den funge‐
rende justitsminister.
Der er ikke flere, som har bedt om ordet, og derfor er forhandlin‐
gen slut.
Jeg foreslår, at lovforslaget henvises til Retsudvalget. Hvis ikke
nogen af jer gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
7) 1. behandling af lovforslag nr. L 66:
Forslag til lov om retsafgifter.
Af justitsministeren (Nick Hækkerup).
(Fremsættelse 21.10.2020).
Kl. 14:48

Forhandling
Den fg. formand (Christian Juhl):
Forhandlingen er åbnet, og den første, der får ordet, er hr. Rasmus
Stoklund fra Socialdemokratiet. Værsgo.
Kl. 14:49

(Ordfører)
Rasmus Stoklund (S):
Tak, formand. Som ved det tidligere lovforslag vikarierer jeg for
vores retsordfører, hr. Jeppe Bruus. Lovforslaget handler om en ny
lov om retsafgifter, altså de penge, man som borger eller virksomhed
betaler for sagsanlæg og andre retlige handlinger.
Retsafgifter er en væsentlig indtægtskilde, der sidste år indbragte
staten næsten 0,5 mia. kr., og samtidig har afgifterne en adfærdsre‐
gulerende effekt, idet det betyder, at borgere og virksomheder er
mindre tilbøjelige til at anlægge fuldstændig udsigtsløse sager, der
optager domstolenes tid. Det frigiver tid til de mange andre vigtige
opgaver, som domstolene jo har.
Lovforslaget her gør retsafgifterne mere gennemskuelige. Den
nuværende lov om retsafgifter har 50 år på bagen og er blevet ændret
et utal af gange. Med en ny opdateret lovgivning bliver retsafgifterne
forsimplet, bl.a. ved at de kommer til at udgøre et fast beløb frem
for en procentdel af sagens omkostninger. Samtidig sikrer loven, at
retssystemet fortsat er tilgængeligt for befolkningen. Retsafgifterne
er vigtige for staten og for domstolenes arbejde, men de må selvføl‐
gelig ikke blive så høje, at de reelt lukker døren for retssystemet for
borgere, som har brug for at føre en sag ved domstolene. Samtidig er
det vigtigt, at sager om myndigheders beføjelser i al væsentlighed er
fritaget fra afgift.

19

Vi mener, at lovforslaget her vil gøre retsafgifterne mere tidssva‐
rende og overskuelige for befolkningen, og på den baggrund støtter
Socialdemokratiet lovforslaget. Tak for ordet.
Kl. 14:50

Den fg. formand (Christian Juhl):
Selv tak. Der er ingen korte bemærkninger, så vi iler videre til
Venstres ordfører, nemlig hr. Preben Bang Henriksen. Værsgo.
Kl. 14:50

(Ordfører)
Preben Bang Henriksen (V):
Tak for det. Jeg skal indledningsvis sige, at jeg ud over at tale på
Venstres vegne tillige taler på vegne af Nye Borgerliges fru Pernille
Vermund, som er optaget andetsteds her i huset af et andet møde.
Jeg tror, jeg kan sige, at på ethvert advokatkontor er den mest
slidte bog ikke den om funktionærretten, den om problemer ved
handel med fast ejendom eller den om selskabsretten, men det er den
om retsafgiftsloven i kommenteret udgave. Det er utrolig komplekst,
som det er i dag, og det er virkelig et studie for både advokater og
for de dommere, der under forberedelsen påser, at der er betalt den
rigtige retsafgift. Det lægger forslaget op til at forenkle, og det synes
jeg er en rigtig god idé: Procentbaserede afgifter erstattes af faste
beløb, hvor nogle går op, og nogle går ned.
Det eneste problem, jeg og vi fra Venstre ser i den her sag, er
sådan set, at når man regulerer op og ned og ud og ind, ja, så ender
det med 15 mio. kr. mere i statskassen, og det er ovenikøbet på
et område, hvor problemerne for den almindelige borger og virksom‐
hed er meget store i relation til omkostninger – det bliver så altså
15 mio. kr. dyrere her. Det betragter vi faktisk som en skat, og i
en tid, hvor mulighederne for fri proces og retshjælp for borgere
osv. er indskrænket, er det som sagt dybt uheldigt. Men jeg skal
tilkendegive, at hvis de 15 mio. kr. kan reguleres i de satser, der er,
så det bliver til et nulsumsspil, så kan Venstre tilslutte sig forslaget,
men hvis ikke, betragter vi det som en ekstra skat for borgerne,
ovenikøbet for de borgere, der er så uheldige at skulle anlægge en
retssag, og så bliver det et nej herfra. Tak.
Kl. 14:52

Den fg. formand (Christian Juhl):
Der er en kort bemærkning fra fru Karina Lorentzen Dehnhardt.
Kl. 14:52

Karina Lorentzen Dehnhardt (SF):
Jeg vil sige, at jeg har nøjagtig den samme bekymring som Venstres
retsordfører. Jeg kan faktisk ikke overskue, hvad konsekvenserne er
af at justere op og ned på alle de her satser. Jeg kan bare henholde
mig til, at Retsplejerådet har afleveret noget, og det er selvfølgelig
svært at modsige. Jeg tænker, at det er rigtig vigtigt, vi får lavet en
evaluering af det her område, så vil Venstre være med til at bakke
det op? Det er bare, fordi Justitsministeriet faktisk allerede har afvist
det, og derfor afhænger det formentlig lidt af Venstres tilslutning til
sådan en evaluering, altså om det kan lade sig gøre.
Kl. 14:53

Den fg. formand (Christian Juhl):
Ordføreren.
Kl. 14:53

Preben Bang Henriksen (V):
Det kan jeg svare meget klart på. Hvis fru Karina Lorentzen Dehn‐
hardt med ordene evaluering af det her område mener borgerens ad‐
gang til at gå i retten, herunder spørgsmålet om, om omkostningerne
ved en retssagsbehandling er blevet så høje, at mange borgere holder
sig ude af retssystemet, selv om de i øvrigt har en sag, der fortjente

20

Tirsdag den 10. november 2020 (L 66)

at blive afgjort der, er svaret: Ja, Venstre vil meget gerne gå med i
dette arbejde.
Kl. 14:53

Den fg. formand (Christian Juhl):
Spørgeren? Der er ikke flere spørgsmål. Vi går videre til næste
ordfører, og det er hr. Hans Kristian Skibby fra Dansk Folkeparti.
Værsgo.
Kl. 14:54

(Ordfører)
Hans Kristian Skibby (DF):
Justitsministeren har fremsat et forslag til en ny lov om retsafgifter,
og det gode ved det er jo, at man så samtidig ophæver en anden lov.
Det er så bare skidt, at de begge to hedder nøjagtig det samme.
Den nuværende lov om retsafgifter er faktisk af en ældre årgang
– den er helt tilbage fra 1969 – og det er faktisk samme år, som
jeg blev født. Så man kan bare se på sig selv, så ved man, at det
er en halvgammel tudse af en lov, som vi nu siger farvel til, og
der kommer så en opdateret, ny lov. I Dansk Folkeparti er vi glade
for, at vi får et opgør med noget af det, der har været rigidt ved
netop den her administration af, hvordan man laver beregninger af
retssagens værdi i forhold til den regning, som man vil få i forhold
til retsafgifter.
Nu kommer der en model, som – i hvert fald efter formodnin‐
gerne i de indlæg, der har været – bliver et relativt nemmere og
ukompliceret system, og det er noget, som nogenlunde giver de
samme indtægter til staten, altså omkring de her 450 mio. kr. Der vil
jeg da gerne sige, at jeg selvfølgelig også noterede mig, at Venstres
ordfører var ude at sige, at det jo er en stigning på omkring de
3 pct., og man kan selvfølgelig godt reflektere over, om det nu
også er nødvendigt. Hvis man kigger på justitsministerens skriftlige
fremsættelse af lovforslaget den 21. oktober, står der faktisk på side
to netop nogle eksempler, som illustrerer de forenklinger, som man
kan sammenfatte ud fra den her nye lov om retsafgifter.
Der er det jo rigtigt, at man kan se, at mange retsafgifter udgår,
altså bliver fuldstændig fjernet. Det kan der være sund fornuft i. Men
der er også nogle steder, hvor vi selvfølgelig kan se frem til, at der
kommer en stigning i retsafgiften. Nogle af de steder, hvor der kan
ses frem til en stigning, er jo i hvert fald eksempelvis minimumsaf‐
giften, der ikke har været reguleret siden 1989, og det er f.eks. i
forhold til søgsmål, i forhold til fogedsager osv. Det er fint.
I Dansk Folkeparti er vi glade for, at vi får nogle af afgifterne
fjernet, eksempelvis også afgiften for begæring af egen personlig
konkurs. Nogle vil måske sige, at det er lidt tragikomisk, hvis man
går konkurs, at man så skal gå ned at sige: Goddag, jeg vil gerne
anmode om at begære mig selv konkurs. Og så skal man sige til
den konkursramte: Jamen det bliver så 750 kr. Der er måske allerede
nogle, der synes, at det virker en kende usmart.
Der er nogle enkelte steder, hvor gebyrerne bliver fjernet, og det
mener vi også der er sund fornuft i, ikke mindst i forhold til udlæg i
forbindelse med dødsbo og i forbindelse med nogle af de sager, der
kører, om begravelsesomkostninger osv.
Så samlet set synes vi, det er meget fornuftigt. Og for at tage
forskud på eventuelle spørgsmål vil jeg sige, at Dansk Folkeparti
også godt kan støtte, at der kommer en undersøgelse af det, som
bl.a. SF's ordfører fru Karina Lorentzen Dehnhardt spurgte til. Der er
sund fornuft i, at vi evaluerer de initiativer, som der bliver sat i gang
– så det kan vi også støtte i Dansk Folkeparti. Tak.
Kl. 14:57

Den fg. formand (Christian Juhl):
Selv tak. Der er ikke nogen korte bemærkninger, så vi går videre til
Radikale Venstre, nemlig hr. Kristian Hegaard. Værsgo.

Kl. 14:57

(Ordfører)
Kristian Hegaard (RV):
Tak for ordet. Det skal være nemt og ligetil at få sin sag for domsto‐
lene, men det skal samtidig heller ikke være sådan, at det er det
første middel i en konflikt. Derfor er der flere grunde til at have rets‐
afgifter. Det kan være af fiskale årsager, for at modvirke ubegrundet
sagsanlæg og for at fremme muligheden for at løse en sag i mindelig
dialog.
Retsafgifter for bl.a. fogedsager og sagsanlæg har været de
samme siden 1989 og er ikke reguleret siden, selv om forbrugerpris‐
indekset er steget med 70 pct. Med lovforslaget her fastsættes en
række retsafgifter til 750 kr. Det betyder, at nogle stiger fra f.eks.
400 kr. til 750 kr.; andre kan falde fra 1.000 kr. eller lidt mere til
750 kr. Det betyder også, at man ikke i alle sager behøver at opgøre
en sags værdi, hvilket kan være noget vanskeligt i nogle sager, og
arbejdet med det ikke står mål med den retsafgift, der efterfølgende
skal betales. Retsafgiften for store sager er dog stadig væk noget
større og følger en fast taksttabel efter sagens værdi.
Derudover fjernes retsafgiften der, hvor den udelukkende er af
fiskale årsager. Det er f.eks. retsafgift for skyldners begæring om
konkurs eller boudlæg, udlæg til længstlevende ægtefælle og udleve‐
ring til uskiftet bo.
Høringssvarene ser også positive ud, om end der er en lille smule
kritik af de retsafgifter, der stiger. Men det er trods alt kun med et
par hundrede kroner. Så derfor er Radikale Venstre positive over for
lovforslaget, der beror på grundige overvejelser fra Retsplejerådet.
I lighed med dem, der har været på før og talt om det, synes
vi også, der skal en evaluering til. Det kunne f.eks. være efter 2 år
for at få de erfaringer, der er, med de nye retsafgifter, så vi ligesom
sikrer os, at det ikke afholder borgere fra, i hvert fald af økonomi‐
ske årsager, at anlægge sager om eksempelvis myndighedsudøvelse,
hvor det kunne være relevant, men som mange måske i forvejen
afholder sig fra. Derfor lytter jeg mig til, at der allerede er opbakning
til det fra Venstre, fra Dansk Folkeparti og fra SF, så det ser positivt
ud med at få et flertal i hus for det.
Kl. 15:00

Den fg. formand (Christian Juhl):
Tak til hr. Kristian Hegaard, og velkommen til fru Karina Lorentzen
Dehnhardt fra Socialistisk Folkeparti.
Kl. 15:00

(Ordfører)
Karina Lorentzen Dehnhardt (SF):
Tak for ordet. Vi støtter også i SF ambitionen om at skabe enklere
regler for retsafgifter, så det bliver lettere for både borgere og myn‐
digheder at forstå, hvad det er, man skal betale. Vi synes faktisk
også, det giver mening at revidere området, for som flere har sagt,
har de gældende minimumsafgifter for bl.a. sagsanlæg og fogedsager
overhovedet ikke været reguleret i rigtig mange år. Faktisk er forbru‐
gerprisindekset i mellemtiden steget med 70 pct., så det giver jo god
mening at få set på det her.
Som jeg sagde før, må jeg samtidig også sige, at jeg ikke har den
fjerneste viden om, hvad det her får af konsekvenser for lysten til og
muligheden for at føre en sag. Som Venstres ordfører rigtigt sagde,
er adgangen til fri proces og retshjælp blevet mere og mere begræn‐
set de senere år, og de facto har de mest udsatte borgere sværere og
sværere ved at få adgang til en effektiv retsforfølgelse. Det var også
derfor, jeg nævnte, at vi har brug for en dybere evaluering af det her,
og det er rigtig glædeligt, at der er flere partier, der bakker op om
det. Så tror jeg også, at det lykkes. Det er i hvert fald vigtigt, at de
her ændringer ikke bliver en barriere for adgangen til domstolene for
nogen som helst borgere. Det er vigtigt at være på vagt over for, om

Tirsdag den 10. november 2020 (L 18)

de her nye afgifter kommer til at fungere efter hensigten, eller om
der er tegn på, at de i praksis begrænser adgangen til at få prøvet en
sag ved domstolene.
Med de bemærkninger kan jeg meddele, at SF støtter forslaget,
og jeg skal hilse fra Enhedslistens ordfører på området, fru Rosa
Lund, og sige, at det gør Enhedslisten også, og at de også står bag
ønsket om en evaluering. Tak.
Kl. 15:02

Den fg. formand (Christian Juhl):
Selv tak, og velkommen til fru Mona Juul fra Konservative Folke‐
parti.

af tvister mod private parter og som den uafhængige instans, som
borgere og virksomheder kan gå til i en tvist mod myndighederne.
Samtidig foreslås der, som det allerede har været fremme, en
række forenklinger, som skal gøre loven lettere at anvende både for
borgere og virksomheder og deres advokater og for domstolene, som
administrerer beregningen og opkrævningen af retsafgifter.
Med de her bemærkninger og med de faldne kommentarer til
lovforslaget vil jeg foreslå, at de spørgsmål, der har været rejst her,
tager vi i Folketingets Retsudvalg, og vi drøfter selvfølgelig også de
ønsker, der har været i forbindelse med en evaluering af ordningen, i
forlængelse af de spørgsmål, der måtte være til det. Tak for ordet.
Kl. 15:06

Kl. 15:02

(Ordfører)
Mona Juul (KF):
Tak for det, og tak for ordet. Også her er jeg vikar for Naser Khader.
Regeringen foreslår med det her lovforslag at forenkle reglerne om
retsafgifter. Det skal gøres igennem en ny lov, som skal erstatte den
nuværende lov fra 1969. Så det er måske også på tide.
Regeringen foreslår konkret bl.a., at de retsafgifter, der i dag
bliver beregnet som en procentdel af sagens værdi, skal erstattes med
en fast afgift. Det gør det først og fremmest lettere for borgerne at
kunne gennemskue de økonomiske konsekvenser. Derudover vil det
betyde, at vi afbureaukratiserer afgiftsberegningen. Det er to gode
ting, som vi Konservative selvfølgelig bakker op om.
En anden del af forslaget her er, at en række af de afgifter, der
i dag ikke har noget processuelt formål, men kun at give staten et
provenu, bliver afskaffet. Det kan vi også kun bakke op om. For
formålet med vores retssystem er ikke at tjene penge til statskassen.
Omvendt er det samtidig klart, at de afgifter, som har til formål at
undgå sagsanlæg efter forgodtbefindende, fortsat giver god mening
at have. Det er nemlig også retssikkerhed.
Selv om lovforslaget overordnet set indeholder mange positive
elementer, deler vi også nogle af de betænkeligheder, der har været
nævnt her fra flere partiers side. Vi er positive i Konservative Folke‐
parti over for forslaget, og vi glæder os og ser frem til udvalgsarbej‐
det. Tak.
Kl. 15:03

Den fg. formand (Christian Juhl):
Selv tak. Så er der kun Liberal Alliance tilbage, men de er ikke
til stede. Så går vi til den fungerende justitsminister, der også er
skatteminister. Velkommen.
Kl. 15:04

(Justitsministeren)
Morten Bødskov (fg.):
Tak for det, formand. Endnu en gang tusind tak for den meget brede
opbakning til lovforslaget her. Som det også er sagt, spiller retsaf‐
gifter en væsentlig rolle, og det er en væsentlig indtægtskilde for
staten på ca. 54 mio. kr. om året. De tjener også et retsplejemæssigt
formål og er med til at sikre, at borgere og virksomheder anvender
domstolene på en måde, der er hensigtsmæssig for andre borgere og
virksomheder og selvfølgelig for samfundet som helhed. Alle skal
have adgang til retfærdighed ved domstolene, men man skal huske,
at der i alle sager også er en modpart, og før retten har talt, ved vi
ikke, hvem af parterne der har retten på sin side.
Lovforslaget viderefører gode elementer fra den eksisterende
retsafgiftslov, herunder en lav afgift i retssager, som angår mindre
værdier, og et langt lavere maksimum for retsafgiften i retssager om
prøvelse af myndighedsudøvelse end i retssager om privatretslige
forhold. Lovforslaget sikrer dermed, at domstolene fortsat er øko‐
nomisk tilgængelige for borgere og virksomheder, både til løsning

21

Den fg. formand (Christian Juhl):
Selv tak til ministeren.
Der er ingen korte bemærkninger, og der er ikke flere, der har
bedt om ordet. Så er forhandlingen sluttet.
Jeg foreslår, at lovforslaget henvises til Retsudvalget. Hvis ikke
nogen af jer gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
8) 1. behandling af lovforslag nr. L 18:
Forslag til lov om ændring af arkivloven. (Ret til indsigt i egne
personoplysninger).
Af kulturministeren (Joy Mogensen).
(Fremsættelse 07.10.2020).
Kl. 15:06

Forhandling
Den fg. formand (Christian Juhl):
Forhandlingen er åbnet, og den første, der får ordet, er hr. Kasper
Sand Kjær fra Socialdemokratiet. Værsgo.
Kl. 15:07

(Ordfører)
Kasper Sand Kjær (S):
Tak for ordet. Lovforslaget, vi nu behandler, er jo en ændring af
arkivloven, og det er en ændring, som skal sikre det helt grundlæg‐
gende princip, at alle har ret til adgang til deres egen sag og til
oplysninger, der handler om dem selv. Derfor er det jo i virkelighe‐
den også et spørgsmål om frihed – alle skal have retten til at kende
deres egen historie – og det er jo måske særlig for dem, der som
børn er blevet anbragt uden for hjemmet, har været på børnehjem
eller lignende. Det, at de nu får brikkerne til at kunne samle deres
egen historie og få indsigt i den, er jo en vigtig del af at forstå, hvor
det er, man selv kommer fra, og hvem man selv er.
Der er vel ikke nogen, der er i tvivl om, at vi har mørke pletter
i vores danmarkshistorie, når det kommer til de vilkår og forhold,
som vi bød anbragte børn. Alt for mange af de allersvageste blev
svigtet, og den historie er vi jo nu i gang med i fællesskab at
skrive. Danmarks Forsorgsmuseum i Svendborg er i gang med en
udredning om de svigt og de overgreb, som anbragte og udsatte
børn og unge blev udsat for, mens de var i statens institutioner og
burde have været under statens beskyttelse. Der er jo nogle af dem,
som allerede har fået en undskyldning fra det officielle Danmark.
Ligesom vi skal have hele den historie og de historier frem i lyset,
skal vi også give de mennesker, det handler om, retten til at kende

22

Tirsdag den 10. november 2020 (L 18)

deres egen historie. Det skal selvfølgelig være gratis at få adgang til
sine egne oplysninger, det siger vel næsten sig selv. Derfor mener
Socialdemokratiet også, at denne ret til indsigt i egne oplysninger
skal være betalingsfri, og den skal hverken afhænge af tilladelser,
typer eller alder af arkivalierne. Det må ikke være ens indkomst,
der afgør, om man har ret til adgang til ens egne oplysninger, og nu
særlig ikke, fordi vi ved, at nogle af dem, der har været udsatte som
børn og unge, også har en lav indkomst i deres voksenliv.
Som det er i dag, har Rigsarkivet mulighed for at opkræve be‐
taling for identificering af arkivalier, når en borger søger om tilla‐
delse til adgang til ikke umiddelbart tilgængelige arkivalier. Under
den nuværende arkivlov behandler alene Rigsarkivet årligt omkring
1.900 sager, hvor en borger har søgt om indsigt i en sag vedrørende
borgeren selv. De sager vil med det her lovforslag både blive gratis
og basere sig på en egentlig rettighed til oplysningerne, frem for at
borgeren skal ansøge om dispensation fra reglerne. Det samme vil
gælde for de arkiver under kommuner og regioner, der indeholder
oplysninger om borgeren, og som allerede i dag er gratis for borge‐
ren, men hvor der altså med det her lovforslag også gives en egentlig
rettighed til oplysningerne til indsigt i ens egen sag og i ens egen
historie.
Derfor bakker Socialdemokratiet op om lovforslaget. Tak for
ordet.
Kl. 15:09

Den fg. formand (Christian Juhl):
Selv tak. Der er ingen korte bemærkninger, og vi går derfor videre til
hr. Kim Valentin fra Venstre, Danmarks Liberale Parti.
Kl. 15:09

(Ordfører)
Kim Valentin (V):
Tak for det, formand. Dette lovforslag handler grundlæggende om
at give borgerne en ret til indsigt i egne oplysninger. Det er vi
selvfølgelig for i Venstre – det er jo en del af grundlaget for at leve
i et samfund, at man har ret til indsigt i egne oplysninger, og det bør
selvfølgelig gælde alle steder. Det er også sådan, at 98 pct. af alle
dem, som tilgår de her arkiver, rent faktisk også får det, så så stor
bliver forskellen jo heller ikke med det her forslag. Men derfor synes
vi alligevel, at det er en god idé. Vi synes også, det er en god idé, at
man kigger på andre steder end de statslige arkiver, som det her jo
omhandler, og det har vi også opfordret ministeren til at gøre.
Vi synes også, det er en god idé, at det gøres gratis. Hvis man
hører, hvad folk derude fortæller, så er det også gratis i dag for langt
de fleste af dem, der søger om oplysninger, men det er rart at få de
sidste med, så lad os bare få det skrevet ned i lovgivningen. Det er
rigtig godt.
Jeg synes, det er rigtig fornuftigt, og det er en ny bestemmelse i
arkivloven, som skal give borgerne en fri og uhindret adgang til egne
oplysninger, som befinder sig hos Rigsarkivet. I fremtiden vil det
være sådan, at en person, som ønsker indsigt i egne sager, ikke skal
søge om tilladelse, men får et retskrav på indsigt i egne oplysninger.
Retten til egne oplysninger må være en hjørnesten i et demokratisk
samfund.
Ændringen vil f.eks. sikre, at borgere, der har været anbragt på et
børnehjem – som vi også hørte den socialdemokratiske ordfører sige
– eller har været under særforsorgen, får en ret til at se deres egne
oplysninger i sager på arkiv.
Jeg og Venstre kan støtte, at indsigt i egne oplysninger gøres
gratis. Med disse ord kan Venstre støtte lovforslaget.

Kl. 15:12

Den fg. formand (Christian Juhl):
Det udfordrer ingen til korte bemærkninger, så vi siger tak til ordfø‐
reren. Den næste ordfører er hr. Morten Messerschmidt fra Dansk
Folkeparti.
Kl. 15:12

(Ordfører)
Morten Messerschmidt (DF):
Tak, formand. Også vi i Dansk Folkeparti kan tilslutte os den udvi‐
dede adgang til egne informationer, som man med den her nye lov
får adgang til. Ud over den sådan rent indholdsmæssige side er det
også et lille eksempel på, hvordan dansk folkestyre fungerer godt,
hvordan man ikke nødvendigvis behøver at stå og hamre på kobber‐
pander på Slotspladsen for at få lovgivere i tale, men rent faktisk
ad mere civiliserede veje også har mulighed for at gøre indflydelse
gældende.
Vi havde for et par uger siden en delegation i Kulturudvalget,
som kom med fornuftige og velovervejede bekymringer i forhold til
det lovforslag, som kulturministeren havde fremsat, som fik alle til
at tænke en ekstra gang og endda gjorde, at vi lige drøftede sagen
iblandt ordførerne og kom frem til en god måde, hvorpå man kunne
tage de bekymringer, som netop sagligt og ordentligt var blevet bragt
for udvalget, til efterretning og indarbejde dem. Det var smukt, og
det var godt, og det er den måde, man gør det på i et demokrati.
Derfor glæder vi os over, at ministeren tog teten efter delegatio‐
nen, sådan at det lovforslag, vi forhåbentlig om kort tid kan vedtage,
bliver en lov, der også tager højde for alle de hensyn, der skal være
i et moderne samfunds behandling af borgernes data, og at borgere
selvfølgelig vederlagsfrit skal have adgang hertil.
Så med de ord kan vi i Dansk Folkeparti tilslutte os det forslag,
der er fremsat af kulturministeren, og med de efterfølgende tilsagn
om at holde øje, som også er givet. Tak.
Kl. 15:14

Den fg. formand (Christian Juhl):
Selv tak til hr. Morten Messerschmidt. Og velkommen til fru Zenia
Stampe fra Radikale Venstre.
Kl. 15:14

(Ordfører)
Zenia Stampe (RV):
Jeg vil gøre det forholdsvis kort. Vi bakker også op om lovforslaget
og vil gerne komplimentere regeringen for at have fremsat forslaget.
Så vidt jeg husker, var det statsministeren, der selv kort tid efter sin
tiltrædelse lancerede den her idé, og når man læser forslaget i dag,
kan man undre sig over, at det ikke har været sådan tidligere, altså
at man selvfølgelig havde ret til indsigt i sin egen sag og også en
indsigt, der ikke kræver, at man skal have penge på lommen.
Så det kan vi støtte, og vi vil gerne rose regeringen for at have
bragt forslaget frem i dag.
Kl. 15:15

Den fg. formand (Christian Juhl):
Tak for det. Den næste ordfører er fru Charlotte Broman Mølbæk fra
Socialistisk Folkeparti.
Kl. 15:15

(Ordfører)
Charlotte Broman Mølbæk (SF):
Tak for det. Dette lovforslag er tydeligvis kommet i kølvandet på
statsministerens undskyldning til godhavnsdrengene, og det var på
tide, at de fik den undskyldning. Derfor anerkender vi i SF regerin‐
gens gode intentioner om at gøre gældende arkivlov bedre, således at

Tirsdag den 10. november 2020 (L 18)

vi sikrer, at tidligere anbragte børn får ret til at få indsigt i deres egne
personlige oplysninger uden begrænsning i forhold til betaling, tilla‐
delser eller arkivaliernes alder og type. Vi skylder tidligere anbragte
børn som godhavnsdrengene, at når der begås svigt og overgreb i
statens varetægt, må de pågældende borgere i det mindste have ret til
at kunne få fuld aktindsigt i deres sag. Man siger, at tiden læger alle
sår, men for de mange tidligere anbragte børn med en kompliceret
og problematisk barndom bag sig mangler der afgørende brikker til
det samlede puslespil i deres liv: Hvorfor var jeg der? Hvornår var
jeg der? Er mine egne minder forenelige med sagens akter? Sporene
fra deres barndom har sat sig på deres sind for evigt, men de fysiske
spor i form af dokumenter om deres sag er ofte på samme tid bare
blevet smidt ud eller er forsvundet, og det er naturligvis ikke i orden.
Vi vil sikre, at tidligere anbragte børn har kendskab til deres
egen historie, og derfor er lovforslaget også blot et lille skridt i en
positiv retning, hvor vi principielt sikrer, at alle har adgang til egne
oplysninger. Organisationen Danske Arkiver har i deres høringssvar
beskrevet, hvordan dette lovforslag ikke nødvendigvis vil gøre det
lettere for borgerne at finde arkiverede oplysninger om dem selv,
og derfor er det vigtigt for mig at sige, at vi med dette lovforslag
desværre ikke giver de oplysninger til tidligere anbragte, som vi
gerne ville. Vi vil ikke stikke folk blår i øjnene. Som sagt er meget
materiale allerede kasseret med eller uden hjemmel i den nuværende
arkivlov, og desuden pointerer Organisationen Danske Arkiver, at
der er mange huller i den nuværende lov i forhold til både afleve‐
ringspligten og registreringspligten, som gør, at borgere, der søger
aktindsigt i deres sag, forskelsbehandles i forhold til den pågældende
kommunes håndtering af arkivalier. Har man været anbragt på en
selvejende institution, er der slet ikke bevaringspligt.
Derudover er der store forskelle på kommunerne: 50 kommuner
har oprettet eget offentligt arkiv, 16 kommuner afleverer til Rigsarki‐
vet, mens de sidste 32 kommuner ikke registrerer deres arkivalier –
måske ligger de i kældre, måske ligger de på lofter. Så der er altså
stor forskel på kommunernes registrering af deres oplysninger. Og
det er også af de her årsager, at der er brug for en gennemgribende,
men faktisk også gennemarbejdet ny arkivlov. Den nuværende arkiv‐
lov er 17 år gammel, og i tidens løb er den blevet forældet på grund
af bl.a. den stigende digitalisering, der er i samfundet, og faktisk
også på grund af databeskyttelsesloven. Derfor glæder det os, at vi
nu har aftalt at sætte udarbejdelsen af et kommissorium i gang for
lige at komme et spadestik dybere ned vedrørende en ny arkivlov.
Det skylder vi de her børn og unge mennesker, så de også kan blive
klogere på sig selv.
Vi ser frem til det samarbejde og det arbejde, og med de her
bemærkninger støtter SF forslaget.
Kl. 15:19

Den fg. formand (Christian Juhl):
Mange tak til fru Charlotte Broman Mølbæk. Der er ikke nogen
korte bemærkninger. Og dermed byder jeg velkommen til hr. Søren
Søndergaard fra Enhedslisten – De Rød-Grønne.
Kl. 15:19

(Ordfører)
Søren Søndergaard (EL):
Nu står jeg med det vanskelige valg, om jeg skal gentage alt, hvad
der er blevet sagt, eller om jeg skal lade være – jeg tror, jeg lader
være. Vi kan også støtte forslaget. Og vi synes, det er et skridt i den
rigtige retning, som det er blevet sagt i forlængelse af diskussionen
om godhavnsdrengene. Men det er kun et lille skridt i den rigtige
retning, og derfor vil jeg godt istemme, hvad andre har sagt, især den
sidste ordfører, at vi ser meget frem til, at vi får en grundlæggende
revision af arkivlovgivningen. Og jeg håber, at ministeren ud over
de gange, hun har sagt det, også vil gentage det her fra Folketingets
talerstol, altså at det er noget, regeringen vil sætte sig for. For det er

23

noget, der tager lang tid, i og med at det også er noget, der skal tage
højde for hele den der digitale udvikling, som vi har oplevet.
Men Enhedslisten kan støtte forslaget.
Kl. 15:20

Den fg. formand (Christian Juhl):
Tak for det. Velkommen til fru Mona Juul fra Det Konservative
Folkeparti.
Kl. 15:20

(Ordfører)
Mona Juul (KF):
Tak for det, og tak for ordet. Også her er jeg vikar, og det er jeg for
vores kulturordfører Birgitte Bergman.
Hovedformålet med lovforslag til lov om ændring af arkivloven
er, at borgerne får ret til indsigt i deres egne personoplysninger, som
flere har nævnt, altså med vægt på egne, når disse fremgår af doku‐
menter afleveret på arkiv. I dag er det nemlig nødvendigt at søge
om tilladelse, men det laver vi om på nu, og det er rigtig godt, at vi
nu får ændret loven i forhold til at indføre en ret for alle borgere til
indsigt i deres egne personsager. Det er hensigten, at retten til indsigt
efter arkivloven skal gælde alle typer sager, hvor en person ønsker
indsigt i sine egne oplysninger. Det vil således ikke kun omfatte
børne- og anbringelsessager, men f.eks. også skilsmissesager, fader‐
skabssager, sager om patientjournaler m.v. Dette gælder de sager,
som er afleveret til offentlige arkiver og visse private arkivalier. Og
så gøres retten betalingsfri. Det er nemlig vigtigt at kende til sin egen
historie. Der har været for mange sager fremme om anbragte børn,
som ikke har haft ret til indsigt i deres egen historie. Sporene er endt
sporløst. Det gør de desværre stadig, for der er fortsat udfordringer,
som ikke er med i det her lovforslag, bl.a. gælder indsigtsretten kun
til oplysninger, der er afleveret til offentligt arkiv.
Der er ikke bevaringspligt for selvejende institutioner. Det bety‐
der f.eks., at det er helt tilfældigt, om arkiver fra landets mange
selvejende døgninstitutioner er bevaret, og i endnu højere grad, om
de er afleveret til offentligt arkiv. Der er registreringspligt for statsli‐
ge arkivalier, men ikke for kommunale arkivalier. Kun i kommuner,
der frivilligt har valgt både at oprette det kommunalt og frivilligt
har valgt at gøre sine arkivalier søgbare, kan borgere og forskere
f.eks. se, hvad der er bevaret, og dermed hvad man som borger eller
forsker kan komme til at se.
I kølvandet på GDPR blev der i 2018 igangsat et udvalg, der
skulle vurdere behovet for arkivlovsrevisionen. Arbejdet blev sat i
stå på grund af folketingsvalg og regeringsskifte. Vi stiller os positi‐
ve over for lovforslaget, men anbefaler på det kraftigste ministeren
at genoptage samarbejdet ud fra kommissoriet med henblik på at få
revideret lovforslaget yderligere, og at ministeren imødekommer den
enighed, som jeg kan forstå der har været på et ordførermøde, om,
at dette lovforslag ikke er tilstrækkeligt, men et skridt i den rigtige
retning, så borgerne kan komme på sporet igen.
Kl. 15:22

Den fg. formand (Christian Juhl):
Tak til fru Mona Juul. Jeg vil høre, om nogen ønsker at være ordfø‐
rer for Nye Borgerlige i denne sag – eller for den sags skyld Liberal
Alliance. Det er ikke tilfældet. Så er ordet er hermed givet videre til
kulturministeren.
Kl. 15:23

Kulturministeren (Joy Mogensen):
Mange tak til ordførerne for bemærkningerne. Jeg befinder mig selv
lidt i samme dilemma som hr. Søren Søndergaard, men tror, at jeg vil
vælge den modsatte vej og alligevel gentage, således at det står klart,
at regeringens indgang til dette lovforslag ligger meget på linje med,
hvad der ellers er blevet fremført.

24

Tirsdag den 10. november 2020 (L 12)

For det overordnede formål med lovforslaget er som sagt at give
alle borgere ret til at se deres egne personoplysninger, når de ligger
på arkiv. En ret til egne oplysninger er noget, som alle bør have. I
dag har man som borger nemlig ikke et retskrav på at se sine egne
oplysninger. Man skal søge om dispensation, og selv om der i langt
størstedelen af alle sager gives dispensation, så synes jeg, det virker
forkert, at man skal søge om det, der vedrører en selv.
Det er særlig vigtigt, at mennesker, der er blevet forurettet, har
været udsat for overgreb eller simpelt hen er blevet fjernet fra den
familie, som plejer at give en fortællingerne om, hvor man kommer
fra, også sikres en ret til adgang til egne personoplysninger. Men
retten skal selvfølgelig gælde alle. Disse borgere skal ikke igennem
den ekstra anstrengelse – og for nogen ydmygelse, hvis de får nej –
ved at skulle søge dispensation.
Desværre vil den foreslåede indsigtsret her ikke komme alle til
gavn. Tidligere tiders kassering af sager og manglende afleveringer
til arkiverne gør, at mange borgere desværre alligevel vil kunne ople‐
ve, at oplysninger og arkivalier i deres sag slet ikke er på arkiverne.
Det vil jeg gerne beklage på regeringens vegne, men det er desværre
noget, som vi ikke kan lave om. Det ændrer dog ikke ved, at de
borgere, hvis sager faktisk ligger på arkiverne, stadig med denne sag
får en ret til at se deres egne oplysninger.
Det bliver betalingsfrit at få arkivmyndighederne til at finde op‐
lysningerne. I dag har Rigsarkivet en pligt til at vejlede borgerne,
men ikke til at finde sagerne gratis. I de kommunale arkiver er
servicen i forvejen gratis, men her sikrer vi, at det aldrig kan være
en betalingsmur, der står i vejen for, at en borger kan få hjælp, med
det resultat, at vi forhindrer en skævvridning, forhold til hvem der
får indsigt.
Arkiverne kan også ligge på en lang række af arkivalier afleveret
af private donatorer. Flere private institutioner og organisationer har
udført opgaver på forsorgsområdet, og oplysninger fra disse instituti‐
oner foreslås derfor også omfattet af indsigtsretten. En ret til indsigt
bør ikke begrænses i disse tilfælde, for der bør være lige ret til
adgang for de borgere, der har haft sager ved private institutioner, og
de borgere, der har haft sager ved offentlige institutioner.
I dag gælder der allerede en indsigtsret for den type arkivalier,
der er omfattet af databeskyttelsesforordningens anvendelsesområde.
Bestemmelsen herfor foreslås samlet til et fælles kapitel med den
nye bestemmelse om indsigtsret. Det er ikke hensigten, at der skal
ændres i indsigtsretten for arkivalier omfattet af databeskyttelsesfor‐
ordningen, men bestemmelsen er revideret for at sikre en klarere
retsstilling. Det var mange ord for at sige, at vi med denne lovæn‐
dring sikrer en borgerret, men at arbejdet med arkivloven langt fra er
færdigt.
Som mange af ordførererne har været inde på, vil jeg også gerne
bekræfte den enighed, som jeg synes der opstod på et ordførermøde
efter det foretræde, der også er blevet omtalt, hvor det netop kom
frem, at arkivloven jo ikke har været revideret siden 2003. Og den
er helt generelt lavet til en mere analog verden, hvilket giver et helt
generelt behov for at føre arkivloven up to date i forhold til både den
teknologiske udvikling, men også for at kigge på, hvad vi kan gøre
med de mange forskellige arkivalier, der er rundtomkring.
Der kan være andre forhold i loven, som trænger til at blive
genbesøgt, men som jeg også sagde på ordførermødet, vil det kræve
et udførligt og grundigt forarbejde, for at vi også rammer plet og gør
det ordentligt, sådan at vi kan få en moderne arkivlov, der passer ind
i den digitale verden. Jeg er bekendt med, at der tidligere har været
nedsat et arkivudvalg, som også er kommet med en konklusion, men
jeg mener, at det arbejde er for snævert i forhold til det, som vi har
drøftet.
Så jeg vil selvfølgelig, lige så snart corona og alt muligt andet
levner os tid og kræfter, tage den dialog videre med ordførerne,
altså drøftelsen om, hvordan vi kan igangsætte en mere omfattende

revision af arkivloven. Det er væsentligt, fordi de her arkiver jo
grundlæggende handler om os alle sammen som samfund, men også
som individer. Der fortjener vi gennemsigtighed, ligesom vi efter‐
stræber det i alle vores andre offentlige gerninger.
Med de bemærkninger ser jeg frem til udvalgsbehandlingen, og
jeg håber, at dette lovforslag kan være en forløber.
Kl. 15:28

Den fg. formand (Christian Juhl):
Tak. Der er en kommentar fra hr. Søren Søndergaard.
Kl. 15:28

Søren Søndergaard (EL):
Kommentar og kommentar – jeg vil sådan set bare takke ministeren
for her i salen at have givet det her tilsagn om, at når vi nu er ovre
den værste coronatravlhed, så bliver der igangsat et arbejde for at få
lavet et kommissorium for en grundig revision af arkivloven. Vi er
meget glade for det tilsagn, tak.
Kl. 15:28

Den fg. formand (Christian Juhl):
Ministeren.
Kl. 15:28

Kulturministeren (Joy Mogensen):
Jamen selv tak, og tak for den gode drøftelse. Jeg ser frem til samar‐
bejdet om både kommissorium, men også om udfærdigelsen af en ny
arkivlov.
Kl. 15:28

Den fg. formand (Christian Juhl):
Der er ikke flere korte bemærkninger, så vi siger tak til ministeren
for dagens indsats.
Da der ikke er flere, som ønsker ordet, er forhandlingen sluttet.
Jeg foreslår, at lovforslaget henvises til Kulturudvalget. Hvis ingen
gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
9) 1. behandling af lovforslag nr. L 12:
Forslag til lov om ændring af lov om betalinger, hvidvaskloven,
lov om kapitalmarkeder og forskellige andre love. (Gennemfø‐
relse af 2. betalingstjenestedirektiv, 4. og 5. hvidvaskdirektiv,
ændringer til benchmarkforordningen og disclosureforordnin‐
gen).
Af erhvervsministeren (Simon Kollerup).
(Fremsættelse 08.10.2020).
Kl. 15:29

Forhandling
Den fg. formand (Christian Juhl):
Forhandlingen er åbnet, og den første, der får ordet, er hr. Orla Hav
fra Socialdemokratiet. Værsgo.
Kl. 15:29

(Ordfører)
Orla Hav (S):
Tak for det. Formanden har jo læst titlen på lovforslaget op, så jeg
vil sige, hvad formålet med lovforslaget er, og det er at gennemføre

Tirsdag den 10. november 2020 (L 12)

en række ændringer af den finansielle lovgivning, der har til formål
at øge forbrugerbeskyttelsen og investorbeskyttelsen samt at sikre
et styrket og målrettet tilsyn på bl.a. bæredygtigheds-, hvidvask- og
betalingsområdet. Desværre har historien jo vist os, at der stadig
er et behov for at sikre, at denne lovgivning er up to date, for
vi ser stadig hændelser, hvor forbrugerbeskyttelsen og tilsynet med
finansielle aktører er utilstrækkeligt.
Ud over forbrugerbeskyttelse og tilsyn i forhold til hvidvask og
betalingsområdet åbnes der med lovforslaget mulighed for, at inve‐
storer kan sammenligne produkters bæredygtighed og virksomheder‐
nes håndtering af dette emne. Heri indgår tilsyn med, at finansielle
aktører overholder oplysningsforpligtelser om miljømæssige, sociale
og ledelsesmæssige forhold i forbindelse med investerings- og råd‐
givningsprocesser. Denne opgave skal varetages af Finanstilsynet.
Ikke mindst i en omstillingsfase til vedvarende energi, grønnere
løsninger og bæredygtighed må man sige, at disse redskaber kommer
vældig belejligt. Hvidvask er et sort kapitel i den finansielle verden
og bidrager til at undergrave samfundsøkonomien. De nye redskaber
er at justere Erhvervsstyrelsens og Advokatrådets tilsyn, så myndig‐
hederne får bedre mulighed for at samarbejde med tilsynsmyndig‐
hederne i EU- og EØS-landene. Derudover indføres der et forbud
mod indløsning af anonyme forudbetalte kort udstedt i tredjelande
for derigennem at sikre, at kortene ikke misbruges til eksempelvis
finansiering af terrorisme.
På betalingsområdet får Finanstilsynet mulighed for at føre effek‐
tivt tilsyn med gebyrer for grænseoverskridende betalinger i EU. Her
er formålet at sikre, at der er lave gebyrer på grænseoverskridende
betalinger i EU, og at der for forbrugerne er større gennemsigtighed
forbundet med sådanne gebyrer. Der skabes desuden større fleksibili‐
tet til at kunne fastsætte nærmere regler om gebyropkrævninger for
betalingsinstrumenter omfattet af den såkaldte abonnementsmodel,
dvs. dankortet. Det betyder i praksis, at især mange små forretninger
fremover vil kunne modtage dankortet billigere.
Alt i alt synes vi fra socialdemokratisk side, at det her er et rigtig
godt lovforslag, som vi håber kommer til at køre hurtigt igennem
salen.
Kl. 15:32

Den fg. formand (Christian Juhl):
Tak til hr. Orla Hav. Der er ikke nogen korte bemærkninger til
ordføreren. Den næste er fru Anne Honoré Østergaard fra Venstre,
Danmarks Liberale Parti. Velkommen.
Kl. 15:32

(Ordfører)
Anne Honoré Østergaard (V):
Lovforslaget, som vi skal tale om i dag, indeholder mange ændringer
af den finansielle lovgivning. Der er tale om et såkaldt samlelovfor‐
slag på det finansielle område, og det drejer sig hovedsagelig om en
række direktiver, der skal implementeres. Det fremsatte lovforslag
indeholder 71 ændringer i 10 forskellige love – love, som kun har
ganske perifer indbyrdes relation. Dette har der også været rejst
en kritik af i høringsfasen. Et så stort samlelovforslag øger sandsyn‐
ligheden for overimplementering, og det går vi i Venstre ikke ind
for. Det var også grunden til, at vi, da vi havde regeringsmagten,
nedsatte et overimplementeringsudvalg med otte ministre, der skulle
sikre, at Danmark ikke overimplementerede lovene fra EU. Det kan
den nuværende regering godt lære meget af. Tilbage til substansen
i lovforslaget. Ændringerne på det finansielle område har til formål
at øge forbruger- og investorbeskyttelsen og sikre et styrket målrettet
tilsyn på bl.a. bæredygtigheds-, hvidvasknings- og betalingsområdet.
Det er jo lutter gode formål, som det er svært at være uenig i.
Jeg vil nøjes med at kommentere nogle af de ændringer, der er
væsentlige i lovforslaget, da tiden på ingen måde tillader, at jeg
kan kommentere dem alle, selv om jeg gerne ville. Hvidvasknings‐

25

begrebet må siges at have fyldt meget i debatten de seneste par år.
Der har desværre været alt for mange grelle eksempler i forbindelse
med bekæmpelse af hvidvask og terrorfinansiering af internationale
opgaver, hvor man ofte vil drage nytte af et samarbejde på tværs
af landegrænser. Derfor er det vigtigt, at hvidvaskningsloven inde‐
holder regler om muligheden for at samarbejde med udenlandske
tilsynsmyndigheder. Hvidvaskningsloven indeholder i dag bestem‐
melser om Finanstilsynet og Spillemyndighedens mulighed for at
samarbejde med andre myndigheder i andre EU- og EØS-lande.
Men der er ikke tilsvarende regler for Erhvervsstyrelsen eller for
Advokatrådet.
Med lovforslaget vil Erhvervsstyrelsen og Advokatrådet få mu‐
lighed for at samarbejde med tilsynsmyndighederne i andre lande
med hensyn til tilsynet med revisorer, ejendomsmæglere, kunsthand‐
lere og advokater efter hvidvaskningsloven. Venstre bakker op om,
at rammerne i hvidvaskningsloven justeres. For at bekæmpe hvid‐
vask effektivt er landene nødt til at stå sammen i fælles front. Vi vil
og skal ikke acceptere hvidvaskning af penge.
Lovforslaget sikrer også bedre vilkår for forbrugerne. Med lov‐
forslaget får Finanstilsynet mulighed for at føre et effektivt tilsyn
med gebyrer for grænseoverskridende betalinger i EU. Formålet er at
sikre, at der er lave gebyrer på grænseoverskridende betalinger i EU,
og at der bliver en større gennemsigtighed i forhold til gebyrerne for
forbrugerne. Som Venstres forbrugerordfører er jeg tilfreds med, at
der kommer større gennemsigtighed.
Et andet centralt element er, at der indføres et forbud mod indløs‐
ning af anonyme forudbetalte kort, som er udstedt i såkaldt tredje‐
lande. Det er vigtigt, således at vi sikrer, at Danmark og resten af EU
ikke involveres i eksempelvis terrorfinansiering.
Som udgangspunkt kan Venstre tilslutte sig lovforslaget, men vi
har et par spørgsmål, som vi kommer til at stille i udvalgsbehandlin‐
gen.
Kl. 15:36

Den fg. formand (Christian Juhl):
Tak for det. Der er ingen korte bemærkninger, så vi iler videre til hr.
Hans Kristian Skibby fra Dansk Folkeparti.
Kl. 15:36

(Ordfører)
Hans Kristian Skibby (DF):
Jeg vil næsten tillade mig at sige, at jeg var lige ved at få brug for
mit truckcertifikat, da jeg skulle bære hele det her lovforslag ned
i Folketingssalen i dag. Jeg synes, det er noget af en krabat, som
erhvervsministeren har sendt herind til behandling i Folketinget i
dag. Det er imponerende, at man kan få folk til at skrive 360 sider
om lov om betalinger, hvidvaskloven og lov om kapitalmarkeder. Vi
går ud fra, at det er gennemtygget. Vi går ud fra, at ministeren har
styr på sine embedsmænd. Ellers vil det jo komme frem i processen,
hvor der selvfølgelig inden tredjebehandlingen er mulighed for også
at stille nogle udvalgsspørgsmål om det.
Dansk Folkeparti er jo enig i de formål, som regeringen har
skitseret med det fremsatte lovforslag, og de består i, at der skal
gennemføres en række ændringer af finansiel lovgivning, som bl.a.
kan øge forbrugernes retsstilling. Det kan også give en højere grad af
investorbeskyttelse for de folk, som eksempelvis investerer i interna‐
tionale investeringsprodukter. Der vil blive en styrkelse af tilsynet på
bæredygtigheds-, hvidvask- og betalingsområdet, og der vil Dansk
Folkeparti godt sige, at især de to sidste områder anser vi for at
være vigtige og bærende. Det gælder ikke så meget bæredygtighed i
forhold til det her. Jeg vil næsten sige, at alene lovforslagets størrelse
gør, at der nærmest er røget en halv regnskov. Bæredygtighed er
noget, man selvfølgelig skal have styr på, men vi skal også huske at
gøre det med omtanke.

26

Tirsdag den 10. november 2020 (L 12)

Med lovforslaget styrker man investorernes mulighed for at sam‐
menligne investeringsprodukter, og Finanstilsynet får bedre mulig‐
hed for at føre et effektivt tilsyn med, at alle aktører lever op til de
oplysningsforpligtelser, som der er omkring miljømæssige, sociale
og ledelsesmæssige forhold. Det er jo en del af EU-direktivet om
ESG-faktorer osv., og det er også det, der hegnes ind i forhold til
rådgivnings- og investeringsprocesserne. Så det er sådan set ganske
fornuftigt, at vi får de ting styrket.
Netop på hvidvaskområdet, som er noget af det, der har fyldt
allermest i vores finansielle lovgivning her i Danmark i de senere
år, justerer man rammerne for Erhvervsstyrelsens og Advokatrådets
tilsyn, så myndighederne vil få bedre mulighed for at samarbejde
med andre landes tilsynsmyndigheder i EØS-lande og naturligvis
EU. Det er jo også et af de steder, hvor vi i hvert fald efter Dansk
Folkepartis opfattelse, hvis vi kigger lidt i bakspejlet, kunne have
udnyttet vores internationale samarbejde bedre, eksempelvis med
estiske kontrolmyndigheder i forhold til udenlandske banker i Est‐
land osv. Så der er nogle steder, hvor tingene kan gøres bedre. Med
det her lovforslag skaber vi en bedre mulighed for at gennemføre de
her tilsyn, også på kryds og tværs af landegrænserne.
Så gives der, som Venstres ordfører sagde, et forbud mod indløs‐
ning af anonyme forudbetalte kort, som er udstedt i tredjelande, og
det er et af de steder, hvor man har fundet eksempler på, at der har
været mulighed for at finansiere terrorisme og flytte penge fra land
til land. Det giver god mening, at vi får stoppet den mulighed, som
der har været indtil nu.
Så er der hele betalingsområdet med Finanstilsynet, der får mu‐
lighed for at føre tilsyn med gebyrer på grænseoverskridende beta‐
linger inden for EU-samarbejdet. Vi ved jo, at forbrugerlovgivningen
i Danmark altid er vågen, havde jeg nær sagt, og det er Forbruger‐
ombudsmanden og andre også, og man følger også løbende med i,
hvordan det går med gebyrstrukturen, og hvor kreative de forskellige
udstedere er i forhold til at lægge nye gebyrer og udgifter på kortind‐
ehavere osv.
Til allersidst vil jeg gerne sige, at jeg undrer mig lidt over noget,
når nu vi skal finde hårene i suppen. Den her førstebehandling er jo
faktisk blevet udsat; jeg tror, det er en måned siden, vi skulle have
haft førstebehandlingen. Alligevel er der faktisk en del af lovforsla‐
get, som stadig befinder sig i høringsfasen, og det betyder jo, at vi
her ved førstebehandlingen egentlig lovbehandler nogle ting, som
ikke er gjort færdige i forhold til at have været i høring. Det er i
hvert fald det, der står i fremsættelsestalen. Der vil vi gerne have
ministeren til kort at belyse, om det er nogle af de ting, der er noget
i, havde jeg nær sagt, i forhold til at have betænkeligheder og andre
ting.
Men overvejende er Dansk Folkeparti positive over for det frem‐
satte lovforslag.
Kl. 15:41

Den fg. formand (Christian Juhl):
Tak til hr. Hans Kristian Skibby. Der er ikke nogen korte bemærk‐
ninger. Velkommen til fru Katrine Robsøe fra Det Radikale Venstre.

har set eksempler på, at det er en kilde til finansiering af terror.
Det er naturligvis meget, meget fornuftigt, at det bliver adresseret.
Derudover er der også muligheden for et mere effektivt tilsyn med
bæredygtighedsområdet fra Finanstilsynets side, hvilket også er rig‐
tig fint, så vi øger gennemsigtigheden der, og så man kan navigere
efter det.
Jeg vil stoppe her, men jeg vil sige, at det ser fornuftigt ud. Radi‐
kale støtter lovforslaget, og jeg skal også hilse fra SF, der desværre
ikke havde mulighed for at være i salen, og sige, at de også støtter.
Kl. 15:43

Den fg. formand (Christian Juhl):
Tak for det. Jeg vil gerne byde velkommen til fru Victoria Velasquez
fra Enhedslisten – De Rød-Grønne.
Kl. 15:43

(Ordfører)
Victoria Velasquez (EL):
Tak for det. Det er jo et stort lovforslag, som stikker i mange retnin‐
ger, hvilket, må man sige, nogle gange er karakteristisk for lovforsla‐
gene på erhvervsområdet. Man skal holde tungen lige i munden. Så
lad os tage det fra en ende af.
Den prismodel, som vi har i dag, betyder, at små virksomheder
med lave gennemsnitsbeløb betaler en relativt høj pris for betalinger
med dankortet, hvorimod virksomheder med høje gennemsnitsbeløb
betaler en relativt lav pris. Jeg forstår på lovforslaget, at lovændrin‐
gen i praksis betyder, at små forretninger fremover vil kunne bruge
dankortet billigere. Det er godt for både forbrugerne og de små
virksomheder, og det er godt for billige betalingsløsninger i al almin‐
delighed nu, hvor, hvis man må være lidt fræk, markedet for alterna‐
tive, dyre og tvivlsomme betalingsmodeller er i hastig udvikling.
Enhedslisten ser positivt på denne lovændring, ligesom vi ser
positivt på hvidvaskdelen, hvor lovforslaget sigter efter at modvir‐
ke den betydelige risiko for hvidvask og terrorfinansering, der er
ved anonyme forudbetalte kort udstedt i tredjelande. Jeg forstår på
lovforslaget, at man vil indføre et forbud mod indløsning, kontant‐
hævninger og transaktioner for over 50 euro med sådanne betalings‐
instrumenter, men det, jeg ikke helt forstår, er, hvorfor man ikke helt
forbyder betaling med disse såkaldte anonyme forudbetalte kort, for
det lægger direktivet faktisk op til man kan gøre.
Enhedslisten ser også positivt på det sidste element i lovforslaget,
som handler om at styrke investorers muligheder for at sammenligne
produkters bæredygtighed og virksomheders tilgang til bæredygtig‐
hed. Det er fint, at Finanstilsynet får hjemmel til at føre effektivt
tilsyn med, om man under investerings- og rådgivningsprocesserne
efterlader sine oplysningsforpligtelser om sociale og miljømæssige
dele. Derfor støtter vi lovforslaget. Tak for ordet.
Kl. 15:45

Den fg. formand (Christian Juhl):
Selv tak, og den næste i rækken er fru Mona Juul fra Det Konservati‐
ve Folkeparti – en af dagens stamgæster. Velkommen.

Kl. 15:41

Kl. 15:45

(Ordfører)
Katrine Robsøe (RV):
Tak for det. Jeg tror, vi er mange ordførere og nok også en minister i
salen i dag, der har rigtig travlt i de her dage, så jeg vil forsøge ikke
at gøre det unødvendigt langt. Tak for gennemgangen af de rigtig,
rigtig mange siders lovgivning til de forrige ordførere.
Det er rigtig fornuftigt, at Finanstilsynet får mulighed for at lave
mere effektivt tilsyn af grænseoverskridende betalinger i EU, så
vi også sikrer, at der ikke betales unødvendigt høje gebyrer. Så er
der delen om hvidvask, som er meget alvorlig, hvor udfordringen
med de forudbetalte betalingskort fra tredjelande tages op, fordi man

(Ordfører)
Mona Juul (KF):
Tak for ordet. Ja, det her er en ordentlig omgang: en række forskelli‐
ge ændringer af primært teknisk karakter vedrørende den finansielle
lovgivning er simpelt hen samlet sammen i L 12. En stor del af de
forslag, som ligger der, er justeringer i forhold til implementering af
både fjerde og femte hvidvaskdirektiv, og jeg har særlig læst med
henblik på at identificere eventuelle alarmklokker. Dem var der ikke
rigtig så mange af, der ringede, heldigvis. Jeg vil kun fremhæve
et par stykker af de ting, som jeg synes er rigtig vigtige i det her

Tirsdag den 10. november 2020 (R 7)

lovforslag, for ellers kommer vi til at være her i meget lang tid, altså
hvis vi skal gennemgå det hele.
Bl.a. indsættes der en ny bestemmelse, § 5 a, hvor indløsning af
betalinger foretaget med anonyme forudbetalte kort fra tredjelande
samt indløsning af disse ved kontanthævninger eller betaling via
internettet forbydes i Danmark. Brugen af anonyme forudbetalte kort
fra tredjelande er ikke særlig udbredt i Danmark, heldigvis. Men vi
er glade for, at det bliver et forbud, og at der ikke er tale om en
løsning, som bankerne skal administrere. Det var der lagt op til i
det første lovudkast, og det blev heldigvis ændret i forbindelse med
høringen.
I § 64 udvides Advokatrådets kompetence til også at skulle fø‐
re tilsyn med advokater, som er etableret i et andet EU-land, og
som udøver advokatvirksomhed i Danmark. Og med den nye §
64 a skal Advokatrådets reaktioner i forbindelse med tilsyn efter
hvidvaskloven, også politianmeldelse, offentliggøres på Advokatrå‐
dets hjemmeside. Det kræver så, vil jeg have lov at bemærke, at
myndighederne griber ind, når der er sådanne anmeldelser. Vi får jo
desværre indimellem henvendelse om, at det ikke sker. Når det er
sagt, støtter Konservative forslaget.
Kl. 15:47

Den fg. formand (Christian Juhl):
Tak for det. Jeg vil igen spørge, om der er nogen, der ønsker at tale
på vegne af Nye Borgerlige og Liberal Alliance? Det er der ikke. Så
giver vi ordet til erhvervsministeren. Velkommen.
Kl. 15:47

Erhvervsministeren (Simon Kollerup):
Tak for det. Jeg kunne godt, men jeg er ikke sikker på, at de ville
føle sig dækket ind med min tale.
Tak for bemærkningerne. Det er rart at vide, at der blandt er‐
hvervsordførerne i hvert fald er mindst en med truckcertifikat. Det
kan jo være nyttigt, når vi har sådan en moppedreng som den,
vi behandler her, på dagsordenen. Helt overordnet kan man sige,
at sigtet med lovforslaget er at gennemføre en række tiltag, som
styrker tilsynet på bl.a. betalingsområdet, området for bæredygtig
finansiering og hvidvaskområdet. Lovforslaget har samtidig til for‐
mål at understøtte en bedre forbruger- og investorbeskyttelse på det
finansielle område.
Med lovforslaget får Finanstilsynet bl.a. mulighed for at gøre et
mere effektivt tilsyn med grænseoverskridende betalinger i EU. Det
skal sikre lave gebyrer på grænseoverskridende betalinger og sikre,
at der for forbrugerne er en høj grad af gennemsigtighed om sådanne
gebyrer. Lovforslaget har også til formål at skabe større fleksibilitet
i forhold til mulighederne for at fastsætte nærmere regler om geby‐
ropkrævninger for udbydere af visse betalingsinstrumenter. Med den
øgede fleksibilitet i forhold til forretningernes gebyrbetalinger vil det
bl.a. blive muligt at fastsætte en prismodel baseret på en procentsats
af transaktionsbeløbet, hvilket især vil være til gavn for de mange
mindre forretninger.
Med lovforslaget gennemfører vi også en række tiltag, som styr‐
ker indsatsen mod hvidvask og finansiering af terrorisme. Indløsning
af anonyme forudbetalte kort udstedt i tredjelande forbydes for at
være på forkant med den risiko for hvidvask og terrorfinansiering,
der er forbundet med brugen af disse kort. Derudover styrker vi
rammerne for Erhvervsstyrelsens og Advokatrådets samarbejde med
tilsynsmyndigheder i andre EU-lande, både i forhold til hvidvaskins‐
pektioner i Danmark og i forhold til hvidvaskinspektioner i udlandet.
Formålet med det er at styrke det grænseoverskridende tilsynssamar‐
bejde. Endelig er der fundet anledning til at foretage visse præcise‐
ringer og justeringer af implementeringen af 4. hvidvaskdirektiv.
På bæredygtighedsområdet får Finanstilsynet mulighed for at
føre et mere effektivt tilsyn med de finansielle virksomheders over‐
holdelse af den såkaldte disclosureforordning. Disclosureforordnin‐

27

gen stiller krav til de oplysninger om miljømæssige, sociale og
ledelsesmæssige forhold, som finansielle virksomheder skal give i
forbindelse med investerings- og rådgivningsprocesser. Formålet er
at øge gennemsigtigheden på området for bæredygtig finansiering,
så det bliver nemmere at sammenligne produkters bæredygtighed og
virksomheders tilgang til bæredygtighed. Det skal være med til at
fremme den grønne omstilling ved at styrke investorers mulighed for
at investere bæredygtigt.
Så har jeg bare en enkelt bemærkning til Dansk Folkepartis ord‐
fører, som jo spørger til det her med, om der stadig er noget, som
er i høring, nu mens vi behandler her. Nu sagde ordføreren selv, at
det havde været udskudt lidt, og jeg kan bare oplyse, at høringen
er overstået, og der skulle også være fremsendt et høringsnotat til
Erhvervsudvalget. Det er det, jeg er blevet oplyst lige for et par
minutter siden.
Med de ord vil jeg sige tak for den positive modtagelse. Og jeg
ser frem til den videre udvalgsbehandling.
Kl. 15:51

Den fg. formand (Christian Juhl):
Selv tak til ministeren. Der er ingen kommentarer.
Der er ikke flere, der har bedt om ordet, så forhandlingen er
afsluttet.
Jeg vil foreslå, at lovforslaget henvises til Erhvervsudvalget. Hvis
ikke nogen af jer gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
10) Forhandling om redegørelse nr. R 7:
Erhvervsministerens regional- og landdistriktspolitiske redegø‐
relse 2020.
(Anmeldelse 03.11.2020. Redegørelse givet 03.11.2020. Meddelelse
om forhandling 03.11.2020).
Kl. 15:51

Forhandling
Den fg. formand (Christian Juhl):
Forhandlingen er åbnet. Jeg vil høre, om der er nogen, der ønsker at
tale på Socialdemokraternes vegne – det er hr. Lennart Damsbo-An‐
dersen, der er ordfører. Det er der ikke. Så udsætter vi hans bidrag
og går videre til hr. Peter Juel-Jensen, som er regionalt placeret på
Bornholm, fra Venstre, Danmarks Liberale Parti. Værsgo.
Kl. 15:52

(Ordfører)
Peter Juel-Jensen (V):
Tak for det, formand. Jeg ville jo gerne kunne sige, at jeg også
taler på hr. Lennart Damsbo-Andersens vegne. Det kan jeg nok ikke,
men han ville nok have talt varmt om landdistrikterne, og det gør
vi selvfølgelig også i Venstre. Jeg vil gerne starte med at sige, at
jeg skal hilse fra De Konservative, som desværre på grund af andre
møder her i huset ikke har mulighed for at deltage i debatten om
den her redegørelse. Og tak for redegørelsen til ministeren – jeg
synes, det er en redegørelse, hvor vi er kommet meget godt omkring.
Og jeg vil gerne rose ministeren for, at ministeren bruger så meget
plads i redegørelsen på at få styr på definitionerne, for de forskellige
termer betyder rigtig meget, også i det her, og så skulle de i hvert
fald være sat på plads. Jeg har den opfattelse, at erhvervsministeren

28

Tirsdag den 10. november 2020 (R 7)

selvfølgelig altid taler meget varmt om vores landdistrikter – og
det er jeg meget enig i – men jeg kan ikke sige, at det er tilfældet
hele vejen rundt i regeringen. Og da regeringen er et kollektiv, har
man selvfølgelig en forpligtelse til som erhvervsminister at trænge
igennem over for sine kolleger. Redegørelsen indeholder også en
udmærket oplistning af de initiativer, der har været med til at holde
hånden under vores landdistrikter under pandemien. Og der glæder
det mig som en, der er optaget af udvikling i landdistrikterne, at
Folketinget der kollektivt har taget et ansvar for, at også vores land‐
distrikter er kommet nogenlunde igennem. Tak for det, alle sammen!
Men – og det kan selvfølgelig komme senere i debatten her – jeg
savner, at man siger, hvor man vil hen.
Jeg kan huske, at da ministeren var menigt medlem af Tinget her,
var ministeren en meget stærk fortaler for det socialdemokratiske
bud på en infrastrukturplan – altså inden valget – og siden da har
vi ikke hørt noget. Og vi var alle sammen enige om inden valget,
at en taxameterreform var en af forudsætningerne for at sikre, at
vi kunne fastholde og udbygge vores ungdomsuddannelser ude i
landdistrikterne; her sker der heller ikke noget. Vi var enige om, at
befordringen og de tilbud, der gives til borgerne i form af befordring,
heller ikke var tilstrækkelige. Der skulle have været en evaluering
af vores taxalov her i efteråret; den er udskudt på ubestemt tid. Og
når vi som udvalg kommer rundt i landet, hører vi også, at der ude
i landdistrikterne og på vores øer simpelt hen ikke er sammenhæng
i vores personbefordring. Og lige om lidt vil et stort flertal her i
Tinget nok gøre det endnu dyrere at køre i egen bil. Det er altså
ikke noget, der vil gavne vores landdistrikter, hvis man ikke har
noget andet at sætte i stedet for. Men jeg håber selvfølgelig på og
forventer også, at man her i Folketinget, når man nu laver en ny
aftale omkring bilafgifterne, tager hensyn til, at der altså er nogle
ude i landdistrikterne, som er meget afhængige af at kunne komme
fra A til B.
Man har også valgt i finanslovsudspillet at fjerne bredbåndspul‐
jen, hvilket er helt uforståeligt, da ca. 88.000 adresser stadig væk
ikke opfylder betingelserne for det mål, vi har sat i fællesskab. Der
er rigtig mange, som har ansøgt, og jeg kan sige, at i dette år var
puljen på 100 mio. kr., men der ligger faktisk ansøgninger for 220
mio. kr. – for at komme op på det niveau, som vi var enige om før
sidste valg.
Både vores gymnasier og vores erhvervsskoler har udfordringer
med at fylde klasserne ude i vores landdistrikter, og det er, fordi
børnetallet falder. Og i takt med at kommunerne samler flere og flere
elever på færre skoler, vælger regeringen aktivt at undlade at leve op
til aftalen omkring koblingsprocenten, da man tilførte folkeskolerne
flere penge tidligere på året – og dette, på trods af at mange af de
frie skoler er det grundskoletilbud, der er tættest på og dermed mest
attraktivt. I redegørelsen undrer man sig også over, at man flytter
fra land til by, men når nu der bliver for langt til grundskolen og
for langt til gymnasierne og erhvervsskolerne, og når den kollektive
trafik ikke hænger sammen og den lovede socialdemokratiske infra‐
strukturplan lader vente på sig, så er det faktisk regeringen, der er
med til at presse en befolkning til de større byer, fordi man også ude
i landdistrikterne gerne vil have livskvalitet. Der er simpelt hen brug
for en aktiv politik, der udvikler vores landdistrikter, så man bliver
bedre til at tiltrække og gøre sig selv attraktiv over for bosætning.
Den tidligere regering er kommet et godt stykke, og jeg havde håbet
på, at man havde taget handsken op, men det har man ganske simpelt
ikke formået. Tak.
Kl. 15:56

Den fg. formand (Christian Juhl):
Tak til hr. Peter Juel-Jensen. Der er ingen korte bemærkninger, og så
har hr. Lennart Damsbo-Andersen gjort os den store ære at deltage
i debatten. Han er velkommen på talerstolen nu, og han kommer fra
Socialdemokratiet.

Kl. 15:56

(Ordfører)
Lennart Damsbo-Andersen (S):
Tak, formand. Jeg beklager, at jeg ikke nåede herned før nu, men det
gik så hurtigt her i salen, at jeg ikke nåede det.
Jeg vil gerne starte med en fortælling fra det virkelige liv. Som
nogle af jer ved og måske også kan høre, bor jeg på Lolland, nede
i det sydøstlige hjørne, midt i den dejlige natur med marker, skove
og gode naboer. Da min kone og jeg flyttede til Frejlev for 36 år
siden, havde vi en børnehave, vi havde et fritidshjem, vi havde en
folkeskole, forsamlingshus, idrætshal, andelsmejeri, en købmand og
ikke mindre end to brugsforeninger inden for 4 km's køreafstand.
Det var et lille velfungerende samfund med ca. 700 sjæle.
Siden da er meget blevet forandret. Vi har stadig væk forsam‐
lingshus og idrætshal, men næsten alt andet er lukket og slukket.
Vi har fået en privat børnehave, og indtil for et år siden havde vi
også en Brugs i Kettinge, men med en omsætning på 12 mio. kr.
mente Coop ikke, at den var rentabel, og så lukkede de den pr. 1.
november sidste år. Men det var vi lokalt meget oprørte over, og med
afsæt i vores bylav, hvor jeg selv sidder i bestyrelsen, startede en
proces, der endte med, at der blev indsamlet 1 mio. kr. til køb af den
gamle Brugs. Brugsen blev bygget om for ca. 0,5 mio. kr., og pr. 1.
oktober i år, altså for en god måned siden, åbnede en købmand til
stor festivitas i de nyombyggede lokaler.
Den blev som sagt ombygget for 0,5 mio. kr. – alt sammen med
frivillig arbejdskraft og sponsorater fra håndværkere, der ikke tog sig
betalt for en eneste time. Eftersom vi havde skaffet den første milli‐
on, gik vi med optimisme til banken for at få et kreditforeningslån
til ombygningen, men vi fik et nej. Vi forsøgte så i et andet institut,
men med samme resultat, nemlig et blankt nej. På trods af at vi som
andelshavere havde påtaget os risikoen for den yderste million, var
svaret nej. Den lokale tømrer forstår ingenting. Han kan på sit glatte
ansigt låne 5 mio. kr. til at renovere et hus på Amager, men vi får et
nej til at låne 0,5 mio. kr. til en stor velkørende butik i Kettinge på
Lolland.
Reaktionen er klar: Vi finder ud af noget selv, vi kan jo ikke
regne med kreditforeningen, og vi kan ikke stole på andre end os
selv. Jeg er sikker på, at I, der sidder her i salen, kender lignende
historier fra andre steder i landet. Det viser blot, at der er brug for, at
vi får taget skeen i den anden hånd og begynder at skabe mere reel
lighed mellem land og by.
Som det også fremgår af redegørelsen, er der mange områder,
der kræver politisk opmærksomhed, pleje og handling i vores landdi‐
strikter, for tendensen med urbanisering fortsætter. Vi fortsætter med
at klumpe os sammen i byerne, og de små landsbyer kæmper med
tomme og til tider skæmmende boliger. Vi kæmper med butiksdød,
sådan som vi var tæt på det der, hvor jeg selv bor. Ledigheden stiger,
og der bliver længere og længere til sygehuset, lægen og uddannel‐
sesinstitutionerne, og selv politiet kan virke meget langt borte.
Det er en kedelig udvikling og i øvrigt en udvikling, der kan
blive forstærket af coronakrisen, men det er først og fremmest en
udvikling, der er konsekvensen af en kommunalreform og årtiers
centralisering. Nu mærker vi for alvor, hvad det betyder, at man igen
og igen har negligeret de små kommuner og har flyttet flere og flere
statslige arbejdspladser ind til byerne og nærmest systematisk lukket
offentlige institutioner og uddannelser i provinsen. Det har sat sig
fast strukturelt. Det har gjort det svært at lokke eksempelvis læger til
at bosætte sig der. Nu kan vi mærke det.
Men det betyder ikke, at udviklingen ikke kan vendes, overhove‐
det ikke. Men vi skal i gang nu, og der er mange udfordringer, der
skal løftes, så vi kan få hjulet til at dreje i den rigtige retning. En er
muligheden for at låne til en bolig i de områder, hvor der er længere
til naboen. Familier og virksomheder og andre oplever igen og igen
at få afslag på boliglån, hvis de ønsker at flytte til et yderområde.

Tirsdag den 10. november 2020 (R 7)

Iværksætteri og boligdrømme bliver punkteret alene på grund af
geografien.
Kl. 16:01

Den tilstand øger uligheden mellem by og land, bidrager til en
skævvridning af vores land og forsinker den nødvendige vækst og
udvikling i vores landområder, som vi alle sammen hepper på. Sådan
må det ikke være. Problematikken med stærkt begrænsede lånemu‐
ligheder i de kommuner, hvor der er lidt længere til naboen, er ikke
ny – langtfra. Vi hører igen og igen, bl.a. fra private, der ønsker at
bosætte sig i landdistrikterne, at lånemulighederne er svære, uanset
om man vil købe nyt eller bygge til. Vi hører det også fra erhvervsli‐
vet, der må erkende, at lånemulighederne er en stopklods for god,
sund og nødvendig erhvervsudvikling og iværksætterdrømme uden
for de runde postnumre.
Tidligere regeringer har da også allerede sat undersøgelser i gang,
der skulle grave ned i de finansielle strukturer, som er med til at ska‐
be den skævvridning mellem land og by, der hæmmer udviklingen.
Finanssektoren afviser problemet, men virkeligheden er en anden.
Fortællinger om afslag og bristede boligdrømme er mange; vi kender
alle til dem, men det er åbenbart ikke nok. Og derfor glæder det mig,
at erhvervsministeren nu har sat et system op, så vi kan få et samlet
overblik over den tendens – et system, hvor borgere og andre kan
berette om afslag, så vi kan få erfaringerne samlet. Det vil hjælpe
en god løsning på vej, at vi kender omfanget, og at vi ved, hvad de
mange afslag skyldes, og om der er et mønster i de mange afslag på
et lån til bolig og erhverv. Først må vi forstå problemet, og så kan vi
finde en holdbar løsning.
For selv om jeg er stolt af det fællesskab og den vilje til sam‐
arbejde i min egen landsby, der har foldet sig ud, bl.a. da vi gik
sammen om at spare sammen til at låne til en lokal butik, så skal vi
jo det generelle problem med lån til livs. Og derfor glæder det mig
nu, at erhvervsministeren har sat de indledende øvelser i søen.
Men låneproblematikken er jo kun en del af udfordringerne i
landdistrikterne. Vi skal også se på adgangen til sundhed, politiet,
uddannelser osv. Listen er lang, så ja, der er stadig væk en lang
række udfordringer, vi skylder at finde løsninger på, i vores landdi‐
strikter. Der findes ikke et quickfix.
Men som det også fremgår af redegørelsen, er der også flere
områder, hvor det går fremad. Udviklingen er der. Det går fremad
i landdistrikterne, og det tror jeg også skyldes det gode samarbej‐
de, som partierne og ordførerne imellem har, om landdistrikterne.
Jeg oplever, at vi som ordførere samles og konstruktivt diskuterer
landdistrikter og øer med hinanden og med de organisationer, der
repræsenterer landdistrikterne og øerne. Det vil jeg gerne kvittere
for, og det håber jeg vi kan fortsætte med, så vi i fællesskab kan nå
endnu mere og få sat endnu mere skub i udviklingen. Tak for ordet.
Kl. 16:04

Tredje næstformand (Jens Rohde):
Tak for det. Der er et enkelt spørgsmål fra hr. Peter Juel-Jensen.
Kl. 16:04

Peter Juel-Jensen (V):
Tak for det, og tak for en fin tale. Før verden gik af lave, havde vi
alle sammen en aftale stående i kalenderen. Der stod, at vi skulle
kigge på revisionen af planloven. Ministeren havde indkaldt til nogle
drøftelser. Det tror jeg vi var mange der så rigtig meget frem til. De
er selvfølgelig blevet skudt her i første omgang. Men når ministeren
nu på et tidspunkt indkalder til et nyt møde, hvor vi skal sætte
en dagsorden for det her, er Socialdemokratiet så klar til at give
vores kommuner endnu større beføjelser over deres egne kommuner,
således at de kan være med til at sætte en udvikling, i stedet for at vi
skal sidde og bestemme det hele centralt herinde?

29

Kl. 16:05

Tredje næstformand (Jens Rohde):
Ordføreren.
Kl. 16:05

Lennart Damsbo-Andersen (S):
Jeg tror, at den her diskussion om planlov bliver vi nok aldrig nogen
sinde færdige med. Jeg er faktisk bekymret for, om det, vi allerede
har besluttet i forhold til at lempe på planloven, overhovedet har
givet sig udslag derude i virkeligheden endnu. Derfor synes jeg,
det er rigtig godt, at vi får kigget igennem, hvordan de ændringer,
vi har lavet, har udmøntet sig, og det synes jeg vi skal kigge på,
inden vi begynder at tænke på nye – altså, at vi først får ryddet op
i det, vi har gjort, inden vi starter nyt. Men jeg er til enhver tid
villig til at diskutere på et grundlag, der kan sikre kommunernes og
landdistrikternes udvikling.
Kl. 16:06

Tredje næstformand (Jens Rohde):
Hr. Peter Juel-Jensen.
Kl. 16:06

Peter Juel-Jensen (V):
Tak. Det betragter jeg som en halv fremstrakt hånd. For vi hører jo
ofte derude, også når vi kommer rundt som udvalg, om det så er
de små øer, eller om det er landdistrikterne, at der er nogle centrale
regler, der både stopper erhvervsudvikling, men også bosætning. Og
skal vi trække borgere ud af byerne igen og få dem ud i landdistrik‐
terne, hvor der er behov for arbejdskraft, hvor der er behov for at
fylde vores skoler og daginstitutioner op, så skal der altså også være
noget at flytte efter. Hvis der ikke er nogen arbejdspladser, hvis
der ikke er nogen attraktive boliger, så kommer folk ikke. Tingene
udvikler sig, og jeg er helt sikker på, at hver kommune har et større
overblik over, hvad der skal til for at få en bedre bosætning, for at få
en bedre erhvervsudvikling, end vi på noget tidspunkt vil få herinde.
Kl. 16:06

Tredje næstformand (Jens Rohde):
Ordføreren.
Kl. 16:07

Lennart Damsbo-Andersen (S):
Det er fuldstændig rigtigt, at der er nogle problemstillinger. For at
tage nogle øer: Der er jo nogle øer, som ikke er større, end at de har
strandbeskyttelseslinje stort set over det hele, så der er ingen chance
for, at man kan lave en udvikling, der kan sikre, at mennesker kan
bo der. Sådan er der jo flere eksempler, tror jeg, på, at den udvikling,
som vi ønsker, og nogle tiltag, som vi i virkeligheden siger ja til,
bliver bremset af, at vi også har taget nogle andre beslutninger, som
bremser de ting. Der tror jeg, vi bliver nødt til at diskutere, hvad
det er, der skal have førsteret. Vil vi have, at der skal kunne bo
mennesker, og at de skal kunne leve et liv, eller vil vi have, at der
ikke må stå en bænk? Det må man ligesom beslutte sig for.
Kl. 16:07

Tredje næstformand (Jens Rohde):
Vi siger tak til hr. Lennart Damsbo-Andersen, og så er det fru Mette
Hjermind Dencker. Værsgo.
Kl. 16:07

(Ordfører)
Mette Hjermind Dencker (DF):
Tak for det. Jeg kan kun tilslutte mig, hvad min socialdemokratiske
kollega hr. Lennart Damsbo-Andersen sagde om det rigtig gode
samarbejde, vi heldigvis har i Landdistriktsudvalget alle ordførere

30

Tirsdag den 10. november 2020 (R 7)

imellem og også med ministeren, som vi også ved brænder rigtig
meget for landdistrikterne. Og uanset om en regering er rød eller
blå, er det jo tit regeringen, der kan lægge hindringer i vejen for
udviklingen i landdistrikterne – det er i hvert fald ikke noget, jeg har
oplevet at de enkelte ordførere har været med til.
Som borger i et landdistrikt brænder jeg meget for at udvikle
landdistrikterne og øerne og også for at sikre, at der er mange flere
mennesker, der får øjnene op for, hvor fantastisk det er at bo derude,
hvor der er allersmukkest, og få øjnene op for alt det, som de små
samfund kan, som man ikke kan inde i byerne. Vi kerer os lidt mere
om hinanden, og vi omgås også mennesker, som vi føler os meget
forskellige fra – mennesker, vi aldrig nogen sinde selv ville vælge
som venner, men som vi er nødt til at have et godt forhold til, for at
vores samfund kan være et dejligt lille sted.
Jeg kan huske, sidst vi skulle debattere regeringens landdistrikts‐
redegørelse. Jeg kan huske, hvordan jeg selv og alle de andre dyg‐
tige landdistriktsordførere havde forberedt vores taler, og at vi var
klar til at debattere landdistriktsredegørelsen i salen, og så gik den
daværende statsminister Lars Løkke Rasmussen op og udskrev valg,
lige inden vi skulle til at debattere vores landdistriktsredegørelse.
Det kommer ikke til at ske i dag, for vores statsminister har mere
travlt med at slagte mink og arbejdspladser i landdistrikterne.
På den ene side anerkender regeringen jo her i landdistriktsrede‐
gørelsen, at landbruget er et vigtigt erhverv i landdistrikterne, men
lige nu sker der det, at regeringen på den anden side ikke bare slagter
en masse mink, men også en masse arbejdspladser i landdistrikterne.
Der er tale om omkring 6.000 arbejdspladser i branchen, hvoraf de
fleste ligger i landdistrikterne. Det er mennesker, som kun har ringe
muligheder for at få andre job, for det kan da godt være, at man
kan give dem en hjælpepakke her og nu, og det kan da også godt
være, at de kan blive omstillet, men helt ærligt, hvis man arbejder
på en minkfarm på Læsø, er det muligt, at man kan blive omskolet
til noget andet, men hvad hjælper det, når arbejdspladserne ikke er
på Læsø eller andre steder i landdistrikterne? Derfor skal vi bare
være meget opmærksomme på, at det, der foregår lige nu, er noget,
der rammer afsindig hårdt ude i landdistrikterne, så jeg håber, at
regeringen inden for ganske få timer finder en god løsning på det
problem, vi aktuelt står med her.
Jeg kan huske, at Realdania på et tidspunkt lavede en undersøgel‐
se, der viste, at 25 pct. af alle danskere faktisk gerne ville bo tættere
på naturen, men det, der forhindrede dem i det, var deres arbejde. De
ville jo ikke have alt for langt til arbejde. Så kom coronapandemien,
og den viste os, at det jo faktisk var muligt for rigtig mange menne‐
sker at arbejde hjemmefra. Folk valfartede til deres sommerhuse. Jeg
kan huske, at jeg talte med en brugsuddeler i et sommerhusområde,
og han sagde, at siden nedlukningen i marts havde hver eneste uge
i marts og april genereret mere omsætning i hans brugs, end påske‐
ferieugen, hvor alle tager ud til deres sommerhuse, gør. Det var da
fantastisk, det var da skønt. Det vil sige, at vi altså godt kan leve
vores liv langt væk fra de større byer, og mange af os kan endda
også arbejde digitalt. Men det kræver lige en enkelt ting. Der er jo
et enkelt område, hvor vi ikke må svinge sparekniven, for at det kan
lade sig gøre, og det er det område, som sjovt nok ikke er nævnt her
i redegørelsen: Vi må aldrig nogen sinde spare på bredbåndspuljen.
Kl. 16:12

Jeg kan også huske, hvordan ansøgningerne til bredbåndspuljen
viste sig at være på det dobbelte af, hvad puljen rent faktisk rumme‐
de. Det vil sige, at man så logisk nok burde udvide bredbåndspuljen,
eftersom behovet er der, men i stedet for sløjfede regeringen bred‐
båndspuljen.
Som de fleste her ved, har Dansk Folkeparti jo i årevis kæmpet
for den trafikale ligestilling af øerne. Det skal ikke koste mere at
sejle til en ø, end det koster at køre samme strækning på landevejen.
Det koster i øvrigt ikke noget at cykle på en landevej. Det koster

heller ikke noget at gå på en landevej. Som en del af sommerpakken
vedtog regeringen, at der skulle være gratis transport til øerne for
gående og cyklister. Vi vil i Dansk Folkeparti på det kraftigste
appellere til, at vi får det videreført nu, så det gælder året rundt,
selvfølgelig.
En anden ting er, at sommerhusudlejningen også kom til at li‐
de rigtig hårdt, eftersom den lever af mange især tyske turister.
Derfor vedtog regeringen jo også i sommerpakken, at man skulle
have et bundfradrag på 60.000 kr. Det vil vi gerne være med til at
gøre permanent, så endnu flere mennesker holder ferie i Danmark
fremover, og så vi på den måde kan skabe endnu mere liv i vores
landdistrikter og i de erhverv, der er tilknyttet sommerhusudlejning.
Der er også flere gode tiltag her i landdistriktsredegørelsen, som
vi i Dansk Folkeparti glæder os til at samarbejde med regeringen
om. Det er bl.a. oprettelse af otte skattecentre rundtom i landet. Vi
appellerer til, at de den her gang altså godt må ligge lidt længere væk
fra alfarvej, end hvad vi så med sidste udflytning. I stedet for at ligge
i de større provinsbyer kunne det faktisk være fantastisk, for når man
opretter otte nye skattecentre, som ikke har personlig kundekontakt,
men mere telefonisk og digital, er der jo ingen grænser for, hvor de
kan ligge i landet, altså medmindre det er et af de der sorte huller,
som regeringen ikke vil dække med bredbåndspuljen. Men ellers
ville det jo være fantastisk, hvis de skattecentre lå meget længere
væk fra de større provinsbyer.
Ligeledes glæder vi os også i Dansk Folkeparti til at samarbejde
med regeringen om de 20 nye nærpolitienheder. Og så er jeg rigtig
glad for, at vi i Dansk Folkeparti fik med i aftalen om Landsbygge‐
fonden, at der skulle opføres almene boliger på øerne. Det glæder vi
os meget til at se resultatet af. I Dansk Folkeparti håber vi, at vi også
kan samarbejde med regeringen om at sikre god digital infrastruktur
i hele landet samt bedre adgang til øerne hele året rundt, så der er
endnu flere mennesker, der gerne vil bo og leve derude, hvor det er
allersmukkest. Tak.
Kl. 16:16

Tredje næstformand (Jens Rohde):
Tak siger vi til fru Mette Hjermind Dencker. Og så står der hr.
Rasmus Helveg Petersen på min talerliste, men jeg har dog været
så mange gange i Radikale Venstres gruppe, at jeg kan se, at det er
fru Zenia Stampe. (Zenia Stampe (RV): Det er ikke mig). Jeg er helt
overbevist om, at fru Zenia Stampe sagtens vil kunne holde en frem‐
ragende tale. Nå, men så går vi videre i talerrækker til Socialistisk
Folkeparti. Fru Karina Lorentzen Dehnhardt, værsgo.
Kl. 16:16

(Ordfører)
Karina Lorentzen Dehnhardt (SF):
Tak for ordet. Der er jo sagt rigtig mange pæne ting her i dag om
vores landdistrikter, og jeg synes også, vi skal gøre alt, hvad vi kan,
for at tale dem op, så folk kan forstå, at det er værdifuldt at bo i
landdistrikterne, og har lyst til det. Men vi kommer nok ikke uden
om, at vores landdistrikter er udfordrede, det viser den landdistrikt‐
spolitiske redegørelse også, der er vigende befolkningstal, vigende
antal af arbejdspladser, manglende investeringer, uddannelsespladser
osv. Vi kender jo alle sammen udfordringerne.
For SF er der en klar ulighedsdagsorden her, hvor forskellene
mellem by og land vokser, og det siger sig selv, at det ikke er noget,
vi synes der er godt for vores land, og desværre er der jo en risiko
for, at den her skævvridning vil vokse endnu mere med coronakr‐
isen, som kan ende med at fjerne arbejdspladser, lægge turismen øde
og flytte endnu flere mod byerne, hvor jobtilgængeligheden er størst.
Men hvad kan vi så gøre? Ja, i SF har vi nogle bud, det er ikke en
udtømmende liste, men vi synes, at det første og det vigtigste er at få
styr på lånesituationen i landdistrikterne. Når et lærerpar ikke kan få
lov til at låne til et hus i Vorbasse, og når vi har eksempler på f.eks.

Tirsdag den 10. november 2020 (R 7)

otte virksomheder, som jeg har fået af Langelands borgmester for
nylig, som ikke kan få lov til at låne til at udvide deres forretning på
Langeland, ja, så vil skævvridningen jo fortsætte. For hvis man ikke
kan bosætte sig, hvis man ikke kan få lov til at skabe arbejdspladser,
lukker og slukker områderne sig selv med tiden.
Vi har i SF fremlagt vores bud på løsninger. Vi ønsker os stadig
et særligt realkreditinstitut, som skal sikre lånemulighederne til virk‐
somheder og borgere, som i dag har svært ved at låne til at flytte
til eller drive virksomheder i landdistrikterne, for uden virksomheder
og uden omsætning af boliger er der ikke noget liv. I Norge har
man jo fundet en lignende løsning, hvor kommunerne vurderer både
indkomstforholdet og tilbagebetalingsforholdet, så der kan sikres
lån, og hvis nordmændene kan, kan vi vel også.
Et andet sted, hvor jeg tror vi skal gøre mere, er alle de spøgel‐
seshuse, vi finder i landdistrikterne. Der er jo ikke nogen, der ønsker
at bo i et område, hvor der er tomt og er øjebæer, og det anslås
jo, at der rundtomkring i det ganske land er mere end 100.000 falde‐
færdige huse, som med fordel kan rives ned. Jeg har selv for nylig
været på Læsø og set, hvor nydeligt øen fremstår, og hørt, hvordan
man med midler fra landsbypuljen har sørget for, at man kunne rive
huse ned og skabe nogle grønne områder på stedet. Jeg synes, det er
ærgerligt, at der lægges op til at skære ned på den pulje. Der er ingen
tvivl om, at man kan blive nødt til at bringe udbud og efterspørgsel i
balance, og der er nedrivningspuljen en rigtig god ting.
For det tredje skal vi sørge for, at der er et ordentligt internet i
landdistrikterne. Uden det kan man ikke lave hjemmearbejdspladser,
man kan heller ikke deltage i fjernundervisning, og man kan heller
ikke drive en virksomhed, og set i det lys, synes jeg faktisk, at
det er uforståeligt, at regeringen har aflivet bredbåndspuljen i sit
finanslovsforslag. Det passer simpelt hen ikke, når finansministeren
siger, at der ikke længere er brug for puljen. Der er indkommet 342
ansøgninger i år mod 125 ansøgninger sidste år. Det viser altså, at
der stadig væk er rigtig meget brug for den pulje. Der er søgt til
9.000 adresser, og der er søgt for dobbelt så meget som puljens
størrelse. Det viser, at det her bliver meget, meget vigtigt at få sikret
i kommende finanslovsforhandlinger.
Så synes jeg, at der er et sted, hvor vi kan gøre mere, og som
handler om uddannelsesområdet. SF har tidligere foreslået en udflyt‐
ningsplan for uddannelser, så vi får skabt en bedre geografisk balan‐
ce i uddannelsestilbuddet, men også fordi erfaringerne viser, at hvis
man uddanner sig lokalt, bliver man også boende bagefter og finder
sig et arbejde. Når de unge først flytter ind mod de store uddannel‐
sesbyer, ja, så vender de ikke tilbage, for de finder selvfølgelig et job
der, og de når også at finde en kæreste i den tid, de læser.
Det er ikke, fordi jeg underkender, at der er sket gode ting, siden
regeringen tiltrådte, fordi vi har faktisk fået en ny og mere fair kom‐
munal udligningsreform, som jeg håber kan være med til at holde
hånden under velfærden i de fattigste kommuner. Vi har også fået
fantastiske, spændende erfaringer med billige og gratis færgebilletter
fra sommerpakkerne. Det tror jeg er vigtig viden fremadrettet, det
viser i hvert fald, at pris betyder noget, og at der kan være al mulig
god grund til at gå videre med landevejsprincippet.
Vi kommer nok også til at få en politiaftale med flere nærpoliti‐
stationer, men selvfølgelig er der et godt stykke vej, til vi har fået
genskabt balancen mellem land og by fra de seneste års rå centralise‐
ring; det har flyttet arbejdspladser, bosætninger, lukket butikker og
busruter. Men vi er i SF klar til at tage en tørn, for vi synes, det er
vigtigt, at vi har levedygtige og spændende og dejlige landdistrikter,
som man kan bosætte sig i, uanset om man er borger eller virksom‐
hed.
Tak for ordet.

31

Kl. 16:22

Tredje næstformand (Jens Rohde):
Tak siger vi til Karina Lorentzen Dehnhardt. Så er det Enhedslisten
ved hr. Henning Hyllested.
Kl. 16:23

(Ordfører)
Henning Hyllested (EL):
Ja, som en meget, meget apropos indledning til vores debat her i dag
vil jeg sige, at DR i går tilfældigvis viste filmen »Onkel«. Jeg ved
ikke, hvor mange der så den, da den gik i biffen, men ellers er der
mulighed for at se den i morgen. Det er en fremragende film. Jeg vil
endda vove at påstå, at det er noget af det bedste, der er lavet i dansk
filmproduktion i mange årtier. Ja, nu er jeg naturligvis helt oppe på
de høje nagler, men den viser virkelig, at der er bund i folk, der bor
på landet – i det her tilfælde Sønderjylland. Det vil jeg gerne skrive
under på.
Nå, men det er jo ikke det, den her regional- og landdistriktspoli‐
tiske redegørelse handler om. Jeg må sige, at den så i virkeligheden
ikke afdækker noget nyt, og på den måde kan man sige, at det er
en lidt tynd kop te, men den beskriver jo den udvikling, der er og
har været, og vi ved, at centraliseringen af vores samfund har givet
anledning til mange problemer, især for landdistrikterne. På side 7
i redegørelsen står der: Udviklingen med faldende befolkningstal
vil fortsætte. Bum, værsgo. Så vi har stadig væk problemet. Vi ser
altså fortsat en flytning fra landområderne ind mod byerne, og det er
særlig blandt de unge i 20'erne. Det er ikke så sært, for det skyldes
især centraliseringen af uddannelserne i de større byer. Det er ikke
bare skidt for landdistrikterne, som vi ser det i redegørelsen, men
det er faktisk også skidt for de storbyer, der skal tage imod de unge,
fordi det lægger et yderligere pres på de større byer i forhold til at
sikre, at efterspørgslen af boliger til de uddannelsessøgende kan føl‐
ge med. Derfor mener vi i Enhedslisten, at vi skal have kigget på en
decentralisering af både ungdomsuddannelserne og de videregående
uddannelser på en eller anden måde.
Det er også fint, at vi endnu en gang kan konstatere, at der er
et problem med centraliseringen. Svaret var en overgang, og det var
lige før, det var det eneste svar, og det var i hvert fald det, vi diskute‐
rede meget, udflytning af statslige arbejdspladser. Vi har konstateret
nu, at det ikke rigtig har rykket noget. Mange af de arbejdspladser,
som er rykket fra hovedstaden, er rykket til en større by i provinsen,
og det gavner jo ikke ret meget, når du kommer lidt uden for de
større byer ude i provinsen. Man kan også sige, at de familier, som
trods alt flytter, jo stadig væk får børn, som bliver nødt til at flytte
ind til de større byer, hvis de vil have sig en uddannelse, som det
ser ud nu. Samtidig er det også katastrofalt – og det kan vi se på
side 27 i redegørelsen – at antallet af folkeskoler falder drastisk,
for det gør det ikke nemmere at få nogen til overhovedet at flytte
ud, altså at få børnefamilier til at flytte ud til vores yderområder,
til vores landdistrikter. Så udflytning af statslige arbejdspladser kan
være en god idé, men det skal være gennemtænkt. Nye statslige
arbejdspladser er en helt anden sag, og der er det virkelig værd at
overveje, om ikke de kan placeres i landdistrikterne. Men det, det
handler om, er udflytning af uddannelser og etablering af også nye
uddannelser rundtomkring i vores yderområder og landdistrikter.
Vi har også set, at der bliver længere til de kommunale centre,
herunder rådhus og borgerservice, og det er i virkeligheden et stort
demokratisk problem, og det er en direkte følge af kommunalrefor‐
men. Det har nemlig også betydet, at magten og beslutningerne er
rykket længere væk fra borgerne, og der er i den grad brug for, at vi
ser på måder, hvorpå man kan give mere indflydelse og beslutnings‐
kompetence helt ud i landsbyerne. Her mener Enhedslisten, at vi
i højere grad skal give landsbyerne mulighed for at modsætte sig
beslutninger fra byrådene, f.eks. gennem folkeafstemninger, helt op‐

32

Tirsdag den 10. november 2020 (R 7)

lagt kunne det være omkring skolelukninger, men også så lokalråd,
landsbylaug osv. får deres egen økonomi, som de suverænt hersker
over.
Vi har også haft en diskussion i Landdistriktsudvalget om det
her med frilandsbyer, der har været nogle forslag og sådan noget,
og det har været lidt op og ned, og partierne har først været lidt
forbeholdne og bagefter ikkeforbeholdne, men det lader til, at der er
kommet lidt liv i den diskussion igen, og det glæder Enhedslisten
enormt. Vi har helt fra starten af støttet, at vi skulle prøve at se på de
muligheder, der kunne være, ved at de ildsjæle, som i høj grad driver
udviklingen rundtomkring i vores landsbyer og på vores øer, fik
nogle muligheder i forhold til de barrierer, de løber ind i – det kan
være lovgivning, det kan være andre bestemmelser osv. Det er ikke
bare et værktøj, man bare kan bruge, efter Enhedslistens mening, for
vi er også forbeholdne over for nogle af tingene, men vi synes, det er
værd at undersøge, om vi kan komme lidt videre ad den vej.
Kl. 16:28

Oven i centraliseringen af kommunerne, sygehusene, politiet og
uddannelserne ser vi også en centralisering af detailhandelsstruktu‐
ren, og vi ser færre og færre dagligvarebutikker, og de butikker, der
forsvinder, er jo dem ude i landdistrikterne, som så bliver samlet i
de større byer i større butikker også. Det er jo ikke en udvikling,
der er kommet af sig selv, det er en udvikling, som skiftende flertal
bag ændringerne af planloven, herunder planlovens detailhandelsbe‐
stemmelser, har banet vejen for, og vi har i den grad behov for at
stramme op på planloven i den her henseende og herigennem undgå
den koncentration af butikker i få større byer og i meget, meget store
butikker.
Enhedslisten vil også gerne se på at kunne støtte og styrke mu‐
lighederne, herunder økonomisk, for, at beboerne i landsbyerne kan
overtage lukningstruede købmandsforretninger, dagligvarebutikker
osv. Vi har jo set nogle tendenser til det og nogle tilfælde af det
rundtomkring, og vi vil gerne være med til at se på mulighederne for
det også økonomisk, som jeg sagde.
Når vi ser på redegørelsen, ser vi også en større ledighed i landdi‐
strikterne i forhold til områderne tættere på de større byer, og det er
jo tydeligt, at der er behov for at gøre noget for jobskabelsen. Det
er derfor for os vigtigt, at vi får en jobskabelse i landdistrikterne,
som ikke bare er udflyttede statslige arbejdspladser, og derfor skal
vi også i højere grad understøtte de små lokale erhvervsdrivende
og iværksættere, som der er i landdistrikterne. Og der kommer rede‐
gørelsen jo ind på problemstillingen med, at det åbenbart ikke er
attraktivt for pengeinstitutter at yde lån til erhvervsdrivende og po‐
tentielle boligkøbere i vores landdistrikter. Med andre ord, markedet
kan ikke klare opgaven eller vil ikke klare opgaven med at sikre, at
alle har mulighed for at bosætte sig i landdistrikterne eller på øerne
eller drive virksomhed, altså alle, der har mulighed for det og har
lyst til det. Det er efter Enhedslistens mening så oplagt, at staten så
må komme på banen på den ene eller den anden måde med mulighed
for at yde lån, som bankerne og realkreditinstitutterne ikke er villige
til. Det kan være i form af en samfundsbank. Det er sådan set vores
ideelle løsning, men vi er parat til også at se på andre løsninger; det
kan være via KommuneKredit, eller det kan være, som SF's ordfører
sagde, via at kigge på norske forhold osv. osv.
En anden vigtig parameter for de erhvervsdrivende og i øvrigt
også for bosætningen er muligheden for hurtigt bredbånd. Det er
klart, at det problem, vi så for bare nogle år siden, er blevet langt
mindre, men vi skal helt i mål, og derfor bør vi stadig væk afsætte
midler til en bredbåndspulje, som sikrer, at alle kommer med. Ifølge
redegørelsen er problemet især i Region Sjælland, og det er ikke
tilfredsstillende efter vores mening, at regeringen ikke vil fortsætte
bredbåndspuljen på 100 mio. kr. Der var 342 ansøgninger, som der
er blevet gjort opmærksom på, til dette års pulje, 9.000 adresser, 90
pct. i landzone, men over 110.000 til 140.000 boliger og virksomhe‐

der har fortsat ikke adgang til hurtigt bredbånd. Så vi mener, der er
et fortsat behov. Det falder selvfølgelig i de kommende år, men vi
mener, at der er et fortsat behov, og vi synes, at alle skal være med.
Redegørelsen kommer også ind på mobiliteten i landdistrikterne,
og det afsnit er mildest talt mangelfuldt. Vi er jo blevet en nation
af pendlere, det gør redegørelsen ganske rigtigt opmærksom på,
behovet for at kunne flytte sig er stigende, men der er ikke en
redegørelse for den manglende dækning med kollektiv transport,
som vi jo synes udgør en stor barriere for mange mennesker, der bor
uden for de større byer, og det er et stort problem. Det er også et
problem, som spiller sammen med de andre problemstillinger, som
opstår af centraliseringen, altså når de funktioner, som man skal til
og fra i sin dagligdag, butikker, skoler, kommune, læge, sygehuse
osv. kommer længere og længere væk, så bliver behovet for hurtig
og billig transport selvfølgelig større. Og her synes vi, at bolden for
alvor er tabt. Vi kan ikke blive ved med at flytte tingene længere
væk fra hinanden og samtidig gøre transporten dyrere og dårligere.
Det er det, der er sket i den kollektive transport.
Vi skal i en anden retning, transporten skal være bedre og billi‐
gere, og det har de politikere, der har været med til at centralisere
Danmark, et helt særligt ansvar for. Må jeg her henvise til f.eks. det,
der foregår i Nordjylland, hvor man jo i den grad har arbejdet med
at skabe sammenhæng mellem transportformer med deres plusture,
deres knudepunktsstrategi osv. osv.
Lad mig da også tillade mig at flage Enhedslistens udspil til
finanslov 2021 omkring cyklisme, hvor vi jo har foreslået, at staten i
form af Vejdirektoratet etablerer en række cykelstier rundtomkring
på statsvejnettet, for de mangler. Det er projekter, som allerede
ligger klar og kan igangsættes den dag i morgen – også som led
i stimulipakker.
Mange andre ting kunne nævnes her, men det er der ikke tid til,
så det må blive ved disse ord.
Kl. 16:33

Tredje næstformand (Jens Rohde):
Tak siger vi til hr. Henning Hyllested, og så går vi direkte til mini‐
steren, da der ikke er repræsentanter fra Nye Borgerlige og Liberal
Alliance. Værsgo.
Kl. 16:33

Erhvervsministeren (Simon Kollerup):
Tak for det, og tak for nogle rigtig gode indlæg, og sådan ser den
ud: en grøn redegørelse for udviklingen i vores landdistrikter, grøn
selvfølgelig, fordi håbet og fremtiden er grønne, og der er nok at
tage fat på, hvis vi også skal skabe en håbefuld og positiv fremtid
ude i vores landdistrikter. Tak for de gode indlæg og den gode debat,
og det er dejligt at høre, som jeg er vant til, at der i landdistriktsord‐
førerkredsen er stor samklang, og det er meget tydeligt at spore, at
landdistriktspolitikken ligger os alle sammen meget på sinde.
Dette års regional- og landdistriktspolitiske redegørelse viser, at
størstedelen af Danmark, også de kommuner, der ligger længere
væk fra de større byer, faktisk har haft fremgang i beskæftigelse,
økonomisk vækst og befolkningstal frem til coronakrisen. Desværre
viser redegørelsen også, at der er en skævvridning mellem land og
by, og at Danmark er ved at blive inddelt i et A- og B-hold, hvor
de store byer har højere vækst og flere tilflyttere, imens områderne
længere væk fra de store byer halter efter den generelle udvikling i
resten af landet. Det skal vi have lavet om på, for det må ikke være
sådan, at det er postnummeret, der afgør, om der er lige muligheder i
Danmark.
Siden finanskrisen har den økonomiske vækst været skævt for‐
delt. Mens bnp pr. indbygger er steget med 14 pct. i de større by‐
kommuner, er den kun steget med 10 pct. i de resterende kommuner.
Beskæftigelsen har i de senere år været i fremgang, men også her ser
vi, at kurven er stejlere og dermed mere positiv for de større byer.

Tirsdag den 10. november 2020 (R 7)

Landdistrikterne længere væk fra de største byer har haft et fald i
befolkningstallet på ca. 5 pct. siden 2010.
Ejendomsmarkedet uden for de store byer er præget af et skævt
forhold mellem udbud og efterspørgsel, samtidig med at der er dan‐
skere, som har problemer med at låne til det hus, som de gerne vil
købe, hvis det ligger i et landdistrikt, sådan som både Socialdemo‐
kratiets og SF's ordfører også har været inde på undervejs i debatten.
Ubeboede og faldefærdige boliger påvirker ikke bare et områdes
attraktivitet i forhold til bosætning, men selvfølgelig også i forhold
til turisme, og så giver det boligspekulanter mulighed for at leje
dårlige boliger ud til udsatte borgere, og det går ikke.
Detailhandelen er inde i en udvikling, hvor der også sker en
centralisering af butikkerne i de større byer, og hvor nethandelen
trækker en stor del af kunderne til sig. Udviklingen betyder, at den
klassiske bymidte, som vi kendte den fra de mellemstore provinsby‐
er med levende gågader og strøgområder, bliver mindre og mindre.
Centraliseringen er en af hovedårsagerne til den skævvridning i
00'erne, som vi har set, en bølge af centralisering, som er skyllet
ind over Danmark, og som har skubbet landdistrikterne – desværre –
ud på et sidespor.
På folkeskoleområdet er det de små kommuner, der siden 2014
har sammenlagt eller lukket flest skoler. Det sker ofte ud fra et ønske
om at effektivisere, men det skaber samtidig en større afstand til
den nærmeste folkeskole. Regionerne bygger i de her år nye supersy‐
gehuse, og det gør vi selvfølgelig for at kunne udbyde specialiseret
behandling, men det betyder også samtidig, at der i nogle områder af
Danmark bliver for langt til sundhedsvæsenet. Redegørelsen viser, at
i alt 20 sygehuse er lukket fra 2007 til 2019.
Centraliseringen medvirker til, at borgere og virksomheder kon‐
centrerer sig i de større byer, og at de borgere, der bliver i landdi‐
strikterne, får længere til de velfærdstilbud, som skal være gældende
for os alle sammen. Det går selvfølgelig ikke. Vi skal have nærheden
tilbage og sikre et Danmark, der ikke knækker over, og regeringen
har allerede taget en række initiativer for at skabe et Danmark, der
ikke knækker over. Et eksempel, som også blev fremhævet tidligere
i debatten, er reformen af det kommunale udligningssystem, der
etablerer et særligt tilskud til udsatte ø- og yderkommuner på 1,5
mia. kr., og som samtidig betyder, at ca. 1,4 mia. kr. flyttes til landets
30 yderkommuner.
Kl. 16:38

Med en ny flerårsaftale for politiet ønsker regeringen at gøre op
med de seneste års centralisering og skabe et nærværende og synligt
politi tæt på borgerne med 20 nye politienheder og flere ressourcer
til 300 operative betjente til det borgernære politiarbejde. Vi har
også nedsat et nyt partnerskab for levende bymidter, som skal samle
alle de bedste erfaringer og komme med anbefalinger til indsatser,
så vi kan fastholde og skabe mere liv i bymidterne ude i vores
yderområder.
Coronakrisen rammer dansk turisme rigtig hårdt. Derfor vedtog
vi sammen, et bredt flertal i Folketinget, sommerpakken, som rum‐
mer initiativer for 700 mio. kr., og som var en stor succes i landdi‐
strikterne. Vi afsatte bl.a. 186,5 mio. kr., som gav danskerne halv
pris for entrébilletter til udvalgte kultur- og foreningsoplevelser, og
det blev gjort gratis for alle gående og cyklende at sejle med de
danske indenrigsfærger i hele juli 2020.
Tidligere i år indgik jeg selv en aftale med Danmarks Erhvervs‐
fremmebestyrelse om en ny strategi for erhvervsfremme i Danmark,
der sikrer et tæt samarbejde om erhvervsudvikling i hele vores land.
Målet er, at der skal udvikles lokale fyrtårnsprojekter, som vil styrke
erhvervsudviklingen i en hel landsdel. Et eksempel på et vellykket
fyrtårnsprojekt, som jeg tror mange kender, er omstillingen af det nu
lukkede skibsværft på Lindø til det succesfulde Lindø Industripark.
Da skibsværftet lukkede i 2009, stod mange i lokalområdet tilbage i
arbejdsløshed, men ved hjælp af samarbejde mellem lokale virksom‐

33

heder og myndigheder lykkedes det at skabe nye arbejdspladser og
forretningsmodeller til gavn for hele området omkring Lindø.
En anden vigtig prioritet for regeringen er at støtte de lokale
initiativer og det blomstrende lokale engagement i landdistrikterne.
Derfor har regeringen besluttet at tilbagerulle den tidligere regerings
besparelse på LAG-ordningen for 2020 og 2021, sådan at LAG i
disse år tildeles 93 mio. kr. LAG-midlerne er med til at skabe bedre
vilkår for bosætning, for arbejdspladser og for udvikling i landdi‐
strikterne, og derfor er midlerne meget vigtige for landdistrikterne,
og det er væsentligt, at LAG også fremover prioriteres.
I forårets runde af landdistriktspuljen har fokus været på grønne
projekter – projekter, der fremmer den grønne omstilling i landdi‐
strikterne. Næste år vil der ved siden af den ordinære pulje på 24
mio. kr. være yderligere to puljer. Der er afsat knap 10 mio. kr. årligt
fra 2021 til 2024 til en kompensationspulje til lokalsamfund med
mange vindmøller i nærområdet. Og så er der afsat ca. 4 mio. kr.
i 2021 til en ny pulje, der er rettet mod lokale frivillige aktører i
landdistrikterne.
Alt det er eksempler på, hvad regeringen allerede har gjort for at
styrke landdistrikterne. Og den gode nyhed er, at håbet er lysegrønt,
og at vi langtfra er færdige med arbejdet. Regeringen vil arbejde
for at løse udfordringerne med finansieringsproblemer, som også er
blevet rejst i debatten i dag, ude i vores landdistrikter. Det er en
uholdbar situation, at virksomme danskere ikke kan starte virksom‐
hed eller ikke kan købe deres drømmehus, bare fordi det ligger i det
forkerte postnummer eller i det forkerte landdistrikt.
Kl. 16:42

Vi er i regeringen i gang med at se på mulige løsninger på
problemet med adgang til lån på landet. Vi har også brug for at få
en endnu tydeligere fornemmelse af problemets omfang og karakter,
og derfor har jeg i anden sammenhæng – og jeg vil også gøre det
her i dag – opfordret borgere og virksomheder til at skrive ind med
deres historier. Alle landdistriktsordførere har mødt dem, og jeg
har mødt dem. Alle, der rejser rundt i vores landdistrikter, møder
debatten om låneudfordringer og kender historierne om ægteparrene,
der ikke kan låne til deres bolig. Samtidig hører vi, hvordan pengeog realkreditinstitutter ikke kan genkende problemet og fortæller os,
at der bliver lånt ud i hele landet. Det er svært at tro, at begge dele
kan være rigtige på samme tidspunkt.
Derfor har vi brug for som politikere at skabe en alliance med
borgerne i vores landdistrikter, og derfor beder vi om, at man skriver
ind med sine konkrete oplevelser med at få afslag på boliglån. Vi
kalder den her postkasse for lån på landet, og adressen er derfor
lpl@em.dk. Der er mange, der allerede har skrevet ind, men jo flere
der deler deres historie, jo bedre. Og det er ikke, fordi vi skal bruge
information om, præcis hvilket institut der er tale om, eller man skal
føle, at man hænger sin bankrådgiver ud. Det er ikke det, det handler
om; det handler om at dele sin oplevelse, så vi får skabt den fælles
alliance, der gør, at vi kan tegne det rigtige billede af problemernes
sande omfang.
Det er regeringens ambition, at alle dele af Danmark skal komme
på fode igen efter coronakrisen, og vi skal ikke begå fortidens fejl
efter finanskrisen, hvor regningen for krisen blev hængende længst
tid i vores yderområder. Det er vores ambition, at der skal være lige
muligheder for at leve, arbejde og bo alle steder i Danmark. Og vi
vil derfor fortsat komme med udspil på landdistriktsområdet, herun‐
der nye initiativer for at styrke uddannelsesmulighederne, sådan som
Enhedslistens ordfører også fremhævede det, uden for de store byer.
Og så vil vi komme med et samlet udspil for landdistrikterne senere i
valgperioden.
Til sidst vil jeg som et lille reklameindslag opfordre alle, der er
engagerede i landdistriktsdagsordenen, til at se med, når vi den 16.
november i coronavenligt format digitalt livestreamer vores landdi‐

34

Tirsdag den 10. november 2020 (R 7)

striktskonference. Og med de ord og i håb om at se mange af delta‐
gerne digitalt i onlineuniverset vil jeg sige tak for ordet.
Kl. 16:45

Tredje næstformand (Jens Rohde):
Tak for det. Der er fire, der har indtegnet sig indtil videre, og den
første er fru Karina Lorentzen Dehnhardt.
Kl. 16:45

Karina Lorentzen Dehnhardt (SF):
Jeg har i virkeligheden to spørgsmål til ministeren. Sidst vi havde
diskussionen om lån i landdistrikter, sagde ministeren, at der snart
kom en løsning, eller at han forventede, at der snart skete noget.
Jeg lytter mig frem til, at det måske ikke er så snart, men måske
ministeren har et bud på, hvornår vi lander.
Den anden ting er: Nu kunne jeg forstå, at ministeren ligesom
finansministeren siger, at der ikke er brug for bredbåndspuljen, men
er ministeren ikke enig i, at når antallet af ansøgninger er mere end
fordoblet, er der faktisk brug for en bredbåndspulje? Hvad tænker
ministeren om det?
Kl. 16:46

Tredje næstformand (Jens Rohde):
Ministeren.
Kl. 16:46

Erhvervsministeren (Simon Kollerup):
Jamen det er rigtigt. Jeg tror, at vi, sidst vi havde debatten, var imel‐
lem den første og den anden bølge af corona, sådan husker jeg det
i hvert fald, hvor vi havde sådan lidt udsigt til, at vi faktisk også kun‐
ne arbejde med andre vigtige politiske emner end lige præcis corona,
og nu står vi så midt i den anden bølge. Jeg kan ikke sige, præcis
hvornår vi er klar med løsningen på låneudfordringen. Men jeg kan
sige, at det er vores ambition at fremlægge et løsningsforslag. Jeg
kender SF's forslag til en løsning, for det har været præsenteret
mange gange, og jeg ved ikke, om det er den rigtige vej, men jeg vil
ikke afvise noget, for hvis vi skal løse det her, skal vi have et åbent
sind til det. Og det vil vi have, og vi vil også forsøge, så godt vi kan,
at være hurtige til at fremlægge en løsning, men jeg tror også, at alle
har forståelse for, at corona fylder næsten alle timer i det politiske
arbejde, i hvert fald i Erhvervsministeriet, lige nu.
I forhold til det med bredbåndspuljen vil jeg sige, at vi har brug
for bredbånd i hele Danmark, og en pulje kan være én vej at gå.
Jeg tror på, at markedet kan løfte rigtig meget, og når jeg ser på de
lokale og regionale energiselskaber, er jeg fortrøstningsfuld om, at
indsatsen er på rette spor derude.
Kl. 16:47

Tredje næstformand (Jens Rohde):
Fru Karina Lorentzen Dehnhardt.
Kl. 16:47

Karina Lorentzen Dehnhardt (SF):
Jeg kan bare se, at der er indkommet ansøgninger for det dobbelte
af puljens værdi, ergo kunne vi i hvert fald som minimum køre 1
år mere med bredbåndspuljen. Så jeg vil bare spørge ministeren, om
han tror, at markedet kommer til at løse problemerne med bredbånd
for alle danske boliger, hvilket jo i dag er en vigtig forudsætning
for at kunne drive virksomhed, have hjemmearbejde eller deltage i
fjernundervisning.
Kl. 16:47

Tredje næstformand (Jens Rohde):
Ministeren.

Kl. 16:47

Erhvervsministeren (Simon Kollerup):
Jeg må sige, at jeg generelt tror, at markedet kan løfte mere, end
det får lov til, når der er en pulje, for en pulje har det også med at
trække den energi ud af markedet. Men jeg skal jo ikke på baggrund
af det kunne sige, om det kan gøre det hele alene. Jeg tror på, at mar‐
kedskræfterne er stærke. Jeg kender selv til de lokale og regionale
energiselskaber, der løfter et meget stort samfundsansvar i forhold til
at få dækket hele kommuner ind med bredbånd, og jeg tror, vi skal
se meget mere af den slags, og derfor burde en bredbåndspulje jo i
princippet ikke være så afgørende. Nu skal der jo forhandles om en
finanslov, og så må man se, hvor det kommer hen, men jeg mener, at
markedet kan løfte mere, end det gør i dag.
Kl. 16:48

Tredje næstformand (Jens Rohde):
Så er det hr. Henning Hyllested.
Kl. 16:48

Henning Hyllested (EL):
Man kunne jo også vende den om og sige, at puljen er nødvendig,
fordi markedet netop ikke løser opgaven. Jeg er enig i, at markedet
har løst store dele af opgaven med at udrulle bredbånd, men der er
jo altså nogle, der står tilbage, som både SF's ordfører og jeg selv
har gjort opmærksom på. Jeg synes også, at man i den forbindelse
skal holde fast i, at Energistyrelsen jo har vurderet puljen til at være
et rigtig positivt foretagende, som har, om jeg så må sige, givet god
valuta for pengene. Og når fremskrivningen til 2023 siger, at der kun
vil være mellem 20.000 og 90.000 – det er noget af et slip – så synes
jeg jo ikke, det er ligegyldigt, om der er 20.000 tilbage eller 90.000
til den tid. Og hvis målsætningen er – og det har den jo altid været
– at alle skal være med, så synes jeg fortsat, der er behov for en
bredbåndspulje, og derfor synes jeg, det er ærgerligt, at vi nu skal til
at have det slagsmål mellem regeringen og støttepartierne. Sidste år
endte det jo med – hvad skal man sige – at regeringen bøjede sig,
og vi fik den med, og det håber jeg selvfølgelig vil ske i år, men det
kunne ministeren jo i den grad bidrage til sker.
Kl. 16:49

Tredje næstformand (Jens Rohde):
Så er det i den grad ministeren.
Kl. 16:49

Erhvervsministeren (Simon Kollerup):
Jeg vil i den grad håbe, at der bliver et frugtbart og godt finanslovs‐
forhandlingsforløb mellem regeringen og de partier, der deltager dér.
Nu nævnte ordføreren selv Energistyrelsen, og jeg synes jo, det
hører med i debatten her, at når Energistyrelsen ser på den massive
udrulning af bredbånd, som er i gang lige nu, og når de fremskriver
indtil midten af det årti, vi er i nu, altså om ganske få år, så er
man nede på, at det er 1-2 pct., som man forventer ikke vil være
dækket ind – altså så der er en markedsudvikling i gang derude. Og
det synes jeg i hvert fald er værd at notere sig i debatten. Det skal
ikke fritage partierne for de forskellige holdninger, man har til en
bredbåndspulje, men det er bare en nuance i debatten, som hører
med. Og så kan vi jo også se, når vi kommer ud i yderområderne,
at Thy-Mors Energi, Norlys og andre energiselskaber har ambitiøse
planer på det her felt, og det tror jeg da er en stor del af vejen frem
på det her område.
Kl. 16:50

Tredje næstformand (Jens Rohde):
Hr. Henning Hyllested.

Tirsdag den 10. november 2020 (R 7)

Kl. 16:53

Kl. 16:50

Henning Hyllested (EL):
Jo, jo, men så lad os se. Indtil videre er der et behov. Indtil videre
er der mellem 110.000 og 140.000, som ikke er dækket. Lad os
fortsætte lidt endnu, og så lad os se, om vi kan bringe det ned på nul,
eller om det kommer ned på nul, også ved markedskræfternes hjælp.
Fint nok med os, men indtil videre konstaterer vi i hvert fald, at der
er et behov.
Coronakrisen har jo da ikke mindst påvist, at der er et kæmpebe‐
hov for hjemmearbejdspladser og den slags. Det er i øvrigt skidegodt
for klimaet. Det er rigtig godt til bekæmpelse af al den pendling,
som også redegørelsen jo gør opmærksom på. Vi er blevet en nation
af pendlere. Det er rigtig godt, at vi får etableret det, men så skal
det også være muligt allerallerlængst derude i Nørre Vorupør, eller
hvor der kunne være dårlig dækning – jeg ved det ikke. Men der skal
være en mulighed, så alle også kan deltage i den udvikling.
Kl. 16:51

Tredje næstformand (Jens Rohde):
Ministeren.
Kl. 16:51

Erhvervsministeren (Simon Kollerup):
Jamen jeg er ikke uenig i den politiske ambition. Den tror jeg vi
deler. Jeg tror, det mere er et spørgsmål om midlet til, hvordan vi
når derhen. Og så skulle jeg hilse og sige, at i Nørre Vorupør er
der faktisk en ganske fornuftig bredbåndsdækning, og vi har gode
iværksættermiljøer i det, der vistnok hedder Silicon VØ for Vorupør.
Det vidner om, at Thy, når der bliver krævet en vis båndbredde,
faktisk også kan levere her. Men som jeg siger, er der også gode
energiselskaber, der hjælper med dækningen også der.
Kl. 16:52

Tredje næstformand (Jens Rohde):
Så er det hr. Peter Juel-Jensen.
Kl. 16:52

Peter Juel-Jensen (V):
Tak. Og tak for talen, minister. Jeg har også et par spørgsmål. Første
spørgsmål: I Venstre er vi også meget optaget af, at der er en mulig‐
hed for at finansiere det, når man skal købe hus eller i forhold til
virksomheder ude i vores landdistrikter.
Se, jeg er jo så gammel i gårde efterhånden, at jeg kan huske,
dengang vi regulerede på bagkant af finanskrisen. Der strammede
vi kravene til den finansielle sektor rigtig meget. Og det var på sin
plads, og det er selvfølgelig også godt.
Kunne det tænkes, at nogle af de ting, som vi gjorde i en god
hensigt tilbage på bagkanten af den finansielle krise, er noget af det,
der afholder den finansielle sektor fra at være lidt mere risikovillig
ude i vores landdistrikter? Og kunne man forestille sig en eller anden
form for differentieret garantistillelse til den finansielle sektor, altså
i forhold til byerne – hvor man relativt hurtigt kan omsætte en
lejlighed eller en bolig – og så ude i landdistrikterne, hvor det tager
lidt længere tid?
Jeg tror ikke, at lovgivningen skelner således, men det ved mini‐
steren selvfølgelig, for han er også chef for den finansielle sektor,
i hvert fald når det kommer til lovgivningen. Det er det ene spørgs‐
mål.
Det andet spørgsmål er: Ville ministeren selv – når vi nu har
snakket så meget om, at vi skal gøre vores landdistrikter attraktive –
erhverve en ejendom, et hus, ude i et landdistrikt, hvor der ikke var
fibernet, hvor der ikke var netdækning?

35

Tredje næstformand (Jens Rohde):
Ministeren.
Kl. 16:53

Erhvervsministeren (Simon Kollerup):
Først vil jeg sige til spørgsmålet om de finansielle markeder og
reguleringen af dem, at det meget vel kan være et sted, vi skal kigge
hen. Det vil jeg ikke afvise. Jeg går til behovet for løsningen af
låneproblemet med iver og et meget åbent sind. Derfor vil jeg ikke
afvise noget endnu. Der er i hvert fald en pointe i det, ordføreren
nævner med, at der i dag jo ikke differentieres på den måde. Om
det så er den rigtige løsning, tror jeg det er for tidligt at konkludere
på endnu, men jeg håber også, at vi med Venstres aktive deltagelse
kan finde en løsning. For nu har vi snakket om det. Jeg er ikke lige
så gammel i gårde som ordføreren – jeg tror, det var det udtryk,
ordføreren selv brugte – hvad angår den her dagsorden, men jeg har
fulgt området, siden jeg trådte ind i Folketinget som politiker. Fra
første dag har det her været genstand for debat, og problemet er ikke
løst endnu. Jeg synes, at vi skal have en ambition om at være den
forsamling, der gør det.
I forhold til boliger: Selvfølgelig vil man da gå efter et sted
med bredbånd, medmindre det virkelig var sådan en stillekupe, man
havde købt sig for at kunne slappe meget af, men skal det være en
fast bolig, så tæller bredbånd meget. Så jeg er ikke uenig i målet,
men jeg stiller bare det spørgsmål, om midlet skal være en pulje,
eller om markedet kan løfte mere, end det gør i dag.
Kl. 16:54

Tredje næstformand (Jens Rohde):
Hr. Peter Juel-Jensen.
Kl. 16:54

Peter Juel-Jensen (V):
Tak, og tak for svarene. Jeg brugte med vilje ikke ordet gammel, for
så ville jeg føle mig truffet. Jeg brugte ordet erfaren, for så havde
jeg lidt en forhånd i forhold til ministeren. Jeg tror netop, minister,
at vi skal kigge derhen, for vi har måske reguleret lige voldsomt
nok. Vi skal have styr på den finansielle sektor, det er vi enige om,
men måske skal det være på en sådan måde, at vi ligestiller tingene.
Det er jo nemmere at omsætte en bolig i en by, end det er i et
landdistrikt, og det kan måske være noget af det, der afholder den
finansielle sektor fra at gå lidt længere ud på isen. Men der skal
selvfølgelig være styr på butikken.
Når jeg kommer med den idé, er det, fordi ministeren efterlyste
gode idéer og input til det her. Jeg vil bare gerne have, at vi ender
med en løsning, hvor vi ikke gør det dyrere at låne ude i landdistrik‐
terne, for ellers hægter vi i den grad landdistrikterne af. Så den
løsning må vi ikke lande på.
Kl. 16:55

Tredje næstformand (Jens Rohde):
Så er det den midaldrende formands opgave at give ordet til ministe‐
ren. Værsgo.
Kl. 16:55

Erhvervsministeren (Simon Kollerup):
Jeg troede, at du vil sige, at det var til den unge minister, men okay.
Jeg beklager dybt, hvis jeg er kommet til at kalde ordføreren gam‐
mel. Det var ikke det, der var min hensigt. Jeg ville bare genbruge
det udtryk, jeg syntes jeg hørte ordføreren bruge, men sådan hører
man ikke altid, hvad der bliver sagt.
Tak for inputtet. Jeg tænker, at vi bare skal dykke videre ned i
det. Der er jo en risiko forbundet med det, hvis man f.eks. ønsker

36

Tirsdag den 10. november 2020 (B 18)

en differentieret bidragssats eller man på anden vis vil differentiere,
hvad det koster, og derfor kan der være modhager ved det forslag.
Men jeg er ikke afvisende over for at kigge på den finansielle re‐
gulering. Det er selvfølgelig vigtigt, at vi passer på vores danske
realkreditmodel, når vi gør det, men den målsætning tror jeg vi deler.

En anden ting, hvis jeg lige kan nå det hurtigt, er i forhold til
skattecentrene. Når man placerer skattecentre decentralt, vil ministe‐
ren så arbejde for, at det også bliver uden for de større provinsbyer,
så vi virkelig, virkelig kan hjælpe landdistrikterne ved det her i
øvrigt rigtig gode tiltag?

Kl. 16:56

Kl. 16:59

Tredje næstformand (Jens Rohde):
Ministeren.

Tredje næstformand (Jens Rohde):
Så er det fru Mette Hjermind Dencker.
Kl. 16:56

Mette Hjermind Dencker (DF):
Tak for det. Vi har altså en situation, hvor der er en masse boliger i
landdistrikterne, der er uden bredbåndsdækning. Og så kan det godt
være, at ministeren siger: Jamen markedet klarer det meste i løbet af
de næste 5 år. Men så betyder det, at de næste 5 år er de andre steder
usælgelige. Og det at sige, at markedet tager 97-98 pct., er det så at
sige, at så kan fanden tage det sidste, eller hvad? Vi er da nødt til at
finde en løsning på, hvad vi gør ved de steder, hvor husene simpelt
hen ligger for spredt til, at det er rentabelt at gøre for markedet.
Hvordan løser vi det her? Vi er jo simpelt hen nødt til at finde en
løsning på det, og vi skal ikke bare vente 5 år. Vi er jo nødt til at
finde en løsning på det nu, for vi kan nok allerede nu spå om, hvilke
steder på kortet det er, det ikke vil være rentabelt at blive dækket af
markedet.
Kl. 16:57

Tredje næstformand (Jens Rohde):
Ministeren.

Kl. 16:59

Erhvervsministeren (Simon Kollerup):
Det er et interessant forslag fra Dansk Folkeparti om at målrette
puljen, og det er jo noget, man kan tage med videre i drøftelserne.
Jeg tror, der er mange, der har købt alligevel. Vi ser et år, hvor vi har
en rekordhøj omsætning af sommerhuse, og jeg tror, at man dér også
vil opleve, at der er udfordringer med bredbånd flere forskellige
steder.
Og så prøver vi jo at afveje et hensyn omkring skattecentrene og
komme ud decentralt. Vi er en regering, der ønsker decentralisering,
men vi skal selvfølgelig også kunne rekruttere det personale, der skal
bruges til en effektiv skatteforvaltning i Danmark. Så der er mange
hensyn, der indgår i det, og det arbejde ligger trygt i skatteministe‐
rens hænder.
Kl. 17:00

Tredje næstformand (Jens Rohde):
Der er ikke flere, der har bedt om ordet, og dermed er forhandlingen
sluttet. Vi siger tak til erhvervsministeren.

Kl. 16:57

Erhvervsministeren (Simon Kollerup):
Jeg synes, vi skal have ambitionen om, at der skal være bredbånd
i Danmark, og at det skal helt bredt ud, selvfølgelig. Og der skal
ikke være noget med – nu prøver jeg så at genbruge udtrykket, hvis
jeg hørte det rigtigt – at fanden skal tage de sidste, selvfølgelig
ikke. Men der er jo samtidig den logik indbygget i det, at hvis
man bruger penge på en pulje nu, hvor markedet trækker meget og
fremskrivningerne viser, at vi kommer rigtig langt, vil de penge jo i
princippet ikke kunne bruges på at dække de sidste ind, hvis det var
det, man ville, fordi man går ind og bruger penge på noget, markedet
ellers ville gøre.
Jeg tror egentlig ikke, at vi ser så forskelligt på det. Jeg tror, det
er midlet til, hvordan når vi derhen, vi lige nu diskuterer. Det ser
vi forskelligt på, og det er jo fair nok. Og så skal der jo tages en
drøftelse nu, hvor der forhandles finanslov, og hvor flere har rejst
det, og så må vi se, hvor det ender henne.
Kl. 16:58

Tredje næstformand (Jens Rohde):
Jeg skal lige sige, at det jo er sådan her i Folketingssalen, at vi ikke
påkalder os Guds navn, og så tror jeg heller ikke, vi skal påkalde os
den anden Herres navn.
Fru Mette Hjermind Dencker.
Kl. 16:58

Mette Hjermind Dencker (DF):
Det er taget til efterretning. Jeg skal nok prøve at lade være.
Problemet er jo, at vi her og nu står med nogle huse, der på den
baggrund er usælgelige, også som hr. Peter Juel-Jensen fremfører
her. Selvfølgelig er der ikke nogen, der vil købe en ejendom, hvor
der ikke er bredbåndsdækning. Det er jo den udfordring, vi skal løse
her og nu. Og der er det for de fleste nok ikke det sværeste at gætte,
hvilke områder der bliver rigtig svære for markedet at dække, og dér
kunne man f.eks. starte med puljen.

Det næste punkt på dagsordenen er:
11) 1. behandling af beslutningsforslag nr. B 18:
Forslag til folketingsbeslutning om indførelsen af en biodiversi‐
tetslov.
Af Susanne Zimmer (UFG), Uffe Elbæk (UFG) og Sikandar Siddi‐
que (UFG).
(Fremsættelse 07.10.2020).
Kl. 17:00

Forhandling
Tredje næstformand (Jens Rohde):
Forhandlingen er åbnet, og jeg skal først give ordet til miljøministe‐
ren.
Kl. 17:01

Miljøministeren (Lea Wermelin):
Tak for det. Vi skal i dag behandle et forslag, som sætter fokus på
naturen – et område, som også er højt prioriteret af regeringen.
Vi står midt i en coronakrise, men vi står også midt i en klima‐
krise og ikke mindst en biodiversitetskrise. Vi ser arter uddø med
hidtil uset hast; en million arter er truet af udryddelse; Danmarks
rapportering af naturens tilstand til EU i 2019 viste også, at naturen
i Danmark ikke har fået det bedre siden 2013. Vi skal forbedre natur‐
tilstanden i Danmark – så langt er jeg enig med forslagsstillerne.
Der er brug for handling for at hjælpe vores trængte natur, og
regeringen har handlet. Vi har allerede besluttet at udlægge mindst
6.000 ha mere til urørt skov. Vi har besluttet at stoppe den kommer‐
cielle motorsav med det samme i 32 statsejede skove, som den tidli‐
gere regering havde udpeget til urørt skov, men som af økonomiske
årsager først ville være helt fri for træfældning i 2066. Det giver

Tirsdag den 10. november 2020 (B 18)

mere urørt skov med krogede træer og hule stammer, som kan give
plads til fuglene og insekterne, som er til gavn for mange truede
arter. Og for nylig satte vi gang i forberedelsen af Danmarks to
første naturnationalparker – en på Fussingø tæt ved Randers, og en
i Gribskov i Nordsjælland. Det skal nu være områder, hvor der er
plads og rum til, at naturen kan få lov at være mere vild og i højere
grad udvikle sig på egne præmisser. Det er områder, hvor vi sætter
biodiversiteten i centrum.
Vi har også afsat penge til stenrev og til at beskytte særligt sårbar
natur. Vi har besluttet, at naturbeskyttede enge fremover ikke skal
kunne pløjes, gødes og sprøjtes. Forbuddet vil betyde, at der vil
komme flere blomstrende planter i engene og med dem også flere
græshopper sommerfugle og andre insekter. Initiativet vil berøre ca.
37.000 ha beskyttet natur, altså et samlet areal, der svarer til Mors.
Vi har afsat 2 mia. kr. til at udtage mere landbrugsjord frem mod
2030 og 100 mio. kr. til en klimaskovfond.
Men vi er selvfølgelig ikke færdige eller i mål, selv om vi har
igangsat alle de her initiativer, og derfor har vi også i en tid med
corona og store udfordringer prioriteret at afsætte 200 mio. kr. til
naturen på finanslovsforslaget for næste år over de næste 4 år, så
vi kan sikre, at vi også med den kommende finanslov kan tage nye
skridt for at passe bedre på vores fælles natur. Vi har lagt op til, at
pengene skal målrettes naturnationalparker og urørt skov.
De seneste mange år har det ikke skortet på store ord om vores
natur. Alligevel viser rapport efter rapport, at det går den forkerte
vej. Derfor er der brug for handling, og det er netop, hvad vi har
fokuseret kræfterne på. Allerede inden valget meldte Socialdemokra‐
tiet ud, at vi ønskede mere urørt skov og nye vilde naturparker – det
er vi i fuld gang med at levere på. Så vores ambitioner er høje, men
vores tilgang er anderledes end forslagsstillernes.
Regeringen kan ikke støtte en tilgang, hvor man som her i beslut‐
ningsforslaget opstiller en række meget vidtgående mål og dermed
udskriver en milliardregning uden også at anvise, hvor pengene skal
komme fra. Jeg vil ikke komme ind på alle elementer i beslutnings‐
forslaget, men regningen vil beløbe sig til i hvert fald et stort tocif‐
ret milliardbeløb. Vores tilgang er konkret handling, hvor vi finder
finansieringen, sådan som vi allerede har gjort på en lang række
områder.
Jeg må derfor også på regeringens vegne afvise forslaget. Jeg har
i den seneste tid forhandlet med regeringens støttepartier om netop
indsatser for den danske natur og også drøftet med alle andre partier,
og de forhandlinger er fortsat i gang. Så vi fortsætter det gode
arbejde, som er sat i gang, med netop at sikre konkrete forandringer
for den danske natur. Tak for ordet.
Kl. 17:05

Tredje næstformand (Jens Rohde):
Tak for det. Foreløbig er der en enkelt kommentar indtegnet fra fru
Susanne Zimmer. Værsgo.
Kl. 17:05

Susanne Zimmer (UFG):
Tak. Og tak for i hvert fald i ord den positive tilgang til naturen, for
jeg er egentlig ikke i tvivl om, at vi – begge partier – vil naturen.
Jeg tænker, at spørgsmålet er om hastigheden, og det er jo fint, at
der bliver iværksat natur- og nationalparker, det er i alt 1.900 ha,
så det er ikke alverden i forhold til regeringens løfter før valget om
75.000 ha urørt skov. Så derfor kunne jeg godt tænke mig at høre,
hvad ministerens ambitionsniveau er, i forhold til hvor meget natur
vi faktisk skal have, når vi når til 2030.
Kl. 17:06

Tredje næstformand (Jens Rohde):
Ministeren.

37

Kl. 17:06

Miljøministeren (Lea Wermelin):
Tak for spørgsmålet, og tak for også at anerkende, at vi i fællesskab
sådan set står på et meget grønt mandat fra danskerne og dermed jo
også et klart ønske om at handle på den naturkrise, som vi ser. Så
kan vi have forskellige tilgange til, hvordan vi skal gøre det, men det
ændrer ikke på, at for regeringen er det her et højt prioriteret område.
Så spørger ordføreren til vores ambitioner. Vores ambitioner er de
samme, som vi også meldte ud inden valget, nemlig at vi vil handle
på naturkrisen, større sammenhængende naturarealer. Når man spør‐
ger forskerne, er det, de siger der mangler til den vilde natur, plads,
og det er også derfor, at det er det, vi har fokuseret på, dels med den
finanslov, der blev indgået sidste år, dels med det finanslovsforslag,
vi har lagt frem. Og så er der i øjeblikket forhandlinger om natur og
biodiversitet, som jeg også var inde på i min tale, og de drøftelser er
vi jo ikke færdige med endnu, og det er jo bare den danske indsats.
Derudover kommer der hele det arbejde, som er i gang i EU-regi,
også frem mod 2030, med den biodiversitetsstrategi, som vi vedtog
på rådsmødet her for ganske nylig, og som jo nu skal foldes ud
og være med til at sikre, at der både bliver mere beskyttet natur i
Europa, men jo også at vi får en naturgenopretningsplan.
Kl. 17:07

Tredje næstformand (Jens Rohde):
Fru Susanne Zimmer.
Kl. 17:07

Susanne Zimmer (UFG):
Tak. I forhold til EU's plan om, at vi skal have 30 pct. natur, hvoraf
10 pct. skal være særlig beskyttet natur, vil jeg spørge: Er det en
plan, som ministeren tænker sig at bakke op om, så vi når det i
2030? Dernæst kunne jeg godt tænke mig at høre, om ministeren gør
sig nogen tanker om et delmål, så vi har et mål, i forhold til hvor
langt vi skal være i 2025.
Kl. 17:08

Tredje næstformand (Jens Rohde):
Ministeren.
Kl. 17:08

Miljøministeren (Lea Wermelin):
I forhold til EU-strategien har Danmark aktivt bakket op om målet
om at beskytte 30 pct. på land og på havet og heraf 10 pct. strengt
beskyttet på land og på havet inden for EU i 2030. Så det har vi
sådan set fuldtonet bakket op om.
I forhold til at sikre, at der også er en fremdrift, så ligger der jo i
den strategi en køreplan for en række initiativer, som skal være med
til at sikre, at vi også når i mål, og det handler jo bl.a. om den her
naturgenopretningsplan, som også skal komme fra Kommissionen,
at der i 2023 bliver taget stock i EU, hvor man kigger på, om
medlemslandene så rent faktisk har bevæget sig fremad, som vi har
forpligtet hinanden på nu, og så skal det jo også være et grundlag
for den forhandlingsposition, som EU tager til FN med, med de nye
globale mål, som skal vedtages forhåbentlig næste år.
Kl. 17:08

Tredje næstformand (Jens Rohde):
Så er det fru Mai Villadsen fra Enhedslisten.
Kl. 17:09

Mai Villadsen (EL):
Tak for ordet. Og tak til ministeren for talen. Jeg kunne godt tænke
mig at spørge lidt ind til regeringens ambitioner for de næste år på
naturområdet, for jeg er jo fuldstændig enig med ministeren i, at
naturen står i en enorm krise, og at det er noget, vi skal handle på

38

Tirsdag den 10. november 2020 (B 18)

politisk. Derfor blev jeg – ligesom også rigtig mange andre, tror
jeg – glad, da jeg så både udspillet fra Socialdemokratiet og SF og
udspillet fra Socialdemokratiet selv inden valget. Og i det udspil, der
hedder »Danmark skal igen være en grøn stormagt«, står der, at vi
skal have 75.000 ha urørt skov i Danmark og 15 naturnationalparker.
Jeg tror, de fleste af os læste det udspil, som om det var noget, der
helt naturligt skulle ske i den her valgperiode, men med de svar, der
kommer fra ministeren, er jeg blevet i tvivl.
Mener regeringen stadig, at det her skal ske i den valgperiode,
vi er i nu, eller er det bare noget, der skal ske engang langt ude i
fremtiden?
Kl. 17:09

Tredje næstformand (Jens Rohde):
Ministeren.
Kl. 17:10

Miljøministeren (Lea Wermelin):
Først vil jeg glæde mig over, at Enhedslisten læser Socialdemokrati‐
ets valgoplæg; det kan man jo kun glæde sig over. Vi står fuldt ud
på mål for de ambitioner, som vi havde i det oplæg – også med den
vægt på urørt skov, på naturnationalparker, på noget af den vilde
natur, som vi også samarbejder med Enhedslisten om at sikre bliver
til virkelighed. Så tak for samarbejdet om det.
I forhold til hvordan vi så skal gå til den opgave, er vi jo blevet
enige om i vores forståelsespapir, at vi også skal have en natur- og
biodiversitetspakke. Og det er jo der, vi også skal være med til at
fastlægge indsatsen og dermed også tempoet og tidsplanen for, hvor
hurtigt vi skal komme i mål.
Så i det oplæg, som fru Mai Villadsen citerer fra, altså »Danmark
skal igen være en grøn stormagt«, har vi ikke sat et årstal på, for
hvornår vi skal nå det, men vi arbejder jo meget målrettet på at
levere på de løfter, vi har givet.
Kl. 17:10

Tredje næstformand (Jens Rohde):
Fru Mai Villadsen.
Kl. 17:11

Mai Villadsen (EL):
Jamen det vil jeg da tage som en tilkendegivelse af, at når vi skal
forhandle natur- og biodiversitetspakke, kommer regeringens udspil
til som minimum at være på 15 naturnationalparker og 75.000 ha
urørt skov. Det har jeg en klar forventning om.
Så vil jeg gerne lige berøre det, som det her forslag handler om,
nemlig en biodiversitetslov, for det er vi rigtig mange i Folketinget
som mener der skal være i Danmark, altså en biodiversitetslov. Jeg
kunne godt tænke mig at høre: Er regeringen fuldstændig afvisende
over for det?
Kl. 17:11

Tredje næstformand (Jens Rohde):
Ministeren.

sitetspakke. Jeg kigger også ud på nogle miljøordførere, for hvem
det også betyder rigtig meget, og som jo også har fremført det i de
forhandlinger, der er. Så det er jo på bordet som et af de ønsker, der
er fra bl.a. Enhedslisten og andre.
Kl. 17:12

Tredje næstformand (Jens Rohde):
Hr. Jacob Jensen fra Venstre.
Kl. 17:12

Jacob Jensen (V):
Tak til ministeren for talen. Mit spørgsmål er lidt i forlængelse af
det, som fru Mai Villadsen er inde på. Jeg kan forstå, at ministeren
også refererer til de forhandlinger, og det er jo helt fair, at man så
har dem med sine støttepartier. Jeg kan kigge over på hr. René Chri‐
stensen; det tror jeg også vi havde i vores tid med vores støtteparti,
så der er ikke noget ondt i det. Men er det et udspil, som regeringen
har lavet, og kan man i givet fald se det et eller andet sted? Er
det blevet offentliggjort, eller kan vi få det at se på anden vis? Jeg
spørger virkelig oprigtig nysgerrigt, for jeg kunne godt tænke mig at
se, om vi kunne byde ind med noget, og hvor langt vi kan nå i de
sammenhænge. Eller er det det udspil, som også fru Mai Villadsen
refererer til, altså det udspil, som Socialdemokratiet lavede inden
valget, man ligesom også står på nu, hvor man er regering?
Kl. 17:13

Tredje næstformand (Jens Rohde):
Ministeren.
Kl. 17:13

Miljøministeren (Lea Wermelin):
Jamen det er jo dejligt med en nysgerrig ordfører fra Venstre, som
trods alt også er ret rutineret, i forhold til hvordan forhandlinger
kører. Men jeg vil sige, at jeg sådan set kun kvitterer positivt for, at
der bredt set i Folketinget er et ønske om, også i forhold til den her
dagsorden, at levere gode idéer, og der lytter jeg selvfølgelig også
meget gerne til, hvad Venstre kommer med af gode bud. Jeg har jo
også af samme grund netop haft en drøftelse med alle Folketingets
partier om det her.
I forhold til forløbet er der jo i hvert fald ikke nogen her i
lokalet, der er i tvivl om, at den proces, der var lagt sammen med
naturtopmødet her i foråret og med behandlingen af alle de forslag,
der kom ind på en natur- og biodiversitetspakke i den forbindelse,
var den måde, vi gerne ville være gået til det på, og at corona på den
måde jo også har haft stor betydning for den tidsplan, der er blevet
lagt. Men det ændrer ikke på, at nu er vi i gang med forhandlingerne,
og det er jo også der, hvor vi har haft nogle drøftelser med Venstre.
Kl. 17:14

Tredje næstformand (Jens Rohde):
Hr. Jacob Jensen.
Kl. 17:14

Kl. 17:11

Miljøministeren (Lea Wermelin):
Til den første del først: Det er dejligt med høje forventninger. Jeg
har også høje forventninger til, at vi kan nå reelle fremskridt for
Danmarks natur i fællesskab.
I forhold til den anden del, spørgsmålet om en biodiversitetslov,
har det jo ikke været noget af det, som Socialdemokratiet har fore‐
slået. Vi er jo gået til opgaven med at fremme den natur, vi har
her i landet, på en anden måde end den, der er i forslaget med
biodiversitetsloven. Men det er jo noget af det, der er kommet ind
blandt alle de mange forslag, der har været, til en natur- og biodiver‐

Jacob Jensen (V):
Det er helt fair, og jeg kan sagtens forstå det her med tidsplanen
og corona, og at der har været mange praktiske udfordringer på alle
måder, også her. Men det var mere, fordi fru Mai Villadsen spurgte
til, om vi, når vi skal til at forhandle biodiversitets- og naturpakke,
vil kunne forvente, at det her ligger som en del af udspillet fra rege‐
ringen. Så blev jeg bare en lille smule i tvivl om, om der rent faktisk
er et udspil fra regeringen, eller om man i de her forhandlinger tager
udgangspunkt i det, som Socialdemokratiet inden folketingsvalget
lagde frem som sit naturudspil.

Tirsdag den 10. november 2020 (B 18)

Kl. 17:14

Tredje næstformand (Jens Rohde):
Ministeren.

totalt biodiversitetsområde. Hvordan er det så, at ordføreren tænker
sig at vi kan nå det mål, når de her redskaber, vi peger på, ikke kan
bruges?
Kl. 17:18

Kl. 17:14

Miljøministeren (Lea Wermelin):
De ambitioner, vi lagde frem inden valget, står regeringen ved, og
det prøvede jeg også at sige så klart, som jeg kunne, før. Det er også
derfor, at når vi har skullet fokusere indsatsen og sige, hvad det er,
der er vigtigst for os her og nu, så har det været at komme i gang
med arbejdet med at udlægge mere urørt skov, hvor vi ved at mange
af de truede arter befinder sig, men jo også at få sat gang i Danmarks
to første naturnationalparker. Så vi har jo både de ambitioner, vi står
på, vi har lavet nogle konkrete handlinger, og så er vi i gang med
forhandlinger, også nu.
Kl. 17:15

Tredje næstformand (Jens Rohde):
Så er der ikke flere, der har indtegnet sig til korte bemærkninger til
ministeren, og derfor skal jeg nu give ordet til fru Mette Gjerskov.

Tredje næstformand (Jens Rohde):
Ordføreren.
Kl. 17:18

Mette Gjerskov (S):
Jeg vil gerne sige, at jeg ikke siger, at de her redskaber ikke kan
bruges. Jeg siger bare, at når man fremsætter et forslag her i Folke‐
tinget, er man også nødt til at kunne fortælle, hvad det koster, og
hvordan man vil betale det. Og for mig at se ser det her meget
uoverskueligt ud.
EU-målet står vi jo fast på. Det er vi jo enige om. Det er jo det,
vi samarbejder med de andre lande om; der er et fælles EU-mål.
Samtidig er vi jo også i gang med forhandlinger med partier her‐
hjemme om netop at lave flere grønne indsatser. Så jeg synes, vi er
godt på vej.
Kl. 17:19

Kl. 17:15

(Ordfører)
Mette Gjerskov (S):
Tak for det. Jeg er simpelt hen så heldig, at jeg bor et sted, hvor der
er plads til en lille blomstereng med hjemmehørende arter, som jeg
har brugt noget af den ekstra tid, jeg havde hjemme i coronatiden, til
at nyde. Der har været insekter, bier og selvfølgelig blomster. Jeg har
lært den blå mosaikguldsmed at kende – jeg kan hilse at sige, at den
kan være lidt aggressiv; det tror man ikke, men det kan den faktisk.
Den summen, som jeg har oplevet i den her blomstereng, som nu
er overtaget af svampe – tudserne er ved at være væk, frøerne er
ved at være væk; nu er der svampe, og sneglene er så småt på vej i
vinterhi – kunne jeg godt tænke mig at alle andre kunne få lov til at
få fornøjelsen af.
Problemet er bare, at vi i Danmark står i en naturkrise. Det er
en naturkrise, hvor vi ved, at når vi går ud i skoven, mangler der
arter. De er døde, de har ikke plads til at leve, som naturen ser ud nu.
Derfor er vi nødt til at gå langt for at blive mere grønne i Danmark.
Vi har brug for mere natur, og jeg synes, det blev sagt meget klart af
miljøministeren før: Vi er meget ambitiøse på det grønne område.
Det beslutningsforslag, vi så står med her i dag, handler jo om at
pålægge regeringen at fremsætte et lovforslag om en biodiversitets‐
lov med ufattelig mange krav – krav, som vel kan koste 10, 50 eller
100 mia. kr.; vi ved det ikke. Det er fantastisk, men voldsomt.
Jeg vil sige, at jeg jo godt kan se, at det her er et beslutningsfor‐
slag, som er fuld af vidunderlige grønne drømme, men uanset hvor
vidunderlige drømme er, så bliver de jo aldrig til virkelighed, hvis
ikke man kan vise, hvordan man vil betale for dem. Og det kan for‐
slagsstillerne desværre ikke, og derfor må vi fra Socialdemokratiets
side jo afvise forslaget.
Kl. 17:18

Tredje næstformand (Jens Rohde):
Fru Susanne Zimmer.
Kl. 17:18

Susanne Zimmer (UFG):
Jeg kan godt lide drømme, og jeg tænker, at de er en forudsætning
for, at vi får gjort en forskel i virkeligheden. Det er jo det, vi vil i
Frie Grønne.
Nu kan jeg høre på ministeren, at ambitionsniveauet, som EU
sætter ud med, er en biodiversitetsstrategi, hvor vi har 30 pct. af
vores vandareal, havareal, som biodiversitetsområde og 10 pct. som

39

Tredje næstformand (Jens Rohde):
Fru Susanne Zimmer.
Kl. 17:19

Susanne Zimmer (UFG):
Jeg synes, det lyder rigtig dejligt, at visionerne er de 30 pct. Så
tænker jeg, om man kunne lave en biodiversitetslov, som efterlever
de 30 pct., og som med nogle andre metoder er på måske 60 eller 70
pct. i 2025, så vi er sikre på, at vi faktisk når derhen. Kunne det være
et forslag til ordføreren?
Kl. 17:19

Tredje næstformand (Jens Rohde):
Ordføreren.
Kl. 17:19

Mette Gjerskov (S):
Er det meningen, at ordføreren for forslagsstillerne stiller spørgsmål
til mig?
Jeg bliver nødt til at spørge: Hvad koster det? Før kan man jo
ikke sige hverken ja eller nej til et forslag. Men vi er jo enige i den
fælles EU-ambition om de 30 pct.; det er vi fuldstændig enige om, så
det er ikke noget problem. Vi vil gerne have mere natur, men vi vil
bare også gerne sikre os, at det er natur i hånden og ikke på taget:
Det skal være finansieret.
Kl. 17:20

Tredje næstformand (Jens Rohde):
Vi siger tak til ordføreren. Så skal vi videre til Hr. Jacob Jensen fra
Venstre.
Kl. 17:20

(Ordfører)
Jacob Jensen (V):
Tak, formand. Og tak til forslagsstillerne for at fremsætte det forslag,
vi her behandler. Vi er sådan set fra Venstres side enige i den ambi‐
tion, som jeg også hørte fru Mette Gjerskov fra Socialdemokratiet
give udtryk for før, så jeg kan måske egentlig lægge mig lidt i
slipstrømmen af det, forstået på den måde, at vi også synes, der skal
ske noget.
Vi kan se, at der er en udfordring, vi kan se, at naturen er i krise,
og det omsættes i oversigten over rødlistearter og de andre kendte
måleredskaber, som viser, at naturen jo er under pres. Derfor tror jeg,
at alle her i Folketinget deler den ambition, at vi skal gøre noget.

40

Tirsdag den 10. november 2020 (B 18)

Spørgsmålet er så bare, hvordan vi gør det bedst og mest effektivt,
også med hensyn til det, som fru Mette Gjerskov også var inde på,
om finansiering og økonomi. Der har vi den tilgang, som vi sådan
set har på mange områder – formentlig de fleste – men som vi i
hvert fald også har på miljø- og naturområdet, nemlig at vi også skal
sikre os, at vi får mest effekt for de penge, vi nu engang vælger at
prioritere. Der er mange forskellige prioriteringer, men der skal også
prioriteres til naturområdet, og derfor vil vi også gerne være sikre
på, at vi med de indsatser, vi så prioriterer – der vil givetvis være
forskellige redskaber i værktøjskassen, man skal have fat i – så også
får bedst mulig effekt i forhold til at beskytte og også gerne udvikle
på vores natur og dermed også biodiversiteten. Det er det, vi har som
udgangspunkt.
Så er vi med hensyn til det konkrete forslag skeptiske, i forhold
til at man netop, som det også blev sagt før, er meget konkrete og
fastlåste. Og ikke et ondt ord om at prøve at være konkret, men det
betyder så også, at jeg i hvert fald vil have svært ved på nuværende
tidspunkt at sige, om det er de rigtige værktøjer, hvad det egentlig
er for en størrelse, vi har med at gøre, hvad det her vil komme til at
koste, hvad for nogle konsekvenser der vil være, hvad alternativerne
vil være, og hvordan vi kunne gøre det her i en sammenhæng med
alle de forskellige muligheder, der nu engang måtte være, inden for
den økonomi, vi her i salen kan få flertal for eller måske ovenikøbet
blive enige om i en bred aftale.
Det er derfor, vi ligesom siger, at vi anerkender, at det er en am‐
bition – det blev før kaldt en drøm – som går i den rigtige retning. Vi
anerkender også, at der er den udfordring, som også bliver beskrevet
i forslaget, men vi er bekymrede ved og skeptiske over for, at det
er meget fastlåst og meget konkret, uden at vi i hvert fald kan se,
om det så er de rigtige redskaber, man vil anvende, og i øvrigt hvad
størrelsen på de værktøjer, man vælger at bringe i anvendelse, er. Så
derfor vil vi også kunne sige, at vi ikke kan støtte det, som det ligger
her.
Men når vi nu er inde på økonomien, vil jeg også gerne sige
– og det er også en grundlæggende tankegang i hele snakken om
natur og biodiversitet – at jeg også tror, at man skal kigge på det
her, som at biodiversitet er den nye valuta, som nogle vist har sagt.
Altså, det, at man faktisk har en blomstrende natur, både på land
og i havet – for det skal vi heller ikke glemme – kan faktisk også
kaste valuta af sig via turisme eller andre tiltag, som gør, at vi også
dér kan se, at der hentes indtægter på anden vis, så det ikke kun er
udgiftsdrivende, når man beskytter sin natur og sit miljø og dermed
også biodiversiteten, men at det også er med til i det hele taget at
give Danmark under ét et grønt præg, også i forhold til netop turisme
og andre aktiviteter, som jo er noget af det, vi også, ikke mindst i de
mere tyndt befolkede egne af landet, lever godt af.
Så med de ord skal jeg sige, at vi fra Venstres side ikke kan støtte
forslaget, som det ligger.

Kl. 17:25

Tredje næstformand (Jens Rohde):
Ordføreren.
Kl. 17:25

Jacob Jensen (V):
Med al respekt for at vi smider redskaberne væk og prøver at lege
– det kan sådan set have et formål i sig selv, men det her er sådan
set alvorligt nok, så det er ikke kun en leg – vil jeg have svært ved
ligesom at sige, både hvad det har af økonomi i sig, og hvad alter‐
nativerne vil være til at opnå den målsætning, som jeg fornemmer
der også er bred opbakning til, og som jeg fornemmer vi deler. Jeg
fik ikke sagt det før – jeg tror, at ordføreren for forslagstillerne var
inde på det – men vi kan sådan set godt se os i at lave en biodiver‐
sitetslov. Det er selvfølgelig afhængigt af, hvad man så lægger ind
i den; det er klart. Det er jo nemt nok at sige, at man vil lave en
biodiversitetslov. Det afhænger jo af, hvad der så ligesom ligger i
det. Men vi vil sådan set godt gøre det, også lave nogle mål, som
vil være bindende for Folketinget. Der er jo ikke noget, der er mere
bindende, end at et flertal altid kan ændre det, men lidt inspireret fra
vores klimalov, hvor vi også går ind og siger, at det her er det, vi
vil gå efter, og det binder vi os så på, og så finder vi så redskaberne
undervejs. Så så langt vil jeg godt strække mig i forhold til legen – i
gåseøjne.
Kl. 17:26

Tredje næstformand (Jens Rohde):
Fru Susanne Zimmer.
Kl. 17:26

Susanne Zimmer (UFG):
Tak. Jeg synes jo, det lyder godt, og jeg tænker, at hvis man sætter
de der konkrete mål og delmål for naturen, er det jo dem, vi skal
arbejde frem imod, og så skal vi finde ud af, hvordan vi arbejder
frem imod dem. Der har vi jo meget videnskab, og vi har masser af
forskere rundtomkring, biologer, som ved noget om, hvad det er, der
skal til. Der skal plads til, det har vi fået at vide, og det tror jeg vi
alle sammen er klar på, altså at det er det, det handler om. Men noget
plads har mere værdi end andet plads. Noget plads kan faktisk både
tilgodese natur og klima. Så hvad tænker ministeren om at lave et
projekt, et arrangement eller et forløb, hvor vi får videnskabsfolkene
ind og sammen med dem finder ud af, hvordan vi når de der mål på
en tredjedel af vores landarealer og vandarealer?
Kl. 17:26

Tredje næstformand (Jens Rohde):
Ordføreren.
Kl. 17:27

Kl. 17:24

Tredje næstformand (Jens Rohde):
Fru Susanne Zimmer.
Kl. 17:24

Susanne Zimmer (UFG):
Tak, og tak for talen. Nu er vi jo startet med drømme, så nu synes
jeg, vi skal prøve at gå over til lege. Vi kan lege, at vi vil have en
tredjedel af vores natur til lands og til vands som plads, der er mål‐
rettet naturen i mere eller mindre omfang. Så smider vi redskaberne
væk, og så finder vi frem til i fællesskab, hvordan vi når drømmene
på den ene tredjedel af landarealerne – eller 30 pct. eller 34 pct.; det
er lidt afhængigt af, hvor vi arbejder henne. Kunne man forestille
sig, at Venstre ville være med til det?

Jacob Jensen (V):
Jeg ved ikke, hvad ministeren mener – det kan ministeren jo sådan
set selv redegøre for – men jeg tænker, at ordføreren for forslagsstil‐
lerne mente ordføreren, altså hvad ordføreren for Venstre mener.
Jeg mener, at det er vigtigt, at vi netop kigger på, som ordføreren
også rigtigt siger, den videnskab, de forskellige interessenter, som
arbejder med de her ting. Jeg er lægmand ud i det her. Jeg nyder
også naturen, som fru Mette Gjerskov beskrev så smukt før, og som
vi alle sammen gør. Men jeg ønsker så også, at der er, kan man
sige, en sammenhæng i de ting, vi gør. For der er vitterlig rigtig,
rigtig mange bud på, hvad der skal til, og det er også den proces,
som jeg forstod ministeren også har beskrevet, og som så har været
lidt kompliceret på grund af corona. Der er så mange, der spiller
ind, men jeg vil bare gerne se tingene i en sammenhæng i stedet for

Tirsdag den 10. november 2020 (B 18)

ligesom at gribe det første det bedste redskab. Jeg ønsker at få mest
effekt for pengene.
Kl. 17:27

Tredje næstformand (Jens Rohde):
Så er det hr. Rasmus Nordqvist.
Kl. 17:27

Rasmus Nordqvist (SF):
Tak, og tak til ordføreren. Nu skal vi jo også efter det her beslut‐
ningsforslag debattere ordførerens eget beslutningsforslag, men jeg
bliver så nysgerrig, når jeg hører det her, for det er jo fantastisk
at se Venstre i en ny rolle, når det kommer til naturen, efter 4 års
ørkenvandring.
Derfor er jeg sådan lidt nysgerrig efter at høre – for alt, hvad der
bliver sagt, er meget åbent: Med den her nye naturvækkelse, der er
sket i Venstre, hvilke overvejelser har man gjort sig om, hvad det er
for nogle mål, man selv ønsker at sætte? Altså, hvor meget natur skal
vi have, hvad end det er målt i procenter eller hektarer? Hvor er det,
man vil hen? For jeg synes, det er sådan lidt svævende og virker,
som om man vil en hel masse: Vi gjorde ikke så meget selv, da vi var
i regering, men nu vil vi noget; vi ved bare ikke hvad.
Kl. 17:28

Den fg. formand (Annette Lind):
Ordføreren.
Kl. 17:28

Jacob Jensen (V):
Jamen det er helt fair at spørge om det. Altså, det, jeg bare argumen‐
terer for, er, at jeg har brug for også at vide, jævnfør mit svar til
fru Susanne Zimmer før, hvad det så er, vi får ud af det. Jeg kan
godt sætte mig et mål om, at det eksempelvis ikke må gå tilbage for
rødlistearter over de kommende 10 år. Jeg kan også sætte mig det
mål, at vi skal have et bestemt antal hektarer urørt skov; det kan vi
også diskutere, men det er et af de redskaber, vi også selv ønsker at
bringe i anvendelse. Vi har et ønske om mere skov i det hele taget.
Det er en masse af de redskaber, som jeg ser for mig, men jeg vil
gerne se det i en sammenhæng for at vide, hvor det er, vi får mest
effekt for pengene, når vi taler om at beskytte vores biodiversitet.
Kl. 17:29

Den fg. formand (Annette Lind):
Hr. Rasmus Nordqvist, værsgo.
Kl. 17:29

Rasmus Nordqvist (SF):
Det er al ære værd, men jeg synes også bare, det er vigtigt, at vi
begynder at være konkrete, for naturkrisen har skreget på opmærk‐
somhed i så mange år, frem for at blive ved med at stå og pege på,
at vi skal undersøge noget og se på, hvad der er bedst. Der er én
ting, naturen skriger på, og det er plads. Og jeg synes egentlig, det
ville være rart, hvis man også begyndte at være konkret, med hensyn
til hvor meget plads man så vil sætte af nu og her, måske til næste
år, og hvad det er, man vil spille ind med. Jeg synes, at vi skylder
hinanden at begynde at være langt mere konkrete for naturens skyld.
Kl. 17:29

Den fg. formand (Annette Lind):
Ordføreren.
Kl. 17:29

Jacob Jensen (V):
Men jeg tror ikke, det er et mål i sig selv at have eksempelvis et
bestemt antal hektarer med mere plads. Jeg er enig med SF's ordfører
i, at det er et mål i sig selv at få skabt mere plads, men det er

41

jo ikke bare pladsen i sig selv, det handler om, men også hvilken
plads. Hvorhenne er det, at vi kan se, at biodiversiteten simpelt hen
kan få en udfoldelse, som er stærkere, end hvis man valgte et andet
område? Der er altså meget, meget stor forskel på, om man vælger,
lad os sige 1.000 ha ét sted eller 1.000 ha et andet sted, som måske
kunne være meget fragmenteret, altså i stedet for at gøre det i en
sammenhæng. Så det er ligesom derfor, jeg argumenterer for, at et tal
i sig selv jo ikke gør det; det er jo, hvor og hvordan man bringer de
her redskaber i anvendelse.
Kl. 17:30

Den fg. formand (Annette Lind):
Tak til Venstres ordfører. Der er ikke flere korte bemærkninger. Den
næste ordfører, vi skal sige velkommen til, er DF's ordfører. Værsgo
til hr. René Christensen.
Kl. 17:30

(Ordfører)
René Christensen (DF):
Tak for det, formand. Biodiversitetslov: Biodiversitet fylder rigtig
meget. Det er ikke så længe siden, vi havde et andet ord, og det var
cirkulær økonomi, og når vi sådan taler miljø og klima, er der nogle
ting, der dukker op, og så er det det, vi taler om. Det, jeg tror er det
vigtigste, er, at vi får gjort noget ved det. Derfor vil jeg også gerne
kvittere for det forslag, som er fremsat her af medlemmerne uden for
folketingsgrupperne. For der er ingen tvivl om, at biodiversiteten er
presset derude. Jeg lagde også mærke til ministerens tale, og jeg tror,
vi skal passe på, at vi ikke tror, det bliver nemt. Det her er jo ikke
20 års ikkefokus, vi skal rette op på. Det her er et fokus, der ikke har
været der i mange, mange generationer, som vi skal rette op på. Vi
skal passe på med at tro, at vi kan klare det her ved at finde nogle
hurtige penge og lave noget urørt skov, at så er vi home safe, og at
så kan vi finde et nyt ord, som vi kan stå hernede i Folketingssalen
med, og så er det det nye, som vi arbejder med.
I forhold til forslaget her er jeg sådan set også enig med de
foregående ordførere. Det er selvfølgelig en udfordring, fordi det
kræver, at vi tager noget land ud, og der skal også noget finansiering
til. Selvfølgelig skal der det. Men det, jeg tror er det vigtigste – og
det vil jeg også gerne kvittere for i forhold til det, ministeren sagde –
er jo, at vi får lavet nogle aftaler om, hvor det er, vi vil hen. Det er jo
ikke nok, at vi stopper udviklingen. Vi skal også gå fremad og altså
få en bedre biodiversitet. Vi har også et forslag på om det fra Venstre
om lidt, og det viser jo, at det er bredt herinde i Folketingssalen, at
biodiversitet er kommet på dagsordenen. Jeg vil sige, at vi ikke kan
stemme for forslaget, der ligger her. Det er, fordi det er for ukonkret,
når der ikke er penge med, og sådan er det. Men derfor synes jeg
ikke, at forslaget er et dårligt forslag, og det skubber også på den
dagsorden, som der er fra flere partier.
Jeg håber virkelig også, at ministeren vil føre det brede og kraf‐
tige grønne mandat, som ministeren sagde der er, ud i livet. Jeg
har også tidligere spurgt ministeren, hvor mange penge ministeren
har. Nu har jeg også stillet det skriftligt. Ministeren har ikke svaret
endnu, og det er ikke, fordi ministeren ikke har svaret inden for
tidsfristen. Men det er jo det, det kommer til at handle om. For hvad
er det for nogle lavbundsjorder, vi kan tage ud? Hvad er det for en
kombination, vi kan lave? Og vi må ikke glemme, at det ikke kun
handler om biodiversitet. Det handler også om kvælstof og fosfor.
Det handler om mange andre ting. Det handler om, hvordan vi laver
klimatilpasning, hvordan vi bruger den natur, vi har til rådighed,
med alle de dagsordener, som der er, i forhold til at vi mennesker
også skal være her og helst i samklang med natur og miljø.
Så vi kan ikke støtte forslaget, men det er absolut et forslag, som
vi tager positivt ned, og også noget, vi fremadrettet kommer til at
arbejde med.

42

Tirsdag den 10. november 2020 (B 18)

Kl. 17:33

Den fg. formand (Annette Lind):
Tak for ordførertalen. Der er en kort bemærkning fra Susanne Zim‐
mer. Værsgo.
Kl. 17:33

Susanne Zimmer (UFG):
Tak, og tak for talen. Jeg er jo enig i, at det her koster noget. Det
har det også gjort at håndtere coronakrisen, hvor vi har fundet penge,
mange penge. Hvis vi nu ser på de der ting, der spiller sammen,
så nævner ordføreren lige præcis lavbundsjorder, og det er jo et
eksempel på, at der kan vi gøre noget rigtig godt for biodiversiteten,
vi kan gøre noget for kvælstofudledningen, og vi kan gøre noget for
klimaet. Men hvad er ordførerens og DF's holdning til, hvor meget
natur vi faktisk skal have, når vi når frem til 2025 og 2030?
Kl. 17:34

Den fg. formand (Annette Lind):
René Christensen.
Kl. 17:34

René Christensen (DF):
Jamen jeg tror egentlig, at ordføreren for forslagsstillerne selv siger
det. Vi står i en situation, hvor der bliver brugt rigtig mange penge,
og det skal der også i den situation, vi står i. Men vi bliver også nødt
til at få et overblik over, hvor det er, vi skal hen. Og vi skal flytte os,
både i forhold til corona og andre ting, også i forhold til biodiversitet
og også i forhold til klima – i forhold til mange dagsordener. Derfor
skal vi passe på. Nu har vi lavet en lov om en 70-procentsreduktion
på klimaområdet. Der er store udfordringer med at nå det, og vi
skal jo passe på, at vi ikke bliver sådan en folketingssamling, som
bare lover hinanden, at vi vil flytte os rigtig meget frem mod 2030,
og så er der nogle andre, der må løse det for os. Nej, vi bliver
også nødt til at træffe nogle beslutninger, så vi også flytter os i den
folketingsperiode, hvor vi sidder her. Derfor håber jeg virkelig også,
at ministeren indkalder til nogle brede forhandlinger, og jeg håber, at
vi kan lave nogle brede forlig, hvor vi også får kigget på, hvordan vi
får flyttet natur og miljø i en positiv retning. Og ja, det koster nogle
penge, og der bliver vi nødt til at lave det i omvendt rækkefølge:
Hvor mange penge kan vi finde? Det mandat tror jeg også godt vi
kan finde.
Kl. 17:35

Den fg. formand (Annette Lind):
Tak for det. Fru Susanne Zimmer, værsgo.
Kl. 17:35

Susanne Zimmer (UFG):
Tak. Jeg blev ikke helt klar over, om ordføreren sagde noget om,
hvad ambitionsniveauet var for DF, i forhold til hvor meget plads
naturen skal have. Er der nogle målsætninger for hektararealer eller
procentdele af vores land, som DF og ordføreren tænker er vigtige at
nå?
Kl. 17:35

Den fg. formand (Annette Lind):
Ordføreren.
Kl. 17:35

René Christensen (DF):
Vi synes, at det er den bagvendte tilgang til det. Vi synes, at vi skal
vende det om og se på, hvad vi har af muligheder, og hvad det er
for en ramme, vi kan arbejde inden for. Så er det også vigtigt for os
at spørge: Hvordan bruger vi så de lavbundsjorder? Vi har jo selv
fremsat et forslag om, at lavbundsjorder måske også kan bruges til

andet nogle steder, hvor vi får noget fosfor- og kvælstofnytte ud af
det. Hvis man eksempelvis kunne sætte solceller på og kigge på,
hvordan vi beskatter det, kunne vi så få taget endnu mere jord ud?
Og så må man også sige, at det ikke bare er at tage jord ud, for det er
jo også de rigtige jorder, der skal tages ud.
Vi vil hellere starte i den anden ende, altså finde finansieringen
og derefter finde ud af, hvor meget vi kan tage ud.
Kl. 17:36

Den fg. formand (Annette Lind):
Tak til hr. René Christensen. Der er ikke flere korte bemærkninger.
Så skal vi sige velkommen til fru Zenia Stampe fra Det Radikale
Venstre.
Kl. 17:36

(Ordfører)
Zenia Stampe (RV):
Tak for det. Jeg vil gerne starte med at takke regeringen for det,
synes jeg, rigtig gode og konstruktive samarbejde, vi har på det her
område. Jeg synes faktisk, at jeg har den oplevelse, at regeringen og
i hvert fald det parlamentariske grundlag og måske i virkeligheden
også den øvrige del af Folketinget ser meget alvorligt på naturkrisen,
og jeg synes også, at vi tager små skridt i den rigtige retning, også
hurtigere end vi har gjort tidligere. Den her dagsorden havde jo slet
ikke samme gennemslagskraft, hvis vi bare går 5 år tilbage i tiden.
Jeg kan slet ikke huske, at vi talte om biodiversitet for 5 år siden.
Jo, måske de allermest nørdede, men det var jo slet ikke på samme
måde en folkesag og en sag for alle partier, som det er i dag. Så der
er jo sket virkelig meget.
Men når det alligevel ikke er godt nok, er det jo også, fordi det
ikke er et normalt område, og fordi vi jo faktisk er kommet alt, alt
for sent i gang. Alt, alt for sent har vi jo erkendt, at den her krise er
næsten lige så alvorlig som klimakrisen. Der er vi også kommet for
sent i gang, men der har vi dog talt om krisen i snart 20 år. Nu sker
der noget, men i forhold til biodiversitetskrisen vil jeg i hvert fald
sige, at der ikke har været en lige så stor og bred folkelig debat, som
der er nu. Og jeg tror også godt, at jeg kan tillade mig at sige, at det
heller ikke har været en prioritet, som har været lige så høj, som den
er nu i Folketinget og i virkeligheden i et bredt udsnit af partierne.
Derfor er vi jo utålmodige, fordi vi nu har forstået, hvor alvorlig
situationen er, og fordi vi nu har forstået, at vi nærmest står sådan to
minutter i tolv og kan nå at redde noget, men at der i virkeligheden
er meget, der allerede er gået tabt.
Altså, den sidste status viste jo, at 4.500 arter i Danmark er truet.
På verdensplan er det jo op imod 1.000.000. Det, som jeg synes
virkelig gav mig noget at tænke over, var, da jeg for efterhånden et
stykke tid siden, men dog alligevel ikke for 10 år siden, fandt ud
af, at det her altså var en helt særlig tid i menneskets historie, fordi
vi aldrig nogen sinde i vores historie, i menneskehedens historie,
har oplevet, at arter dør så hurtigt omkring os, og at det i øvrigt er
vores egen skyld. Vi skal jo helt tilbage til dinosaurernes død for
65 millioner år siden for at finde en lige så hurtig massedød blandt
jordens arter. Det er jo vanvittig alvorligt. Derfor kan vi jo nok være
glade for, at der er en fælles problemopfattelse, at vi bevæger os
fremad med små skridt, og at det også går hurtigere, end det gør på
så mange andre områder, men sagens alvor taget i betragtning er det
jo stadig væk ikke godt nok.
Derfor mener vi også, at vi skal have en biodiversitetslov. Vi
kunne egentlig godt tænke os at starte med de konkrete indsatser
først, altså en biodiversitetspakke. Den kommer vi til at diskutere
lige om lidt, for det er jo det, der ligger i Venstres forslag. Det er
måske kun nørderne, der helt kan se forskel på de to forslag, men det
ene handler om pakken, og det andet handler om loven. Og pakken
handler jo om helt konkrete initiativer. Det er noget af det, vi har
talt længe om. Det er naturnationalparker, det er urørt skov, og det

Tirsdag den 10. november 2020 (B 18)

er også andre ting end det, hvor loven måske mere er tænkt som
sådan en slags mekanisme lidt ligesom på klimaområdet, hvor vi
sætter os nogle mål og så arbejder hen imod dem. Vi er tilhængere
af begge dele. Jeg kunne egentlig bedst tænke mig, at vi i år havde
sat os ned og lavet den store biodiversitetspakke, hvor vi fandt ud af,
hvordan vi i løbet af en kort årrække kommer i mål med målene om
naturnationalparker, om urørt skov osv. Og når vi så havde fundet
pengene og sat det i gang, synes jeg også, at vi skulle have den her
biodiversitetslov, som jo går endnu længere.
Danmarks Naturfredningsforening har sendt os et udkast til pro‐
centsatserne. Jeg tænker, at det vil jeg måske også blive spurgt om,
så jeg kan allerede foregribe det nu og sige, at en tredjedel, 30 pct.
af Danmark, skal være natur. De 20 pct. ud af de 30 pct. skal være
strengt beskyttet natur. Det synes jeg også lyder helt rimeligt og
fornuftigt. Vi spillede selv for et par år siden ud med et mål om, at
vi ville udtage en tredjedel af landbrugsjorden. Det svarer til ca. 20
pct. af Danmarks areal, så det er jo i virkeligheden et mål, der flugter
med det, som Danmarks Naturfredningsforening har lagt frem. Og
derfor er det også det, som vi forestiller os skulle ligge i sådan en
biodiversitetslov.
Når vi ikke kommer til at stemme for den i dag, er det jo, fordi
vi er i gang med nogle forhandlinger. Men jeg bliver også nødt til
at være ærlig og sige, at jeg håber det, men at jeg tror, at det bliver
svært at nå i mål med den store pakke nu. Derfor har vi da været
fristet til at se, om vi så kunne vende rækkefølgen om og sige ja til
loven først og så tage pakken bagefter. Og resten tror jeg jeg bliver
nødt til at besvare ud fra spørgsmål.
Kl. 17:41

Den fg. formand (Annette Lind):
Der er nemlig et par spørgsmål. Der er først et til hr. Jacob Jensen fra
Venstre. Værsgo.

43

at der lige nu forhandles om omkring 1,5 mia. kr., og med den her
biodiversitetspakke er vi jo oppe i nærmest det samme beløb. Så jeg
tror ikke, at man skal være professor for at sige det her, eller at man
kommer til at sige noget, som man ikke burde sige højt, ved at sige,
at det nok ikke er helt realistisk, at vi får hele den pakke igennem nu.
Jeg synes ikke, jeg kan se mit ur. Jeg ville gerne sige mere, men
jeg tror ikke, at jeg har mere tid. Det kan jeg måske indhente i næste
svar.
Kl. 17:43

Den fg. formand (Annette Lind):
Tak. Hr. Jacob Jensen får ordet.
Kl. 17:43

Jacob Jensen (V):
Jeg havde selv det samme problem før. Jeg ved ikke, om det er
teknikken, der driller. Men det er fint, tak for svaret. Jeg tænker, at
det også handler om, at vi får de redskaber taget i brug, som giver
bedst effekt. Jeg forventer heller ikke, og det er jeg helt med på og
fuldstændig enig med fru Zenia Stampe i, at vi lige, uanset om vi
kommer med eller ej, lander den store pakke til, hvad ved jeg, flere
mia. kr. Det tror jeg ikke tiden er til med alle de andre udgifter,
vi har til corona, klima osv. Nogle af tingene hænger dog sammen,
f.eks. det at udtage noget jord, lavbundsjord, og overrisling med
vand. Det giver noget CO2-effekt. Hvordan ser fru Zenia Stampe
de sammenhænge? For der er mange bolde i luften. Kan man ikke
tænke det mere sammen end at køre det meget isoleret i forhand‐
lingsforløbene?
Kl. 17:44

Den fg. formand (Annette Lind):
Fru Zenia Stampe.

Kl. 17:41

Kl. 17:44

Jacob Jensen (V):
Mange tak for en fin tale, selv om den måske blev kortet af her til
sidst. Jeg er simpelt hen så nysgerrig. Undskyld, men det er jeg, for
jeg vil frygtelig gerne vide, hvad det er, man sidder og forhandler
om. Jeg kan forstå, at det ikke er den store pakke. Sådan forstod jeg
da fru Zenia Stampe.
Måske kunne fru Zenia Stampe som det ene prøve at løfte sløret
for, hvad det så er for nogle elementer, der er på forhandlingsbordet.
Som det andet er jeg rigtig glad for, at fru Zenia Stampe kvitterer for,
at vi andre nu også forsøger at byde os til med forskellige forslag og
ambitioner; naturen er jo vores alle sammens. Hvordan ser fru Zenia
Stampe på den mulighed, altså det at kunne lave et bredere forlig?
Jeg sidder ikke og siger, at vi kan lave en aftale, for det afhænger
selvfølgelig af det indholdsmæssige. Men kan vi bare give det en
chance? Jeg har al respekt for, at ministeren vælger at indkalde
støttepartierne alene, men ville fru Zenia Stampe have et problem
med, at vi andre kom med ved bordet og i hvert fald kunne høre,
hvad der blev talt om, så vi måske også kunne komme med nogle
forslag, der rent politisk kunne gøre det bredt?

Zenia Stampe (RV):
Jeg tror lige, at man skal tage det i nogle runder her. For det er jo
rigtigt, at lavbund handler rigtig meget om klima, altså udtagning af
landbrugsjord og især de her lavbundsjorder. Men det har jo ikke så
meget at gøre med at sikre de akut truede arter, for det er ikke lige
på lavbundsområder, de er lige nu. Det er de måske om 100 eller 200
år, når de har fået lov til ligesom at blive til natur. Det tror jeg er en
del af den langsigtede plan, når vi skal skabe mere natur i Danmark.
Men på den korte bane, når det handler om truede arter, er det skov,
der skal gøres urørt, det er naturnationalparker, osv. Så det er lidt en
anden indsats.

Kl. 17:42

Den fg. formand (Annette Lind):
Ordføreren.
Kl. 17:42

Zenia Stampe (RV):
Jeg vil gerne sige, at mit favoritscenarie faktisk var, at et bredt flertal
i Folketinget blev enige om en stor, ambitiøs biodiversitetspakke,
hvor vi samtidig fandt finansieringen, sådan at alle os, der gerne vil
det grønne, vil det så gerne, at vi også finder pengene. For det er jo
faktisk det, der er problemet i forhold til finanslovsforhandlingerne:

Kl. 17:45

Den fg. formand (Annette Lind):
Tak for det. Man må orientere sig lidt om, om formanden står op. Vi
prøver at fejlmelde, at uret er gået ud herovre hos ordførerne. Den
næste korte bemærkning er til fru Susanne Zimmer. Værsgo.
Kl. 17:45

Susanne Zimmer (UFG):
Tak for det, og tak for ordførertalen, det var dejligt at høre. Jeg
hører, at ordføreren egentlig gerne vil have en biodiversitetslov først
og så en biodiversitetspakke efterfølgende, men er klar på at bytte
om på rækkefølgen. Så tænker jeg: Hvordan er det, det ligger i
forhold til hinanden? Var det ikke bedst at have en vision om, hvad
det er, vi faktisk vil nå, så vi har en lov, der rammesætter det arbejde,
biodiversitetspakken skal laves inde under?
Kl. 17:45

Den fg. formand (Annette Lind):
Ordføreren.

44

Tirsdag den 10. november 2020 (B 18)

Kl. 17:45

Kl. 17:48

Zenia Stampe (RV):
Nej, altså, jeg ville egentlig have pakken først, for det er den akutte
indsats – det kan man vel også kalde sådan en slags nødhjælp. Altså,
først sender vi nødhjælpspakker, og bagefter kommer vi med udvik‐
ling. For nødhjælpen er jo urørt skov og naturnationalparker, det er
det, der kan redde de arter, som er akut truet, lige nu, hvorimod
loven jo handler om, hvordan vi egentlig rykker rundt på vores
land, altså hvordan vi giver naturen mere plads, bl.a. ved at udtage
lavbundsjord. Det er en ikke helt lige så akut indsats, for det er jo
ny natur. Det er jo ikke, fordi vi netop redder nogle truede arter
lige nu ved at tage noget jord ud af produktion, men det er det, der
gør, at vi kan give naturen mere plads på lang sigt. Men den akutte
indsats er den, der ligger i pakken, og det var den, jeg allerhelst
så at vi som et bredt flertal i Folketinget havde sat os sammen om
og var blevet enige om indsatser og også finansiering til, for det
er jo faktisk finansieringen, der står i vejen nu. Det er derfor, det
er finansieringen, der har optaget mig meget, for det er jo den, der
mangler. Vi er ret enige om, hvad der skal til helt akut. Vi har ikke
pengene, men det kunne vi jo få, hvis vi virkelig ville og satte os
sammen.

(Ordfører)
Rasmus Nordqvist (SF):
Tak. Alt for længe har biodiversitetskrisens alarmklokker ringet, og
alt for længe har naturen skreget på opmærksomhed og plads. Alt,
alt for længe er der ikke blevet handlet på det, og det er derfor, vi
nu står i en akut krise. Det gør vi ikke bare i Danmark, det gør vi
på verdensplan. Og det kræver ligesom, at vi alle sammen trækker i
arbejdstøjet og kommer i gang.
Det, det handler om, er at være konkrete, at gå ud og få skabt
den plads, som naturen skal bruge, og se på, hvor man gør det de
rigtige steder, så vi får mest mulig biodiversitet med det samme. Og
det handler jo også om, at vi kommer i gang med at blive konkrete,
i forhold til at når vi siger, at noget er beskyttet natur, så er det
reelt beskyttet. I dag kalder vi alle mulige områder alt muligt. Men
hvordan er den reelle beskyttelse? Det er noget af det rigtig vigtige.
Det er f.eks. vigtigt, når vi står og siger, at vi har nogle områder
til havs, som er Natura 2000-områder, at vi så ikke har bundtrawl
kørende igennem og smadre havbunden, for det ødelægger sådan set
den natur, vi har.
Det, vi er rigtig optaget af fra SF's side, er sådan set, at vi
kommer i gang på en række områder med det samme. Det var derfor,
at vi før valget lagde en plan frem, der var meget konkret, sammen
med Socialdemokratiet omkring urørt skov og omkring naturnatio‐
nalparker. Det er derfor, ja, både jeg selv og SF jo har kæmpet for
en biodiversitetslov længe, også helt tilbage til 2016, hvor et forslag
blev fremsat her i Folketinget. Og det, det handler om for os, er jo
ikke bare at sige, at vi skal have en biodiversitetslov, fordi det nu
er et buzzword, fordi vi har fået en god klimalov. Nej, det handler
sådan set om, at vi sætter en retning og et mål og finder ud af,
hvordan det er, vi beskytter vores natur, hvordan det er, vi sikrer, at
vi får arbejdet med biodiversiteten og sikret plads. Samtidig er vi
optaget af, at vi gør det konkret, at vi fuldstændig konkret kan gå ud
og sige, at vi skal have lavet en plan for 75.000 ha urørt skov og for
15 naturnationalparker, og at vi finder pengene til det, så vi kommer
i gang nu og her. Det er også en del af det, vi vil. Og samtidig
handler det igen om den her helt reelle beskyttelse: Hvordan er det,
vi sørger for, at vi i vores lovgivning ikke bare snakker om natur, og
at her er der plads til natur, men at det også juridisk bliver ordentligt
beskyttet?
Derfor er vi også glade for, at der er kommet gang i forhandlin‐
gerne med regeringen og med en række andre partier, Alternativet,
Enhedslisten og Radikale, både omkring den konkrete handling, alt‐
så hvordan det er, vi kommer videre med de områder, der skal til,
og samtidig også får forhandlet nogle rammer og mål, for de to ting
går hånd i hånd. Samtidig, som fru Zenia Stampe var inde på, er
der pengene, som selvfølgelig også hører med, og derfor er det her
jo også en integreret del af de finanslovsforhandlinger, der er gået i
gang, og hvor vi jo har peget på at sætte en ordentlig sum penge af
allerede til næste år til urørt skov og naturnationalparker. Vi har også
i vores forslag sat penge af til et biodiversitetsråd, som der også er
i forslagsstillernes beslutningsforslag, og som netop kan rådgive os.
Vi sætter også penge af til at skabe mere natur til havs osv. Så vi
handler egentlig på alle tre områder.
Det er det, vi kæmper for nu i forhandlingslokalet med ministe‐
ren, og jeg tror ikke, at ministeren nødvendigvis synes, at vi er alt
for medgørlige hele tiden, for vi mener faktisk det her rigtig, rigtig
alvorligt, og derfor kommer vi til at kæmpe videre for det i de
forhandlinger, der er, og som vi har gang i på nuværende tidspunkt.
Derfor kan vi heller ikke, som det er lige nu og her ved førstebe‐
handlingen, støtte det her forslag, men vi kæmper selvfølgelig videre
for vores politik. Det gør vi i forhandlingslokalerne. Det gør vi hele
vejen rundt. Tak.

Kl. 17:46

Den fg. formand (Annette Lind):
Tak. Fru Susanne Zimmer.
Kl. 17:46

Susanne Zimmer (UFG):
Tak. Jeg forstår på ordføreren, at der er noget, der er akut, og det
er jo helt rigtigt, for dyrene dør sådan set for øjnene af os lige nu,
og dem, der er uddøde, kommer ikke igen. 42 pct. af de dyr, der er
truet, lever kun i skovene. Derfor er jeg også helt enig i, at noget af
det, der er rigtig vigtigt at få fat i, er at få skovene omlagt til urørt
skov. Jeg kunne høre visionerne i forhold til 2030, der ligger vi nok
ret meget på linje, men hvad er visionerne i forhold til urørt skov i
2025?
Kl. 17:47

Den fg. formand (Annette Lind):
Tak. Zenia Stampe.
Kl. 17:47

Zenia Stampe (RV):
Det har vi ikke fundet ud af endnu. Altså, det, som vi har taget
udgangspunkt i, er det, som Socialdemokratiet og SF i sin tid meldte
ud. Mit eget parti havde ikke noget mål i forhold til urørt skov, men
det skulle vi da nok have haft, for det er rigtig fornuftigt at have.
Derfor har vi jo lagt os på det mål, som de i sin tid annoncerede, og
som var de her 75.000 ha. Men indfasningen afhænger jo af penge,
og det er derfor, jeg allerhelst så, at vi kunne mødes og finde de
penge og komme i gang.
Kl. 17:48

Den fg. formand (Annette Lind):
Tak til fru Zenia Stampe. Der er ikke flere korte bemærkninger.
Jeg vil lige gøre opmærksom på, at uret her starter, men det
stopper også, og man må lige orientere sig, når formanden står op.
Jeg ved godt, det er lidt irriterende, at man ikke kan se, hvor lang tid
man har tilbage.
Den næste ordfører, vi skal sige velkommen til, er hr. Rasmus
Nordqvist fra SF. Værsgo.

Tirsdag den 10. november 2020 (B 18)

Kl. 17:54

Kl. 17:52

Den fg. formand (Annette Lind):
Tak for ordførertalen. Der er en kort bemærkning til hr. Jacob Jen‐
sen. Værsgo.

Den fg. formand (Annette Lind):
Tak for det. Og så er der en kort bemærkning fra fru Susanne Zim‐
mer. Værsgo.
Kl. 17:54

Kl. 17:52

Jacob Jensen (V):
Tak for talen. Jeg skal bare kort spørge, om SF ville have noget
problem med at dele forhandlingslokalet med os andre. Altså, det er
ikke noget med, at vi så skal binde hinanden på at indgå en aftale,
for det afhænger selvfølgelig af de forhandlinger. Men kunne SF se
og ikke have noget problem med, at vi også blev involveret i de
forhandlinger? Og så må man jo se, hvad man kunne få et flertal for.
Kl. 17:53

Den fg. formand (Annette Lind):
Ordføreren.

45

Susanne Zimmer (UFG):
Tak, og tak til ordføreren for den smukke tale. Jeg kunne godt tænke
mig at høre sådan helt konkret, hvad SF's ambitioner er i forhold til
at give naturen mere plads. Hvad er ambitionsniveauet i 2025, og
hvad er ambitionsniveauet i 2030?
Kl. 17:55

Den fg. formand (Annette Lind):
Ordføreren.
Kl. 17:55

Kl. 17:53

Rasmus Nordqvist (SF):
Jeg skulle lige til at være lidt rap i replikken og sige, at det da
kommer an på det ambitionsniveau, man har tænkt sig at komme
ind i forhandlingslokalet med. Det er klart, at jeg ikke synes, at
jeg har lyst til at dele forhandlingslokale med nogle, der trækker
ambitionerne ned, som vi jo desværre har set at handlingen har
været indtil nu fra Venstres side. Men nej, vi synes sådan set, det
er fornuftigt at forhandle bredt om de her ting. Det her er så også
bare en integreret del af de finanslovsforhandlinger, der også kører
lige nu, for det handler selvfølgelig også om penge. Tingene hænger
sammen, og det er også derfor, forhandlingerne ikke bare er hurtigt
overstået. Vi har haft nogle indledende runder, og nu taler vi videre.
Kl. 17:53

Den fg. formand (Annette Lind):
Jacob Jensen.

Rasmus Nordqvist (SF):
Vi gik til valg på en plan, der hed 15 naturnationalparker og 75.000
ha urørt skov, og det mener vi sådan set er noget, der skal rulles ud,
altså som der skal lægges en plan for, i den her valgperiode. Om det
er rullet ud præcis inden 2025, kan jeg ikke svare på, men det er i
hvert fald det, der skal laves i den her valgperiode. Derudover støtter
vi jo varmt op omkring EU's biodiversitetsstrategi, og den gælder
selvfølgelig alle lande; den gælder jo ikke kun de andre. Og det er
også derfor, jeg kom meget ind på det med havene, for jeg synes, det
er vigtigt, at vi ikke glemmer, at vores have også har brug for den
opmærksomhed, og at naturen til havs også har det. Det handler ikke
kun om naturen til lands; det handler også om den natur ude i vores
have, og det er det, vi også er meget optaget af. Så det er sådan set
ambitionen, nemlig at vi, selvfølgelig sammen med resten af EU, får
arbejdet med den biodiversitetsstrategi, der er, og som handler om 30
pct. natur og 10 pct. særlig beskyttet. Og så skal vi selvfølgelig også
arbejde frem mod nogle nye mål efter 2030; det er jo ikke gjort dér.
Kl. 17:56

Kl. 17:53

Jacob Jensen (V):
Mange tak for det svar. Det er jeg faktisk oprigtigt glad for, og jeg
er fuldstændig enig i, at tingene netop hænger sammen. Respekt
for, at det er en integreret del af nogle finanslovsforhandlinger, men
der kan man vel dog godt lave delaftaler, hvor nogle er med – det
er da i hvert fald set før – og så laver man selvfølgelig den store
ramme til sidst med de støttepartier, der normalt er med. Så den
mulighed er der, og jeg kan også allerede her røbe, at når vi om ikke
så længe kommer med vores finanslovsudspil, vil der også være en
finansieringskilde til det her formål specifikt, så vi er enige om, at
netop økonomien selvfølgelig skal følge med. Det er også lidt derfor,
at det var min anke i forhold til det konkrete forslag, at det ikke var
tilfældet. Så tak for svaret.
Kl. 17:54

Den fg. formand (Annette Lind):
Ordføreren.
Kl. 17:54

Rasmus Nordqvist (SF):
Det er dejligt at høre. Jeg glæder mig selvfølgelig til at se det
forslag, og igen vil jeg sige, at jeg oprigtig talt er glad for den
naturvækkelse, der er kommet også i Venstre. For det er så vigtigt, at
vi får kæmpet for det her sammen. Naturen derude skriger på vores
opmærksomhed – også Venstres.

Den fg. formand (Annette Lind):
Tak for det. Susanne Zimmer.
Kl. 17:56

Susanne Zimmer (UFG):
Tak. Nu nævner ordføreren Natura 2000-områder i havene, og der
er det sådan, at ni ud af ti af de ca. 100 områder, vi har, faktisk
ikke er beskyttet. 2 pct. af vores havområde er beskyttet, så det er
jo meget ringe. Og noget af det, der sker, er netop bundtrawl. Vil
SF være med til at arbejde for, at vi får forbudt bundtrawl i Natura
2000-områder?
Kl. 17:56

Den fg. formand (Annette Lind):
Ordføreren.
Kl. 17:56

Rasmus Nordqvist (SF):
Det synes jeg sådan set er lidt uambitiøst. SF's politik er sådan set at
få udfaset bundtrawl i de danske farvande.
Kl. 17:56

Den fg. formand (Annette Lind):
Tak for svaret. Der er ikke flere korte bemærkninger til hr. Rasmus
Nordqvist. Den næste, vi skal sige velkommen til, er Enhedslistens
fru Mai Villadsen. Værsgo.

46

Tirsdag den 10. november 2020 (B 18)

Kl. 18:01

Kl. 17:56

(Ordfører)
Mai Villadsen (EL):
Tak for det. Vi står i en meget alvorlig biodiversitetskrise, det an‐
erkender alle herinde heldigvis. Og biodiversitetskrisen bliver af
mange kaldt den stille eller lydløse dræber. Det lyder måske drama‐
tisk, men det bliver den jo netop kaldt, fordi den buldrer af sted
med meget lidt opmærksomhed. Bare i min egen levetid har jeg jo
fornemmet, hvordan det er, når man kører på landevejen derude. Der
er bare ikke lige så mange insekter, som kommer op på ruden. Man
kan se, at naturen bliver fattigere og fattigere. Det har faktisk aldrig
stået værre til for artsrigdommen, og flere arter er truede.
Er vi så i Danmark et foregangsland? Nej, det mener jeg bestemt
ikke. Faktisk skraber vi jo bunden i forhold til naturbeskyttelse i
EU. Det er jo, fordi vi nyttiggør næsten hver eneste kvadratmeter
af vores land. Derfor synes jeg, at vi efterlader vores jord fattigere
til de fremtidige generationer, hvis ikke vi handler nu på biodiversi‐
tetskrisen.
Desværre er den ikke lige så tydelig som klimakrisen. Vi oplever
ikke de store protester, den store bevægelse, som vi gør, når det gæl‐
der klima, og det skal vi have forandret. Der kan en biodiversitetslov
være noget af det, der faktisk hjælper til en vej ud af naturkrisen.
Derfor mener vi i Enhedslisten selvfølgelig også, at man skal have
sådan en, og det har vi ment længe. Heldigvis er løsningerne på
naturkrisen lettere end dem, der er på klimakrisen. Løsningerne er
lige til højrebenet, og de er ret enkle. De hedder plads. Og det vil vi i
Enhedslisten gerne give til naturen.
Vi kom i Enhedslisten for nogle år siden med en natur- og bio‐
diversitetsplan, hvor vi foreslog, at man skal lade 25 pct. af både
land- og havarealet være områder, hvor naturen har førsteret. Derfor
synes jeg også, at vi skal lave en biodiversitetslov i Danmark, som
selvfølgelig gør, at vi lever op til internationale forpligtigelser, og at
vi faktisk også stiller skrappere mål for os selv herhjemme, og at vi
derudover nedsætter et biodiversitetsråd – noget, vi også har arbejdet
for bl.a. i finanslovsforhandlingerne sidste år, hvor det desværre ikke
lykkedes. Men vi arbejder videre i år, og jeg håber og tror på, at
vi faktisk kan få et biodiversitetsråd. De ville kunne gøre det, som
Klimarådet gør på klimaområdet i dag, nemlig rådgive regeringen og
holde Folketinget i ørerne i forhold til at leve op til de målsætninger,
der jo allerede er, og som vi ikke lever op til. Det vil give solide
faglige anbefalinger og samtidig sikre, at vi samtænker løsninger på
natur- og klimakrisen, som jo desværre risikerer at gå imod hinanden
en gang imellem.
Derfor vil jeg også sige om det forslag, der ligger i dag, at vi er
store tilhængere af intentionen og synes, at det er en rigtig god idé
at få en biodiversitetslov. Men vi er ikke helt enige i den politik,
der ligger til grund. Vi synes ikke, at blot 11,1 pct. af havarealet
skal være naturzone. Som sagt synes vi, at det skal være 25 pct.
Det er bl.a. derfor, at vi i Enhedslisten ikke bakker op om forslaget
for nuværende. Det skyldes også, at vi lige nu sidder og forhandler
med regeringen i en finanslovsforhandling, hvor vi faktisk foreslår –
heldigvis sammen med andre partier – at der skal være en biodiver‐
sitetslov i Danmark, og at vi skal forhandle den her i Folketinget.
Derfor bakker vi for nuværende ikke op om forslaget, men jeg vil
dog åbne en dør på klem og sige, at hvis ikke det lykkes os i de
finanslovsforhandlinger, der er nu, at lave en biodiversitetslov, så
vil vi selvfølgelig søge det flertal i Folketinget, der eventuelt kunne
være for at lave en sådan. Tak.
Kl. 18:01

Den fg. formand (Annette Lind):
Tak for ordførertalen. Der er en kort bemærkning til fru Susanne
Zimmer. Værsgo.

Susanne Zimmer (UFG):
Tak. Og tak for de tanker, der er hos Enhedslisten i forhold til at
gøre naturen noget godt. Jeg vil sige, at vi i Frie Grønne til enhver
tid vil gå med til at hæve ambitionsniveauet, også for havmiljøet.
Så nævner fru Mai Villadsen Enhedslistens ambitioner fra tidligere
– hvordan er ambitionerne nu i forhold til at få givet naturen plads,
både til lands og til havs?
Kl. 18:01

Den fg. formand (Annette Lind):
Mai Villadsen, værsgo.
Kl. 18:01

Mai Villadsen (EL):
Jamen vi arbejder jo benhårdt både i finanslovsforhandlingerne, men
også i de klimaforhandlinger, der er, for at sikre mere plads til natu‐
ren. Jeg håber jo, at vi inden for den kommende måneds tid eller i
hvert fald inden nytår får en finanslov på plads, hvor der kommer til
at blive taget rigtig meget landbrugsjord ud, som også skal gives til
naturen, og at vi får lavet naturnationalparker. I Enhedslisten ønsker
vi frem til 2030 at få 35 i alt. Jeg håber, at vi kan få – og vi har
fremlagt finansiering til – 15 over de næste 3 år; det håber jeg vil
kunne lykkes i den her finanslovsforhandling. Så det er nogle af de
ambitioner, vi har nu og her.
Kl. 18:02

Den fg. formand (Annette Lind):
Tak. Der er ikke ønske om en kort bemærkning mere, så jeg vil give
ordet til hr. Jacob Jensen. Værsgo.
Kl. 18:02

Jacob Jensen (V):
Tak for en fin tale. Jeg har bare et kort spørgsmål. Nu nævner
Enhedslistens ordfører det her med en biodiversitetslov, og én ting
er, at man laver en lov, men det vigtige er jo ligesom, hvad der er
inde i loven, kan man sige. Hvordan ser Enhedslisten på at lave en
lov, hvor man også har bindende mål, altså lidt i stil med det, vi
har gjort på klimaområdet? Så kan man selvfølgelig spørge, hvad
målene er, og det er selvfølgelig også en diskussion værd, men det,
at vi ligesom laver det bindende, vil jo trods alt gøre, at det, man
bliver enige om i en eller anden form for flertal, forhåbentlig et
bredt, også kan stå, hvis der skulle ske en eller anden form for
regeringsskifte. Hvordan ser Enhedslisten på det?
Kl. 18:03

Den fg. formand (Annette Lind):
Ordføreren.
Kl. 18:03

Mai Villadsen (EL):
Jeg mener jo, at det, vi har gjort sammen, et stort flertal i Folketin‐
get, i forbindelse med klimaloven er ret forbilledligt og noget, vi
skal kopiere på natur- og biodiversitetsområdet. Jeg mener selvfølge‐
lig, at vi skal have en biodiversitetslov. Den behøver ikke en til en at
kopiere klimaloven, men selvfølgelig skal den have bindende mål –
for så sikrer den jo, at den til enhver tid siddende regering har nogle
forpligtigelser at leve op til og skal forhindre den naturkrise, vi står
foran lige nu eller i virkeligheden er midt i. Så vi er helt enige i, at
der bør være bindende mål.

Tirsdag den 10. november 2020 (B 18)

Kl. 18:03

Den fg. formand (Annette Lind):
Tak for det. Der er ikke flere korte bemærkninger til fru Mai Villad‐
sen. Så byder vi velkommen til De Konservatives ordfører, fru Mona
Juul. Værsgo.
Kl. 18:04

(Ordfører)
Mona Juul (KF):
Tak for ordet, og tak for forslaget. Jeg er vikar for vores miljøord‐
fører, som i øvrigt også var vikar for Mette Abildgaard. Når man
nu som barn lørdag aften har ligget under bordet og set Jacques
Cousteau og har været med i bestyrelsen for Verdensnaturfonden, er
det jo en fornøjelse at få lov til at være vikar lige præcis i dag.
Vi vil meget gerne støtte op om biodiversiteten i Danmark og
på vores klode. Det er ikke retningen, vi bliver uenige om, men
alene mål, midler og tempo i indsatsen. Samtidig med at kloden
bliver varmere, ændres leveforholdene for dyr og planter i et stadig
stigende tempo. Det presser en række arter, og med den seneste op‐
gørelse over status for biodiversitet i Danmark er det blevet tydeligt,
at Danmark ligger lavt i internationale målinger bl.a. på grund af
vores status som et effektivt landbrugsland og mangel på udstrakte
naturområder. Det er derfor på tide at sætte ind med en indsats for at
bevare vores natur og sikre nogle af de sårbare naturområder. Det er
der også blevet kæmpet for flere gange her.
Det er vigtigt, at vi gør det rigtige. Vi kan ikke gøre alt for alle
arter. Vi må vælge, hvad vi vil prioritere, og hvordan vi bedst sikrer
de økosystemer, det giver bedst mening at beskytte. Her mangler
vi fortsat viden. Som et eksempel har vi fortsat ikke kortlagt de
unikke bevaringsværdige områder, der findes i de private skove. Det
er åbenlyst, at der her er områder, vi kan og skal sikre bedre end i
dag.
Hvis den europæiske indsats for en øget biodiversitet skal give
mening, er det væsentligt, at den overordnede planlægning sikrer
vandringskorridorer for de dyrearter, der tvinges til at vandre f.eks.
på grund af den globale opvarmning. Derfor er der behov for sam‐
menhængende natur, og at bevaringen af skov og land, f.eks. via
naturparkerne, planlægning af udnyttelse af vores landbrugsareal og
udpegning af bevaringsværdige økosystemer, tænkes sammen. Nøg‐
leordene er at tænke det sammen. Det er kun gennem en væsentlig
samtænkning af forskellige naturindsatser, at vi kan få lavet en me‐
ningsfuld indsats for at forbedre biodiversiteten i Danmark.
I det beslutningsforslag, vi arbejder med her, bindes regeringen
til at fremsætte et biodiversitetslovforslag inden udgangen af i år, der
frem til 2030 skal lægge indsatserne for sikring af vores biodiversi‐
tet. Vi mener, det kræver en viden og et niveau i planlægningen,
som ikke er på plads endnu. Derfor kan vi desværre ikke støtte
nærværende forslag.
Kl. 18:06

Den fg. formand (Annette Lind):
Tak til vikaren fra De Konservative. Det klarede hun fint. Værsgo til
hr. Peter Seier Christensen fra Nye Borgerlige.
Kl. 18:06

(Ordfører)
Peter Seier Christensen (NB):
Tak for ordet. Biodiversitet er forskellighed af liv på jorden i alle
dets former. Sunde økosystemer bidrager med mange nødvendige
ting, som vi tager for givet. Biodiversitet giver os ren luft, frisk
vand, sund jordbund, bestøvning af afgrøder – forskellighed i natu‐
ren gør det muligt for os at trives.
Nye Borgerlige vil naturligvis gerne værne om landets fælles
ressourcer, herunder den næringsrige jord, det rene grundvand og

47

de fiskerige kystnære farvande. Vi ser positivt på nationalparker
og tværkommunale naturparker, når de etableres efter lokale ønsker
i samspil med landbruget. Naturparker kan også være med til at
bevare den særegne danske natur.
Vi behandler et beslutningsforslag efter det, vi behandler nu, som
ligeledes handler om biodiversitet. Her lægges op til forhandlinger
om en natur- og biodiversitetspakke. Det nærværende beslutnings‐
forslag lægger op til en konkret lov. Vi mener, det vil være rigtigt
at tage en forhandling om indholdet. Nye Borgerlige kan derfor ikke
støtte beslutningsforslag nr. B 18.
Kl. 18:07

Den fg. formand (Annette Lind):
Tak til ordføreren. Der er ikke nogen korte bemærkninger – jo, der
kom lige en her på falderebet. Værsgo til fru Susanne Zimmer.
Kl. 18:07

Susanne Zimmer (UFG):
Tak. Helt konkret kunne jeg godt tænke mig at høre, hvad ordføreren
mener om naturnationalparker. Er det noget, som man kan se en
fremtid i at få flere af i forhold til nationalparker, hvor der er mindre
beskyttelse?
Kl. 18:08

Den fg. formand (Annette Lind):
Ordføreren, værsgo.
Kl. 18:08

Peter Seier Christensen (NB):
Vi er positivt indstillet over for nationalparker, og det vil vi så
selvfølgelig gå ind i en konkret drøftelse om.
Kl. 18:08

Den fg. formand (Annette Lind):
Så er der ikke flere korte bemærkninger. Vi siger tak til ordføreren.
Den næste ordfører er hr. Henrik Dahl fra Liberal Alliance. Værsgo.
Kl. 18:08

(Ordfører)
Henrik Dahl (LA):
Tak for ordet. Jeg bor selv midt ude i biodiversiteten i Ribe, på
kanten af marsken, og det er en utrolig glæde, når jeg er der og ikke
skal passe mit arbejde i Folketinget. Og når jeg ser på den enorme
strøm af mennesker, som kommer og besøger os, kan jeg se, hvor
mange andre det også er en glæde for. Så biodiversitet er noget, som
vi skal være glade for, det er noget, som vi skal hæge om, og det er
noget, som vi skal arbejde for.
Men i mit parti er vi også kede af, at midten er forsvundet i
forhold til en hel række spørgsmål, der handler om natur og miljø,
og vi ser gerne, at der kommer en eller anden form for politisk midte
tilbage. Der tror vi, at det næste forslag, vi skal behandle, nok går
længere i retning af at skabe en mere bred konsensus end at jage en
lov igennem inden årets udgang, som der står i beslutningsforslaget.
Det er den 10. november i dag, og jeg tror simpelt hen ikke, at der
kommer noget særlig godt ud af at tage det helt alvorligt og jage en
lov igennem så hurtigt.
Så ja til biodiversitet, men som forslaget her er udformet og med
de skrappe tidsfrister, der er, er det altså ikke noget, vi kan bakke op
om. Tak for ordet.
Kl. 18:10

Den fg. formand (Annette Lind):
Tak for ordførertalen. Der er en kort bemærkning – ordføreren skal
lige blive her. Værsgo, fru Susanne Zimmer.

48

Tirsdag den 10. november 2020 (B 18)

Kl. 18:10

Susanne Zimmer (UFG):
Tak. Der går lidt tid, fra man får sådan en biodiversitetslov sendt ind,
og til den bliver behandlet. Hvis man nu sagde, at man udsatte kravet
om fremsættelse til sommeren 2021, hvad ville ordføreren sige til
det?
Kl. 18:10

Den fg. formand (Annette Lind):
Hr. Henrik Dahl.
Kl. 18:10

Henrik Dahl (LA):
Jeg synes stadig væk, at der bliver for lidt rum til en politisk diskus‐
sion og en politisk prioritering, for forslaget er jo udformet på den
måde, at man relativt slavisk skal implementere nogle målsætninger
fra FN og så det, der hedder nogle videnskabelige målsætninger.
Nu er jeg også både sundhedsordfører og fødevareordfører og har
haft rigtig meget med coronaepidemien at gøre, og jeg er bare nødt
til at sige, at der altså skal nogle politikere ind over i sådan nogle
situationer. Det her med at implementere anbefalinger fra f.eks. FN
tror jeg er en farlig vej at gå. Der er jeg altså mere tilhænger af, at vi
sætter os ned og forhandler os frem til et eller andet, også i forhold
til finansiering og prioriteringer osv.
Kl. 18:11

Den fg. formand (Annette Lind):
Tak til ordføreren. Der er ikke flere korte bemærkninger. Så skal vi
have Alternativets ordfører på talerstolen, og det er hr. Torsten Gejl.
Værsgo.
Kl. 18:11

(Ordfører)
Torsten Gejl (ALT):
Tak, formand. I Alternativet blev vi jo rigtig glade over, at S og
SF gik til valg på, at vi skulle have en biodiversitetspakke. Det
har Danmark i sandhed brug for. Da så regeringen kun satte 50
mio. kr. af om året her på finansloven til det, blev vi selvfølgelig
lige så skuffede, som alle de grønne organisationer. Men da det så
blev meldt ud, at vi skulle forhandle biodiversitetspakke alligevel,
blev vi jo glade igen. Men da vi så kom med vores store kataloger,
tre store kataloger med mål for vild natur og udvikling af marine
nationalparker og vild skov og naturnationalparker og stenrev og det
hele, fandt vi ud af, at det bare handlede om at udmønte de her 50
mio. kr., og så faldt vores humør noget.
Det, vi så har gjort, er, at vi simpelt hen prøver at løfte forhand‐
lingerne. Vi kæmper for at løfte forhandlingerne op på et niveau,
som svarer lidt til det, vi gjorde på klimaområdet, hvor vi i Alternati‐
vet havde held til at få samlet partierne omkring det store klimamål,
som vi selv havde foreslået. Det, vi gerne ser, er, at vi simpelt hen
laver et mål, at vi laver en biodiversitetslov med et mål for 10 pct.
strengt beskyttet natur i 2030, og at vi så arbejder os deropad år for
år, sørger for finansiering og når op på det mål. Så det, vi sidder og
forhandler lige nu, er jo egentlig noget af det, som Susanne Zimmer
foreslår som et frisk indspark til idékataloget. Man bruger så ordene
drømme og leg om det, og det er ikke helt sådan, vi forhandler.
Altså, vi forhandler ret seriøst i Miljøministeriet i øjeblikket. Jeg kan
minde Susanne Zimmer om, at under 1 pct. af den danske natur er
strengt beskyttet i dag, og sandsynligvis under 2 pct. til havs. Så vi
skal altså virkelig, virkelig oppe os.
I det hele taget er der gået totalt rod i alle de der beskyttelseskate‐
gorier. Der er alle mulige forskellige former for beskyttelseskatego‐
rier, og når vi indmelder til FN, at 17 pct. af den danske natur er
beskyttet, er det jo også golfbaner og alle mulige steder, som i hvert

fald i vores optik ikke er beskyttet natur. Det skal vi have ryddet
op i. Vi skal have fundet ud af, hvad der er beskyttet, vi skal have
nogle ordentlige beskyttelseskategorier, og så skal vi simpelt hen
have lavet en procentdel strengt beskyttet natur om året.
Til havs skal vi selvfølgelig sørge for, at f.eks. Øresund bliver
fuldstændig fredet og bliver til en marin naturnationalpark, for det
er et fantastisk opvækstområde for specielt torskeyngel i de enorme
ålegræsbælter. Vi havde glæden af at se en tunfisk på 300 kg springe
op af vandet, da vi var derude med Miljøudvalget, og jeg tror, at det
står på vores alle sammens nethinde som billedet på et dyr, næsten
lige så stor som en bil, der er kommet tilbage til Øresund, og som
kan ses derude, hvis man er heldig. Det var vi så den dag. Der er
også hundredvis af marsvin – vi så kun nogle stykker. Men Øresund
er en unik perle i dansk natur, fordi man ikke har måttet bruge
bundtrawl siden, jeg tror, det er 1926, og det er jo den vej, vi skal i
de danske farvande. Meget af det kan godt genetableres og blive til
rigtig, rigtig dejlig og fin natur. Tak.
Kl. 18:15

Den fg. formand (Annette Lind):
Tak til ordføreren. Jeg vil gerne minde om, at vi titulerer hinanden
med hr. og fru, og det er netop fru Susanne Zimmer, der har en kort
bemærkning. Værsgo.
Kl. 18:15

Susanne Zimmer (UFG):
Tak. Jeg skal lige være sikker på, at jeg forstod, hvad ordføreren
sagde, rigtigt, i forhold til hvor mange procent strengt beskyttet natur
vi skal have. 10 pct. forstod jeg, men er det så det, eller er der et
tal ved siden af? Altså, skal vi ikke efterleve EU's mål i forhold til
biodiversitet på 30 pct. i 2030, eller hvor står Alternativet der?
Kl. 18:15

Den fg. formand (Annette Lind):
Ordføreren.
Kl. 18:15

Torsten Gejl (ALT):
Der vil jeg godt gøre Frie Grønne opmærksom på, at det der med
de 30 pct. jo ikke gælder rigtigt beskyttet natur. Altså, dem synes
jeg ikke at fru Susanne Zimmer skal hænge sin hat på. Der er gået
totalt rod i det med de der beskyttelseskategorier. Vi siger til FN i
øjeblikket, at vi har 17 pct. beskyttet natur, og når man så ser efter,
gælder det jo meget andet end strengt beskyttet natur; det er jo knap
nok beskyttet natur. Det kan f.eks. være golfbaner, landbrugsjord
eller ting og sager, som ikke er særlig beskyttet. Så vi har lidt svært
ved at tage de der 30 pct. alvorligt. Vi synes, at vi skal være mere
ambitiøse.
Kl. 18:16

Den fg. formand (Annette Lind):
Fru Susanne Zimmer.
Kl. 18:16

Susanne Zimmer (UFG):
Det kan jeg kun være enig med hr. Torsten Gejl i, altså at det er
svært at tage de der tal alvorligt. Og det er jo heller ikke dem, vi
arbejder med i Frie Grønne. Altså, vi arbejder jo med beskyttet natur.
To tredjedele af den ene tredjedel, der skal være beskyttet natur på
land, skal være strengt beskyttet. Og der snakker vi ikke om marker
eller golfbaner.
Men jeg synes også, at jeg hørte tallet 50 mio. kr., og at det tal
arbejder Alternativet på at få op for at få noget af det her igennem.
Hvor meget skal det op, for at Alternativet vil gå med?

Tirsdag den 10. november 2020 (B 18)

Kl. 18:16

Den fg. formand (Annette Lind):
Hr. Torsten Gejl.
Kl. 18:17

Torsten Gejl (ALT):
Altså, på sigt taler vi om milliarder. Og det beslutningsforslag, som
fru Susanne Zimmer kommer med her, har jo også behov for en fi‐
nansiering på måske 50 mia. kr. eller 100 mia. kr., hvis man virkelig
skulle efterkomme det.
Det, som vi skal i øjeblikket, er at sikre nogle langsigtede mål.
Jeg tror bare, at det, vi kalder biodiversitetspakken, vil komme til at
nærme sig 1 mia. kr., og der kunne jeg godt tænke mig, at vi lavede
nogle langsigtede mål og sagde: Det er dem, vi skal nå. Så behøver
vi ikke at finansiere 1 mia. kr. i den her runde, men det er vi simpelt
hen nødt til at komme op på i løbet af 10 år.
Kl. 18:17

Den fg. formand (Annette Lind):
Tak til hr. Torsten Gejl. Der er ikke flere korte bemærkninger. Så
skal vi sige velkommen til ordføreren for forslagsstillerne, fru Su‐
sanne Zimmer, UFG.
Kl. 18:17

(Ordfører for forslagsstillerne)
Susanne Zimmer (UFG):
Den frie, vilde natur og biodiversiteten er truet, økosystemer bryder
sammen, arter uddør og forsvinder i et uhørt højt tempo. Det skøn‐
nes, at jorden har mistet halvdelen af sit vilde dyreliv inden for
de sidste 40 år. Adskillige rapporter viser, at der på verdensplan
ikke siden dinosaurernes uddøen er forsvundet så mange dyrearter så
hurtigt som i dag. På verdensplan er 1 million arter lige nu truet af
udryddelse. I Danmark er hvert fjerde pattedyr truet, og 42 pct. af de
arter, der er registreret, er truet og i tilbagegang.
Hvordan kan vi tillade os at udrydde dyrearter, ødelægge natur‐
typer og ødelægge livsgrundlaget for de mennesker, som lever af
naturen, i andre lande? Vi mennesker er en del af naturen, men
mange af os har desværre mistet kontakten til naturen og føler os i
høj grad ikke længere som en del af den. Vi overser, at vi har brug
for naturen, både fysisk og mentalt. Vi har gjort os til herskere over
den og ødelagt den uden at tænke på de omkostninger, det medfører
på den lange bane. Vores næste generationer får en fattigere verden
at leve i, hvis ikke vi ændrer kurs nu.
Her i tiden med corona har mange mennesker oplevet glæden ved
naturen. Mange flere har været ude i naturen; mennesker har mødtes
med hinanden, gået ture og været sammen på nye måder med mindre
risiko for smitte. Naturen giver os også mentale vitaminer. Vi går i
naturen; vi hører måske en gren knække, at det knaser, eller at der er
en fugl, der rasler i busken. Og alt imens får det system, som sorterer
informationer i hverdagen, en pause, siger Ulrika Stigsdotter, som er
professor ved Københavns Universitet. Vi har en fortravlet hverdag,
så vi har meget brug for afkobling, og derfor skal vi værne om
naturen, men vi skal også værne om naturen for naturens egen skyld
– for vores skyld, men også for vores fremtidige generationers skyld.
Vi er et af de lande i Europa, der har den ringeste naturbeskyttel‐
se, og sammen med Bangladesh er vi det mest opdyrkede land i
verden. Begge dele har helt klart mærkbare konsekvenser for naturen
og biodiversiteten. Eksempelvis er 11 dagsommerfuglearter forsvun‐
det fra den danske natur de sidste 50 år, bestanden af viber og
sanglærker er faldet med henholdsvis 76 pct. og 65 pct. siden 1976,
og 50 ud af vores 287 vildtlevende biarter er ikke set siden 1974.
Derudover viser den seneste NOVANA-rapport, altså Natursty‐
relsens program for overvågning af den danske natur, at de danske
skove har det elendigt. Vi har f.eks. kun 6,1 m³ dødt ved pr. hektar,

49

hvor vi skulle have mellem 30 og 50 m³ for bare at kunne støtte
biodiversiteten nogenlunde og 130 m³, hvis vi havde urørt skov.
Da mange fødekæder starter i dødt ved, bl.a. insekter, har det store
konsekvenser for vores dyreliv, for fugle og for liv i det hele taget.
Og 62 pct. af vores arter er truede arter, hvoraf de 44 kun lever i
skovene.
Natura 2000-områderne i havet udgør 18 pct. af vores havområ‐
der. Det er områder, der er særlige naturtyper, eller hvor der er vilde
dyre- og plantearter, men kun reelt 10 pct. er beskyttet. Det vil sige,
at ni ud af ti af områderne ikke er beskyttet, hverken havnatur, fisk
eller pattedyr. Ifølge Danmarks Naturfredningsforening og Verdens‐
naturfonden opfylder Danmark ét af FN's Aichimål, ét er på vej, syv
er i tilbagegang, og det ene af dem handler om naturbeskyttelse. Det
er, på trods af at de mål blev sat i 2010. Men de blev ikke efterlevet,
og det blev forlænget til 2020, hvor det altså fortsat står rigtig skidt
til.
Derfor ønsker Frie Grønne en biodiversitetslov, som fastsætter
nationale mål og delmål, som sikrer, at mange års tilbagegang kan
vendes til fremgang. Biodiversitetsloven skal rumme konkrete mål‐
sætninger for den danske naturpolitik frem mod 2030, og den skal
sikre en rig, mangfoldig og vild natur. Målsætningerne skal både
omfatte mål for naturarealer, for kvaliteten af naturen og for beskyt‐
telse af arter og naturtyper. Loven skal desuden sikre, at naturpolitik‐
ken udformes i overensstemmelse med videnskabens anbefalinger,
og sikre opfyldelse af EU's biodiversitetsstrategi og FN's globale
biodiversitetsmål.
Kl. 18:22

Frie Grønne mener, at der akut er brug for seriøse svar på naturog biodiversitetskrisen, og alle forskere, ligesom jer her i salen,
siger, at der er brug for mere plads. Mere plads er afgørende for
naturen – for alt det liv, dyre- og planteliv, som vi deler planeten
med. Og det gælder både til lands og til vands. Derfor foreslår vi
konkret, at vi får indført en egentlig biodiversitetslov i Danmark,
inspireret af klimaloven. Loven skal som minimum indeholde, at vi
senest i 2030 har en tredjedel af vores landarealer som beskyttet na‐
tur. Heraf skal to tredjedele gøres til naturzoner, hvor biodiversiteten
har førsteprioritet, hvilket betyder, at der ikke må foregå kommerciel
drift, hverken landbrug eller skovdrift. Vi skal også i 2030 have
en tredjedel af vores havarealer som beskyttet natur, og her skal
mindst en tredjedel være beskyttet mod alle former for udnyttelse
og fungere som videnskabeligt referenceområde. Vi har brug for
områder, hvor havnaturen får lov til at udvikle sig frit, og hvor vi
har målepunkter som grundlag for, hvordan vi håndterer resten af
havet. Senest i 2030 ønsker vi al statsskov, altså 110.000 ha, udlagt
til urørt skov, og heraf skal 75.000 ha være udlagt til urørt skov i
2025. Ydermere skal 50.000 ha privat skov udlægges til urørt skov
senest i 2030. Og i private skove findes der allerede nu store, flotte
biodiversitetsområder, som vi skal bevare.
På nuværende tidspunkt lever nationalparkerne på ingen måde op
til de internationale standarder, og en stor del af vores nationalparker
er landbrugsjord og byer. Frie Grønne ønsker, at vi senest i 2025
skal have indskrevet et krav i nationalparkloven, som efterlever den
internationale naturbeskyttelsesorganisation IUCN's kategori II, og
det betyder, at det skal være enten rene eller næsten rene naturområ‐
der. Senest i 2050 skal alle naturtyper, hvor det er fysisk muligt,
have gunstig bevaringsstatus og status som bevaringsværdige. Det
betyder, at vi skal sikre, at beskyttede områder rent faktisk er beskyt‐
tede. F.eks. er en tredjedel af Natura 2000-områderne reelt landbrug.
I Natura 2000-områder i havet fiskes der også med bundtrawl, som
vi ved skader havmiljøet. Biodiversitetsloven skal sikre en reel be‐
skyttelse.
Loven skal kunne pålægge myndighederne at overvåge arter og
naturtyper, så der kan opnås troværdig information om arters og
naturtypers tilstand. Uden et reelt billede af, hvordan udviklingen

50

Tirsdag den 10. november 2020 (B 19)

er i naturen, kan vi ikke træffe de foranstaltninger og lave den
lovgivning, som der er behov for. Biodiversitetsloven skal kunne
pålægge myndighederne at gennemgå, identificere og fjerne regler
og incitamenter, som svækker biodiversiteten. Loven skal sikre, at
de statslige og kommunale natur- og skovarealer primært forvaltes
med biodiversitet for øje, og dermed hæves Naturstyrelsens land‐
brugspraksis øjeblikkelig. Og der skal i loven være hjemmel til at
udlægge naturnationalparker, både på land og til havs. Loven skal
forpligte Danmark til at efterleve de internationale standarder og
målsætninger, som vi har tiltrådt i FN og EU.
Frie Grønne ønsker en biodiversitetslov, der sikrer et permanent
og uafhængigt forskningsbaseret biodiversitetsråd, jævnfør modellen
for Det Økonomiske Råd eller Klimarådet. Biodiversitetsrådet skal
kunne tage emner og temaer op af egen drift samt udstyres med
et fagligt relevant sekretariat. Rådet skal løbende foretage en faglig
vurdering af, hvorvidt den til enhver tid siddende regering varetager
naturindsatsen i overensstemmelse med målsætningen i biodiversi‐
tetsloven og Danmarks internationale forpligtelser.
For at sikre en ambitiøs indsats og for at anskueliggøre, om den
aktuelle indsats lever op til målsætningerne i biodiversitetsloven, bør
biodiversitetsloven udstyres med konkrete mål, som understøtter den
nødvendige fremdrift i arbejdet. Det foreslås, at biodiversitetsrådet
løbende vurderer regeringens indsats og kommer med konkrete an‐
befalinger til den fremadrettede indsats.
Som ordfører for forslagsstillerne tillader jeg mig herved at frem‐
sætte forslag til folketingsbeslutning om indførelse af en biodiver‐
sitetslov, og jeg henviser til de bemærkninger, der ledsager beslut‐
ningsforslaget. Tak.
Kl. 18:28

Den fg. formand (Annette Lind):
Der er ikke nogen korte bemærkninger. Tak til fru Susanne Zimmer.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Miljø- og Fødevareudvalget.
Hvis ingen gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
12) 1. behandling af beslutningsforslag nr. B 19:
Forslag til folketingsbeslutning om indkaldelse til forhandlinger
om en natur- og biodiversitetspakke med bindende målsætnin‐
ger.
Af Jacob Jensen (V) m.fl.
(Fremsættelse 07.10.2020).
Kl. 18:29

Forhandling
Den fg. formand (Annette Lind):
Forhandlingen er åbnet. Værsgo til miljøministeren.
Kl. 18:29

Miljøministeren (Lea Wermelin):
Tak for det. Vi har jo allerede taget lidt hul på debatten om, at vi
ikke bare står midt i en coronakrise som land, men at vi også står i
en klimakrise og en biodiversitetskrise. Og en række af de udfordrin‐
ger, som det medfører, nemlig at det er en brændende platform i
forhold til at miste tusindvis af arter herhjemme, som er truede; at

vores egne afrapporteringer om Danmarks natur i den grad viser, at
naturen ikke har fået det bedre; at vi har mistet 3 millioner fugle
over de seneste 40 år, siger jo med al tydelighed, at der er behov for
at handle. Regeringen har derfor også på trods af den coronakrise, vi
står midt i, prioriteret at afsætte de her 200 mio. kr. ekstra over de
næste 4 år, sådan at vi kan sikre, at vi også med den finanslov, der
bliver vedtaget nu her, kan tage nye skridt for at passe bedre på vores
fælles natur. Og vi har som sagt lagt op til at fokusere pengene på
naturnationalparker og urørt skov, fordi vi ved, at mange af de arter,
som er i fare for helt at forsvinde herhjemme, netop bor der.
Hertil kommer jo de indsatser, som regeringen allerede har gen‐
nemført, og det er dejligt med omtanke også fra Venstre i forhold
til hele det grønne område. Men noget af det, som vi ikke talte så
meget om i behandlingen af det foregående beslutningsforslag, er jo
alle de tiltag, der er blevet gjort for at rydde op i forhold til der,
hvor vi tog over. Bare for at nævne et par konkrete eksempler indgik
regeringen i efteråret sidste år en aftale med Radikale Venstre, SF,
Enhedslisten og Alternativet om at tredoble indsatsen i den målrette‐
de kvælstofregulering i 2020 i forhold til 2019 for netop at sikre, at
vi også fik strammet op på den kvælstofregulering, der var behov
for. I juni måned fulgte vi det op med en række nye tiltag, som med
indfasningen fra i år også bidrager til at styrke kvælstofreguleringen
yderligere – det er et eksempel. Et andet eksempel er: For at passe
bedre på vores vandmiljø, annoncerede vi også, at vi ikke vil have
flere eller større havbrug i Danmark. Vi er lige nu i gang med også
at behandle det lovforslag her i salen. Som det tredje kan nævnes:
at vi jo også med en vis diskussion, må man sige, her i Folketinget,
vedtog det, som vi havde sagt, vi ville inden valget, nemlig at der
ikke på naturbeskyttede enge i Danmark, altså § 3-arealerne, længere
må pløjes, gødes eller sprøjtes. Og forbuddet kommer til at have
vigtig betydning også for mange af de almindelige arter, f.eks. viben,
altså nogle af de fugle, vi har mistet i det åbne land. Der havde
vi jo en rigtig, rigtig stor diskussion med også de blå partier her i
Folketinget, som endte med at stemme imod. Så det er dejligt at se,
at der er den her interesse for naturen.
Udover oprydningen har jeg i forbindelse med det sidste beslut‐
ningsforslag allerede været inde på mange af de skridt, som regerin‐
gen har taget sammen med vores parlamentariske grundlag i forhold
til at sikre en natur, som får det bedre: Mere urørt skov; stop den
kommercielle motorsav i de skove, som ellers var udpeget til at
være urørt skov, men hvor motorsaven kunne fortsætte helt til 2066;
Danmarks to første naturnationalparker, hvor vi jo får sat de store
græssere ud, som forskerne også efterlyser, og som der længe har
været et ønske om at vi også får gjort i Danmark; penge til stenrev;
beskyttelse af særlig sårbar natur; flere milliarder til udtagning af
lavbundsjorder, som både er godt for klimaet, men jo også for vores
natur og vandmiljø; og så er der Klimaskovfonden, som skal starte
op her fra 1. januar næste år, hvor der jo ligger de første 100 mio. kr.
til også her at bygge videre.
Så ligesom med det foregående forslag bakker jeg op om ønsket
om, at vi passer bedre på vores natur. Til det er der bare at sige, at
regeringen allerede er i fuld gang med at forhandle om nye indsatser
på naturområdet. I den proces har jeg også talt med alle Folketingets
partier, og de forhandlinger er ikke slut endnu, og vi lytter meget
gerne til de konkrete forslag, som også Venstre har på det her områ‐
de. Så også en kvittering til alle de partier, som jeg har mødtes med,
for ønsket om på trods af de uenigheder, der kan være, at vi bevæger
naturen fremad, og for, at Folketinget har opdaget den naturkrise,
som vi står midt i – og det er jo kun på tide. Men regeringens tilgang
er også, som jeg sagde tidligere, konkret handling, hvor vi finder
finansieringen til de ting, vi gerne vil, sådan som vi allerede har
gjort på en række områder. Vi tror på, det er afgørende, at vi sætter
handling bag ordene, og at vi også sørger for, at de ambitioner, vi
har, rent faktisk bliver til noget.

Tirsdag den 10. november 2020 (B 19)

Så bare også for at gentage det, som jeg sagde under behandlin‐
gen af det foregående forslag: De ambitioner, som vi meldte ud
inden valget, står vi ved; dem arbejder vi løbende for at opnå, og der
skal også prioriteres finansiering til indsatserne. Det har vi lagt ud
med i finanslovsforslaget, men alt det, som vi jo også har sagt før
det, står vi sådan set ved. Derfor kan regeringen ikke bakke op om
beslutningsforslaget.
Kl. 18:34

Den fg. formand (Annette Lind):
Tak til miljøministeren. Der er et par korte bemærkninger. Først er
der en kort bemærkning til hr. Jacob Jensen fra Venstre. Værsgo.
Kl. 18:34

Jacob Jensen (V):
Tak til ministeren for en, synes jeg faktisk, meget positiv tale, som
også tager intentionen bag forslaget positivt ned – sådan hørte jeg
det i hvert fald. Nu er tingene i naturen jo sjældent sort-hvide. Nu
nævner ministeren viben, og bare for at give et eksempel vil jeg
sige, at når man eksempelvis udlægger landbrugsjord til økologi,
som der jo også er en ambition om, så skal man køre med en såkaldt
fingerharve for at harve ukrudtet i stedet for at sprøjte mod ukrudtet,
så går det faktisk ud over nogle fuglereder, bl.a. vibens. Det var
bare for at sige, at der er mange eksempler på, at tingene ikke er
sort-hvide, og det er jo det, jeg gerne vil være med til at nuancere
og måske bringe ind i det forhandlingsrum. Så tak for, at vi kunne
have og også har en løbende dialog omkring det. Men jeg vil bare
spørge ministeren, om det er muligt at få lov at komme ind og se
det forhandlingsudspil, som jeg kan forstå at der bliver forhandlet
omkring – der er vist sådan lidt forskellige opfattelser af, hvor stort
det er, og hvad det er, man konkret forhandler om. Men jeg vil
spørge, om vi kunne få lov til at være med – og så skal jeg nok lade
være med at sige, at vi så også skal lave en aftale; det kan vi jo se
på – altså om ikke vi har mulighed for at se det, der bliver forhandlet
om, og så give vores besyv med.
Kl. 18:35

Kl. 18:37

Jacob Jensen (V):
Det er jeg selvfølgelig rigtig glad for at vi kan fortsætte med, og
jeg vil også meget gerne bidrage til det. Spørgsmålet er sådan set
mere, om vi kan få eller se den plan eller det, der ligesom ligger,
for det er trods alt det, som regeringen også netop spiller ud med,
som på en eller anden måde altid danner udgangspunktet for sådan
en forhandling. Så det tager jeg faktisk positivt ned, og jeg glæder
mig til at få en kop kaffe igen med ministeren, hvor vi så måske
kan komme lidt tættere på det. Og det er sådan set også det, der
er intentionen med det forslag, som vi her behandler, nemlig at vi
netop kan få det lagt frem – ikke kun til støttepartierne, men til
alle, som måske kan være med til at bidrage til en bredere politisk
forankring netop for at undgå det her, som ministeren siger, med
frem og tilbage; det har naturen ingen gavn af.
Kl. 18:37

Den fg. formand (Annette Lind):
Ministeren.
Kl. 18:37

Miljøministeren (Lea Wermelin):
Og vi har jo også allerede netop haft flere drøftelser om, hvordan
vi kan passe bedre på naturen. Noget af det, jeg lytter mig til, er jo
dels nogle af de konkrete indsatser, som vi har talt om her: naturnati‐
onalparker, urørt skov, mange af de indsatser, der retter sig mod de
sårbare arter dér. Men der er jo også hele spørgsmålet omkring ud‐
tagning af lavbundsjord, spørgsmålet omkring vandmiljøet, kvælstof
og nogle af de andre ting, som jeg hørte Venstre sige før. Og vi vil
også meget gerne lave brede aftaler i den her regering, og vi lytter
også meget gerne til det, hvis Venstre har konkrete ideer.
Kl. 18:38

Den fg. formand (Annette Lind):
Tak for det. Den næste, der har en kort bemærkning, er fru Susanne
Zimmer. Værsgo.
Kl. 18:38

Den fg. formand (Annette Lind):
Ministeren.
Kl. 18:35

Miljøministeren (Lea Wermelin):
Først og fremmest tror jeg ikke, at der er nogen her, der påstår, at
tingene er sort-hvide. Men det, som vi bare kunne se, da vi overtog
regeringsmagten, var jo, at naturen ikke havde fået det bedre; at
rapporterne blev ved med at komme ind på mit kontor og viste, at
naturtilstanden derude er for dårlig. Og der er også en række af de
beslutninger, som blev taget under den tidligere regering, som vi var
lodret uenige i. Og der er § 3-forbuddet jo et meget godt eksempel
på noget af det, som Venstre rullede tilbage, som vi havde indført,
og nu har vi så stemt det igennem igen. Og det er jo ikke den måde,
jeg tænker at vi skal lave naturpolitik på, altså hvor det først går
lidt frem, men så lidt tilbage igen – og så lidt frem igen. Men det
ændrer bare ikke på, at lige præcis det forslag ved vi jo vil gavne
naturen de steder, og jeg synes også, det er på tide efter 30 år med
en naturbeskyttelseslov i forhold til det her, at de områder så rent
faktisk bliver fritaget for, at man kan pløje, sprøjte og gøde dér –
bare for at tage vibespørgsmålet.
I forhold til forhandlinger har jeg jo haft en drøftelse netop med
alle Folketingets partier, og det vil jeg utrolig gerne fortsætte med.
Tak.
Kl. 18:37

Den fg. formand (Annette Lind):
Tak. Hr. Jacob Jensen.

51

Susanne Zimmer (UFG):
Tak for det, og tak for ministerens tale. Nu snakker ministeren om,
at man nogle gange godt kan gavne både biodiversitet og klima på
en gang. Og mit spørgsmål ender med at være: Hvad kan ministeren
gøre for at tænke mere i helheder? Og klima og natur vil, f.eks.
i landbruget i forhold til lavbundsjorder, jo tit komme til at skulle
supplere hinanden, så det kan være til gavn for begge dele. Men i
forhold til landbrug har vi en ny CAP-ordning på vej, hvor der er
sat store beløb af i forhold til at kunne tilgodese naturen. Hvordan
er samarbejdet mellem miljøministeren og ministeren for fødevarer
i forhold til at bruge de penge? For nu har økonomi jo fyldt rigtig
meget i det her sidste punkt, så der er nogle penge dér, der er har
faktisk rigtig mange penge. Kan de sættes i spil i forhold til at hjælpe
naturen?
Kl. 18:39

Den fg. formand (Annette Lind):
Ministeren.
Kl. 18:39

Miljøministeren (Lea Wermelin):
Først og fremmest i forhold til spørgsmålet omkring synergier: Hvis
vi vil nå alt det, vi gerne vil på det grønne – og det er jo både vores
70-procentsmål, men det er jo også at handle på biodiversitetkrisen
– så vil det kræve, at vi tænker tingene sammen og ikke tænker så
silobaseret. Og det er der jo en række af de tiltag, som er blevet

52

Tirsdag den 10. november 2020 (B 19)

nævnt i debatten i dag, som er eksempler på, altså at de gavner
hinanden.
Men det er ikke altid, at der er den synergieffekt, og derfor er
der behov for netop særskilte planer og initiativer på begge områder.
Men der, hvor det kan tænkes sammen, skal vi selvfølgelig gøre det.
I forhold til det omkring CAP'en er jeg meget enig i, at hele
den grønning af landbrugsstøtten er noget af det, som Danmark har
arbejdet meget aktivt på, altså bruttoarealmodellen, hvor man sikrer,
at man sådan set kan bevare sin hektarstøtte, vel vidende at der er
nogle småbiotoper, altså krat, små, mindre naturområder, som altså
de facto ikke længere vil være under landbrugsdrift på samme måde,
som det har skullet nu, hvor man jo har skullet pløje det hele op for
at få sin støtte. Så det er jo et dansk aftryk, og det er selvfølgelig no‐
get af det, vi også kommer til at forfølge i landbrugsforhandlingerne.
Kl. 18:40

Den fg. formand (Annette Lind):
Tak for det. Der kom lige en kort bemærkning til fra fru Susanne
Zimmer. Værsgo.
Kl. 18:40

Susanne Zimmer (UFG):
Altså, i forhold til hektarstøtten og om man kunne beholde den, selv
om der er nogle hjørner osv.: Det er jo rigtig fint. Men så er der også
ecostreams, og så er der jo 30 pct.s mulighed for at overføre fra søjle
1 til søjle 2. Så det kan virkelig rykke noget, for her snakker vi jo om
30 pct. af 10 mia. kr., vi kan rykke med. Så det var egentlig også lidt
det, jeg spurgte til, for det er jo penge, der kan gøre en stor forskel
for naturen.
Kl. 18:41

Den fg. formand (Annette Lind):
Ministeren.
Kl. 18:41

Miljøministeren (Lea Wermelin):
Det er ikke altid, der er så meget tid, som man godt kunne ønske
sig, så jeg vil tage det op dér, hvor jeg slap. Altså, ud over bruttoare‐
almodellen, som jo er et klart dansk aftryk, har vi jo også ønsket,
at landbrugsstøtten skal være med til at bidrage til den grønne om‐
stilling, der skal være af landbruget. Ordføreren spurgte konkret til
det her med, om der er et samarbejde, også med fødevareministeren.
Og det er der, og noget af det, som vi sagde ved delegeretmødet i
Landbrug & Fødevarer, da vi holdt taler der, var jo også, at vi sådan
set har lagt os i selen for at tænke de tiltag sammen, altså netop
synergierne.
Kl. 18:41

Den fg. formand (Annette Lind):
Tak til miljøministeren. Der er ikke flere korte bemærkninger. Så
skal vi sige velkommen til Socialdemokratiets ordfører, fru Mette
Gjerskov. Værsgo.
Kl. 18:41

(Ordfører)
Mette Gjerskov (S):
Naturen er i krise. Man skal ikke have fulgt den her debat ret længe
i dag i salen for at kunne konstatere det med meget stor klarhed:
Vi står midt i en masseuddøen af arter, og der må handling til –
handling og plads. Det er det helt grundlæggende for at sikre en
bedre og grøn fremtid.
Derfor skal jeg da også sige tak til Venstre for at give os mulig‐
hed for at tage den her diskussion igen her i Folketingssalen. For
der er jo brug for den opmærksomhed. Vores natur har brug for den
opmærksomhed. Det er jo deprimerende, hver gang vi ser en ny

rapport, for det går af en eller anden grund aldrig frem. Det går altid
tilbage. Så derfor har vi brug for, at der bliver handlet, og jeg må
sige, at jeg jo synes at vi har leveret rigtig, rigtig meget i den her
regerings levetid.
Vi kunne høre det fra ministeren før i forhold til urørt skov og
stenrev og beskyttede strandenge og fredede sommerfugle, og listen
er ufattelig lang. Og derfor synes jeg jo selvfølgelig også – for det
her er noget, der er meget dybfølt hos os i Socialdemokratiet – at det
er vidunderligt, at Venstre nu melder sig på banen for naturens skyld.
Altså at alvoren alligevel er sunket ind, i forhold til at Danmarks
natur og biodiversitet er vigtigt for Venstre. Det skriver Venstre
i beslutningsforslaget. Jamen man kan jo ikke lade være med at
knuselske det budskab fra Venstre og Venstres nye grønne linje. Det
må man jo gøre.
Men så er der bare det, at når man så læser beslutningsforslaget
– og nu er det altså rystende kort – tager det ikke så lang tid. Jeg vil
gerne sige: Jeg har alligevel – på et så stort område – aldrig nogen
sinde set et beslutningsforslag, som var så kort. Fire linjer, og det
er faktisk kun to, for det er spalter. Det er fire linjer: Regeringen
skal lave et udspil. Der er ikke noget om, at Venstre skal gøre noget.
Det er regeringen, der skal lave et udspil med bindende mål, og det
er ikke det hele, for der er ikke noget ord om, hvor pengene skal
komme fra, hvor mange penge der skal bruges, hvad de skal bruges
på, og ikke et ord om, hvordan Venstre vil bidrage til finansieringen,
ikke et ord om prioriteringen. Og så prøver man at kigge i Venstres
forslag til finanslov, og der står heller ikke noget.
Derfor kan man jo godt blive lidt i tvivl om, om vi egentlig er
kommet meget længere. Jeg bliver i tvivl om, om vi er kommet
meget længere end til det tidspunkt under den tidligere blå regering,
hvor Venstres naturforhandlinger endte med at Konservative simpelt
hen forlod dem og meddelte – og nu skal jeg lige finde det helt
rigtige citat: Der lå et aftaleudkast med nogle naturmål, men de var
ikke ambitiøse nok til, at Konservative kunne lægge navn til dem.
Og så kan det jo godt være, at det er det, der er forklaringen på,
at man ikke selv kommer med nogen mål her i forhold til den her
pakke.
Men jeg kan jo sige, og ministeren fortalte også om det, at der
er drøftelser med Venstre om den her pakke og om natur. Der er
forhandlinger lige nu, drøftelser om, hvordan vi skal gøre fremover,
men jo drøftelser, som også gerne skulle hænge sammen med en
finansiering. Det er jo det, vi synes er det bedste – eller ikke det
bedste; vi synes, det er ret afgørende – så vi ved, hvad vi har at gøre
med.
Vi har ikke brug for alt for mange fugle på taget. Biodiversiteten
og naturen har brug for konkrete løfter, som bliver konkret opfyldt af
konkrete penge, som der konkret skabes flertal for her i Folketinget.
Derfor kan vi ikke støtte det her beslutningsforslag, men det
ændrer ikke ved, at arbejdet med både natur og biodiversitet jo
fortsætter, og det kommer til at fortsætte i – det tror jeg godt jeg kan
sige – hele den her regerings levetid, ligegyldigt hvor lang tid den
varer. For der ligger en kæmpestor opgave foran os.
Kl. 18:46

Den fg. formand (Annette Lind):
Tak for ordførertalen. Der er en kort bemærkning. Jeg ved ikke, om
formanden overhovedet må kommentere det, men fugle på taget er
jo netop det, vi diskuterer. (Mette Gjerskov (S): Men de fugle på
taget er fløjet væk, det er jo det!). Der er en kort bemærkning til hr.
Jacob Jensen. Værsgo.
Kl. 18:47

Jacob Jensen (V):
Jeg troede netop, at vi havde brug for fugle på taget; det troede jeg.
Nå, nu skal vi ikke gøre det her til et spørgsmål om fugle på taget,

Tirsdag den 10. november 2020 (B 19)

for det er sådan set alvorligt nok, men der skal selvfølgelig også
være plads til sådan noget.
Jeg vil bare sige, at vi ikke har været i nogen drøftelser med
ministeren om nogen konkret pakke – i hvert fald ikke endnu, men
jeg hørte før ministeren sige, at hun gerne vil drøfte det med os.
Man kan sige, at forslaget her jo er fremsat – det skal også med i
fortællingen – på et tidspunkt, hvor der ikke var noget udspil, og
hvor regeringen annoncerede, at man netop ville udskyde den her
pakke med endnu et år. Så vi er dog trods alt kommet så langt med
forslaget, at det har været med til – det tror og håber jeg – at det kan
give de forhandlinger, som vi dog ikke endnu er en del af. Vi har
ikke drøftet nogen pakke. Og det er lidt det, jeg godt vil spørge fru
Mette Gjerskov om, nemlig om fru Mette Gjerskov ikke kan se, at vi
også kan være med til at drøfte den. Det kan så godt være, at vi ikke
kan nå i mål, og der kan være uenigheder, en historik og alt muligt,
men kan vi ikke sætte os sammen?
Ud over det vil jeg spørge: Hvordan tænker fru Mette Gjerskov
og Socialdemokratiet, at man kan lave en biodiversitetslov med bin‐
dende mål? Kunne vi prøve at snakke sammen om, hvordan det
kunne skrues sammen?
Kl. 18:48

Den fg. formand (Annette Lind):
Ordføreren.
Kl. 18:48

Mette Gjerskov (S):
En biodiversitetslov er jo en mulighed, men det er ikke det, der er
vores førstevalg. Vores førstevalg er, at vi sætter os ned og laver
nogle fuldstændig klare aftaler om finansloven og får noget med
om naturen. Det er sådan, vi har lavet den første finansiering af
naturnationalparker, og det er sådan, vi får stenrev, det er sådan, vi
får urørt skov. Det er helt konkrete projekter, som bliver gennemført.
Det er ikke, fordi der er noget i vejen med at have mål, men de her
er ikke kun mål, men også realistiske projekter. Og i en coronatid,
hvor hele verden er af lave, kan man næsten sige, er det jo ganske
vanskeligt at finde finansiering til alt det, man godt kunne drømme
om. Derfor er jeg egentlig ret stolt over, at vi har fundet finansiering
også i dette års forslag til finanslov.
Kl. 18:49

Den fg. formand (Annette Lind):
Tak for det. Det er igen en kort bemærkning til hr. Jacob Jensen.
Kl. 18:49

Jacob Jensen (V):
Det er helt rigtigt, at det kan være svært at finde det, men det er
jo også et spørgsmål om prioritering. Der var jo en prioritering i
forhold til en tidligere pension, og det skal jeg ikke starte en lang di‐
skussion om, men det var der dog, og det er da adskillige milliarder
kroner om året. Det handler jo om, hvorvidt man ønsker at prioritere
det her, også i en finanslov. Det kommer vi også til med vores udspil
til en finanslov. Så det behøver fru Mette Gjerskov ikke at være
bange for.
Men hvad er det egentlig, man har imod det at lave bindende
mål? Det har vi jo gjort på klimaområdet. Så hvad ville problemet
være ved at gentage succesen, om man så må sige, på naturområdet?
Kl. 18:49

Den fg. formand (Annette Lind):
Fru Mette Gjerskov.

53

Kl. 18:49

Mette Gjerskov (S):
Jeg er sikker på, at hr. Jacob Jensen godt kan se det. Nu er vi godt
henne i november, og spørgsmålet er, om Venstre når at komme med
deres udspil til en finanslov, inden forhandlingerne er overstået. Vi
har jo brug for at få nogle klare svar fra Venstre om, hvor pengene
skal komme fra til de her ting og til naturen. Det er nemlig rigtigt, at
det er ufattelig vigtigt. Det er også derfor, at der skal bruges penge
på det. Det er jo også derfor, at regeringen faktisk har prioriteret det i
sit forslag til finanslov.
Kl. 18:50

Den fg. formand (Annette Lind):
Tak til fru Mette Gjerskov. Der er ikke flere korte bemærkninger.
Den næste ordfører, vi skal sige velkommen til, er DF's ordfører, hr.
René Christensen. Vi springer lige forslagsstillerne over, så værsgo
til hr. René Christensen.
Kl. 18:50

(Ordfører)
René Christensen (DF):
Tak, formand. Ja, undskyld, jeg troede først, jeg var den næste. Det
er jo sådan lidt det samme, som vi havde på før, om biodiversitet,
og jeg skal ikke holde den samme tale en gang til ud over at sige,
at det selvfølgelig er et vigtigt område. Jeg må dog sige, at når man
kigger på det forslag, der ligger her fra Venstre, synes vi, det er
mere spiseligt end det tidligere, som vi havde, fra partierne uden for
grupperne, og det er jo, fordi man her lægger op til, at der faktisk
skal være en dialog om, hvor det er, vi skal hen. Det tror vi sådan
set i Dansk Folkeparti er det vigtigste – at vi får talt sammen om,
hvordan vi løser den opgave, som vi står over for.
Så er der også det i det, at hvis vi skal løse opgaven, skal vi også
finde økonomien til det, og det her bliver ikke gratis. Vi vil gerne
have, at vi også løser det på tværs af partierne: Hvordan finder vi
økonomien til at løse de opgaver, som vi står over for, særlig når
vi snakker om natur og biodiversitet? Det er måden at gøre det på.
Det er at løse de her ting i fællesskab, således at vi ikke oplever, at
naturen og biodiversiteten bliver en politisk kampbane, hvor vi kan
se, at ved skiftende valg kommer der skiftende fokus i forhold til at
løse det her. For det er det lange seje træk, som skal redde det, som
vi står med nu.
Men man skal også passe på. Der blev sagt – godt nok under det
tidligere forslag – at vi ikke har set noget værre, og det er 65 mio. år
siden. Man skal også passe på, at man ikke tegner det så galt, at man
helt opgiver håbet om, at vi kan rette op på det. For selvfølgelig kan
vi det. Men det handler om økonomi, og det handler om vilje. Derfor
synes vi egentlig, at det her forslag fra Venstre er et positivt forslag,
som lægger op til dialog på tværs af partierne.
Kl. 18:52

Den fg. formand (Annette Lind):
Tak for ordførertalen. Der er ikke nogen korte bemærkninger. Så
ser jeg ikke umiddelbart nogen repræsentant for Radikale Venstre.
Så vil jeg gerne sige velkommen til hr. Rasmus Nordqvist fra SF ...
Undskyld, fru Zenia Stampe var i salen – kommer lige fra sidege‐
makkerne. Værsgo.
Kl. 18:53

(Ordfører)
Zenia Stampe (RV):
Jeg sad faktisk og fulgte med inde ved siden af. Det kan man. For
dem, der sidder og følger med derude, kan jeg fortælle, at vi jo har
et værelse inde ved siden af, hvor man kan følge med. Men pludselig
gik det altså lidt hurtigt.

54

Tirsdag den 10. november 2020 (B 19)

Men vi kan desværre ikke støtte det her forslag, selv om vi jo i
virkeligheden er glade for hensigten. For det er jo netop at indkalde
til forhandlinger om en biodiversitetspakke. Der står godt nok ikke
noget om finansieringen. Men som jeg var inde på i forbindelse med
den tidligere debat, var det jo i virkeligheden vores favoritscenarie:
at vi, et bredt udsnit af Folketingets partier – alle dem, som interes‐
serer sig for biodiversitet – mødtes, forhandlede en pakke på plads
og fandt finansieringen. Det ville sådan set have været vores bedst
tænkelige scenarie.
Men nu er vi i gang med nogle forhandlinger med regeringen,
eller man skulle måske kalde dem sonderinger, og så håber vi på
at kunne komme et stykke ad vejen i finansloven. Men så håber vi
jo på at kunne vende tilbage til en lidt bredere drøftelse, også med
resten af Folketinget, på den anden side af den.
Kl. 18:54

Den fg. formand (Annette Lind):
Tak til fru Zenia Stampe. Der kom lige en kort bemærkning. Værsgo
til hr. Jacob Jensen.
Kl. 18:54

Jacob Jensen (V):
Tak for talen. Det tager jeg også positivt ned, og jeg tror sådan set, vi
i hvert fald deler mange af ambitionerne. Men det her synes jeg bare
kalder på en bredere diskussion, altså en bredere politisk diskussion.
For der er det der, som også ministeren var inde på før, at så er
der nogle hjørner af det, som den ene regering eller ét flertal ruller
frem, og den anden gør noget andet, og så kører det lidt frem og
tilbage. Og som hr. René Christensen jo rigtigt siger, tror jeg også,
det her område kalder på en større bredde og et længere sejt træk.
Det er lidt derfor, jeg også prøver at lægge op til, at vi kunne om
ikke andet så prøve, om vi kunne lave en bred politisk aftale, netop
med det sigte, at vi kan lave det lange, seje træk. Så får vi jo ikke
alle sammen alt igennem, sådan er det selvfølgelig. Vi kan få nogle
elementer igennem, og andre kan få nogle andre prioriteringer, og
jeg har dyb respekt for, at støttepartierne på en eller anden måde
nok har førsteret. Sådan må det jo være. Men ikke desto mindre kan
vi lave den bredde, så vi netop får en stabilitet og en retning og
ovenikøbet også får nogle bindende mål for det, vi gerne vil. Det er
sådan set det, der er forslagets intention her.
Kl. 18:55

Den fg. formand (Annette Lind):
Ordføreren.
Kl. 18:55

Zenia Stampe (RV):
Ja, man kan sige, at det jo i virkeligheden også er derfor, jeg hellere
havde set, at vi forhandlede i et andet spor end finanslovssporet, for‐
di finanslovssporet så ofte er et smallere spor, fordi det er regeringen
og dens parlamentariske grundlag. Dog har jeg på fornemmelsen,
at der er nogle spor, der også er bredere end bare parlamentarisk
grundlag i forbindelse med den her finanslov. Derfor havde jeg da
egentlig også syntes, at det havde været det bedste scenarie.
Når det er endt på den her måde, er det jo nok også i virkelighe‐
den, fordi regeringen for nogle måneder siden udskød forhandlinger‐
ne til næste år. Og så var vi jo så alligevel et parlamentarisk grund‐
lag, der sagde: Det kan vi ikke leve med, vi bliver simpelt hen nødt
til at komme i gang. Og den udstrakte hånd, vi så fik fra regeringen,
var: Jamen så lad os tage hul på det i finanslovsforhandlingerne. Vi
kan næppe komme igennem med hele pakken, men så kan vi dog
alligevel få gjort et indhug i noget af det, som vi alle sammen er
enige om skal være en del af pakken.
Men jeg er fuldstændig enig med Venstre i, at det her ikke er
den optimale løsning. Den optimale løsning havde jo været, at vi

havde haft et bredt forhandlingsforløb om hele pakken og bredt i
Folketinget og også om finansieringen.
Kl. 18:56

Den fg. formand (Annette Lind):
Tak. Hr. Jacob Jensen.
Kl. 18:56

Jacob Jensen (V):
Men forslaget her er jo netop fremsat, præcis som fru Zenia Stampe
siger, ud fra det scenarie, at regeringen valgte at udskyde hele dis‐
kussionen her et år med henvisning til corona og svært at finansiere
og sådan nogle ting. Det var det, der gjorde, at jeg i hvert fald sagde
til mig selv, at vi bliver nødt til at række en kærlig hånd, for at
regeringen kan komme i gang med det her. Så siger jeg ikke dermed,
at vi så kan blive enige om det, men jeg ville bare gerne se, hvad
det var, regeringen havde af intentioner, og så ville vi gerne spille
ind. Det er sådan set det, der ligger i det her forslag, og jeg håber,
De Radikale også stadig væk, selv om man er i gang med nogle
drøftelser eller sonderinger, kan se idéen i, at vi også laver et bredere
politisk snit end at gøre det meget smalt.
Kl. 18:56

Den fg. formand (Annette Lind):
Tak. Fru Zenia Stampe.
Kl. 18:56

Zenia Stampe (RV):
Nu kan jeg ikke huske formuleringen fuldstændig, men det, jeg
husker, er, at jeg tænkte: Hov, der står da ikke noget om finansiering
i den formulering. Det er jo der, hvor jeg også bliver nødt til at sige,
at det er lidt en gratis omgang som oppositionsparti at sige – det er
i øvrigt lidt den samme diskussion, vi får i forbindelse med næste
beslutningsforslag – at nu må regeringen lige lægge en plan og diske
op med nogle penge. Sådan synes jeg heller ikke klaveret spiller. Der
tænker jeg egentlig også, at selv om hr. Jacob Jensen og Venstre er
i opposition, er Venstre da også indimellem i regering, og der er det
altså bare lidt træls, når oppositionen eller støttepartier for den sags
skyld kommer med de der: Stik os lige nogle penge, og gennemfør
det i overmorgen. Det er bare ikke helt reelt.
Kl. 18:57

Den fg. formand (Annette Lind):
Tak til fru Zenia Stampe. Der er ikke flere korte bemærkninger.
Den næste, vi skal sige velkommen til, er SF's ordfører, hr. Rasmus
Nordqvist. Værsgo.
Kl. 18:57

(Ordfører)
Rasmus Nordqvist (SF):
Tak. Det beslutningsforslag, vi diskuterer nu, kom jo i de dage, hvor
regeringen meldte ud, at man udskød forhandlingerne om biodiversi‐
tet og natur et år. Med det samme indkaldte jeg til et samråd om,
hvordan det kunne være rigtigt, at man blev ved med at udskyde det.
Det var så et samråd, jeg endda aflyste, fordi jeg så blev indkaldt til
forhandlinger inden. Det er så der, jeg må sige, at jeg sådan set helt
er for tankerne i forslaget. Det handlede om, at vi skal i gang med de
her forhandlinger, og det er vi så heldigvis kommet.
Det, det jo handler om i al sin enkelthed igen – og vi kan godt stå
og kun snakke teknik, men jeg bliver nødt til at sige det igen – er,
at naturen altså bliver nødt til at komme først. Vi bliver nødt til at se
på den måde, vi har leget totalt privilegieblinde over for naturen på,
har udpint den til lands og indrettet vores landbrug, som vi har gjort,
og udpint den til vands, fordi vi desværre ødelægger vores havnatur.
Det er det, vi skal ændre på. Det er jo det helt grundlæggende, der

Tirsdag den 10. november 2020 (B 19)

ligger ud over bare at indkalde til forhandlinger. Det er det, vi bliver
nødt til at snakke om: Hvordan er det, vi ændrer vores prioriteter,
vores ambitioner? Det er jeg glad for at være med til at forhandle om
nu.
Venstres ordfører har flere gange her i dag spurgt ind til, hvad det
er, vi forhandler ud fra, hvad det er for noget, regeringen har lagt
frem. Jeg kan sådan set glæde Venstres ordfører med at sige, at vi
sådan set startede med et tomt stykke papir. Det handlede om: Hvor
vil vi hen? Som altid er jeg glad for at hjælpe med at få ambitionerne
op.
Jeg kan huske, at jeg under den tidligere regering havde en di‐
skussion med en Venstreminister, der sagde, at jeg jo var fuldstændig
umættelig, når det kom til handling for klimaet. Jeg kan sige, at det
samme gælder naturen. Det er jo der, vi er i forhandlingerne nu. Vi
siger: Op med ambitionerne! Vi har fremlagt et finanslovsudspil om
en grøn kickstart i SF, som jeg synes at Venstre i stedet for at sidde
og knokle så meget på at lave sit eget, kan kopiere. Det ligger inde
på vores hjemmeside. Gå ind og kopier det, så er der penge til at tage
fat på det her, og der er også penge til at komme i gang med Venstres
næste beslutningsforslag. Så I er velkommen til at gå ind og se på
det. Det er rigtig godt. Det tror jeg skal være min afslutning her.
Kl. 19:00

Den fg. formand (Annette Lind):
Tak for ordførertalen. Der er en kort bemærkning fra hr. Jacob Jen‐
sen. Værsgo.
Kl. 19:00

Jacob Jensen (V):
Altså, et blankt stykke papir – så kan jeg også være med. Nu sagde
fru Zenia Stampe før, at det var en gratis omgang, og hr. Rasmus
Nordqvist siger, at man nu forhandler med udgangspunkt i et blankt
stykke papir, og så kan man ellers bygge oven på det.
Det, der sådan set var formålet med det her forslag, som også
Rasmus Nordqvist rigtigt siger, var jo netop at få den lanceret –
i øvrigt sammen med det samråd, som hr. Rasmus Nordqvist også
henviser til – for at få, kan man sige, presset regeringen ind på den
bane, som man egentlig havde været på, men som man valgte at
trække sig fra og så sige: Nu venter vi et års tid. Så det er sådan set
det, der er intentionen, dog krydret med den ambitionen eller det ele‐
ment, at vi godt ser, at man kan lave en natur- og biodiversitetslov,
som også indeholder bindende målsætninger – inspireret af vores
klimadiskussioner. Det er sådan set det, der har været intentionen,
ikke noget med, at nu skulle vi drille, og nu skulle vi en hel masse.
Det har sådan set været og er reelt nok, og jeg er glad for, at der
så er nogle forhandlinger i gang. Jeg havde bare håbet på, at vi så
også kunne se indholdet, men jeg har så forstået nu fra hr. Rasmus
Nordqvist, at det i udgangspunktet er et blankt stykke papir, så der er
ikke et udspil fra regeringen. Det er selvfølgelig noteret.
Kl. 19:01

Første næstformand (Karen Ellemann):
Ordføreren.
Kl. 19:01

Rasmus Nordqvist (SF):
Jeg synes faktisk, det er en enormt respektfuld måde at starte for‐
handlinger op på, at man – i stedet for at presse det i en retning –
kigger sig omkring og på de mennesker, man taler med, og siger:
Hvor er det, vi skal tage det her hen? Vi ved, at vi vil handle på
natur- og biodiversitet krisen; hvordan kommer vi derhen? Det er
faktisk med den respekt jeg synes de her forhandlinger er blevet
indkaldt, og det er med den respekt, de foregår. Det var egentlig
heller ikke for at sige, at det her forslag er drilleri, for jeg ser det
faktisk som et reelt politisk redskab til at skubbe noget i gang, som

55

vi var mange der syntes det var forkert at udskyde i et år. Så det var
sådan set også sådan, jeg tog beslutningsforslaget ned.
Kl. 19:02

Første næstformand (Karen Ellemann):
Den næste korte bemærkning er fra fru Susanne Zimmer. Værsgo.
Kl. 19:02

Susanne Zimmer (UFG):
Tak. Nu bliver biodiversiteten så forhandlet i finansloven, men den
slutter vel ikke der. Så hvor stor er SF's tålmodighed i forhold til at
få biodiversitetspakken på plads? I maj skal der, hvis alt er vel til den
tid, være COP15 i Kina, og er vi på plads med en biodiversitetspak‐
ke i Danmark på det tidspunkt?
Kl. 19:02

Første næstformand (Karen Ellemann):
Ordføreren.
Kl. 19:02

Rasmus Nordqvist (SF):
Ja, det håber jeg da i den grad vi er, for vi skal sådan set allerede
have taget nogle skridt nu og her, og der skal tages flere skridt,
og det ville jo være fantastisk, hvis vi kan byde aktivt ind i de
internationale forhandlinger, der kommer til at være. Nu er det godt,
vi har fået en EU-biodiversitetsstrategi, for den kan presse på inter‐
nationalt, og det er jo altid godt, hvis lande som Danmark også har
en god biodiversitetslov – og her kigger jeg ned på miljøministeren –
at tage til Beijing med.
Jeg oplevede selv under klima-COP25 i Spanien, hvor meget op‐
mærksomhed der var, fordi vi havde fået en klimalov, og hvor meget
man kan være med til at forme og hjælpe andre parlamentarikere og
regeringer med, hvordan de kan arbejde med konkrete ting. Så jeg
håber selvfølgelig i den grad, at vi er kommet langt videre. Nu er det
en del af forhandlingerne, og det er også en del af finansloven, og vi
satser i den grad på at få taget store og alvorlige skridt i den rigtige
retning.
Kl. 19:03

Første næstformand (Karen Ellemann):
Så er der ikke flere korte bemærkninger til ordføreren, så tak til
SF's ordfører, hr. Rasmus Nordqvist. Den næste ordfører kommer fra
Enhedslisten, og det er fru Mai Villadsen.
Kl. 19:03

(Ordfører)
Mai Villadsen (EL):
Det er dejligt, at vi igen får chancen for at stå her i Folketinget og
diskutere natur. Naturen fylder jo meget, også for borgerne i vores
land, og her i coronakrisen har den tid, man har brugt i naturen,
faktisk slået rekord. Folk har haft behov for at komme væk fra
byerne, væk fra små lejligheder og overfyldte parker og derud, hvor
der faktisk var plads. Et sted som Møns Klint måtte politiet simpelt
hen troppe op, fordi der var decideret trængsel på trapperne. Folk
havde behov for at komme ud og få den ro, som naturen også giver.
Den giver os et pusterum og er livsbekræftende midt i det kaos, vi
står i lige nu i hele verden. Derfor synes jeg, det er rigtig vigtigt at
snakke om naturen, og at vi i Folketinget også sørger for at huske
den og værne om den.
På overfladen kan naturen, når man er derude her i efteråret med
de smukke gule og brune blade, se harmonisk ud, men i virkelighe‐
den udspiller der sig jo et langt større drama, end vi kan se med det
blotte øje. På verdensplan er over 100.000 arter enten forsvundet,
truet eller meget sjældne, og også i Danmark oplever vi jo en enorm

56

Tirsdag den 10. november 2020 (B 19)

tilbagegang i bestanden af fugle, bier og alle arter i det hele taget, så
der skal gøres noget.
Vi er i Enhedslisten rigtig glade for, at man med forståelsespa‐
piret fik forpligtet regeringen og det parlamentariske grundlag til
sammen at levere nogle løsninger, bl.a. at der skal reserveres et areal
af vores land til urørt skov – i Enhedslisten ønsker vi, at det skal
være 25 pct. – og en aftale om, at vi skal lave en biodiversitetspakke.
Vi er meget ærgerlige over, at man ikke for alvor er i gang endnu.
For vi har behov for at ændre på vores land, sådan at naturen får
mere plads. Lige nu pumper vi groft sagt bacon og korn ud af rigtig
meget af vores landområde – over 62 pct. er opdyrket til landbrug –
og vi bundtrawler i en rigtig stor del af vores havområder, hvilket er
enormt skadeligt. Så der skal ske noget, og vi har travlt.
Derfor er jeg også glad for at vi faktisk sidder og forhandler lige
nu i det flertal, som skal finde pengene til at levere nogle løsninger.
Men jeg synes også, det er interessant, at Venstre nu spiller sig på
banen og skriver i det her beslutningsforslag, at Venstre ønsker sig
bindende mål – sådan må jeg forstå det. I Enhedslisten er vi jo
interesserede i at forhandle med hvem som helst det, som har en
politik, vi er enige i, så derfor er jeg nysgerrig, med hensyn til hvad
det er Venstre i virkeligheden vil med det her forslag. Hvor skal
de bindende mål ligge? Hvor mange penge skal gå til naturen? Det
synes jeg vi mangler at få belyst med det, der ligger her.
Sådan som forslaget ligger nu, kan vi ikke i Enhedslisten bakke
op om det, for vi er allerede i gang med forhandlinger med rege‐
ringen om finansloven, men jeg håber da, at vi kan lave en bred
biodiversitetslov med hele Folketinget, og på den måde opfatter jeg
også det her som en udstrakt hånd – om man så må sige – fra
Venstre til andre partier, der vil være med til netop det, og den vil
jeg selvfølgelig gerne tage imod på lang sigt, medmindre vi kan
overbevise regeringen om, at det er noget, der skal laves nu.
Kl. 19:07

Første næstformand (Karen Ellemann):
Tak til Enhedslistens ordfører. Der er et par korte bemærkninger. Det
er først fra hr. Jacob Jensen, Venstre. Værsgo.
Kl. 19:07

Jacob Jensen (V):
Tak for det, og tak for nogle fine bemærkninger. Nu hørte vi fra hr.
Nordqvist, SF, for et øjeblik siden, at det, der ligesom var forhand‐
lingsgrundlaget, sådan set ikke var et udspil fra regeringen. Det var
sådan ligesom et papir, og så kunne man begynde at lægge elementer
ind på det. Det var mit indtryk, at man i forståelsespapiret havde
skrevet, at man ville komme med et biodiversitets- og naturudspil,
hvori der ligesom er nogle forslag, der er overvejet og gennemarbej‐
det af embedsmænd og andre goder mennesker, og så kunne man
ligesom forhandle politisk ud fra det. Men det er så ikke tilfældet.
Det håber jeg at Enhedslistens ordfører kan bekræfte. Det er det ene.
Det andet er, om ordføreren ikke kunne forholde sig til, om
ikke det er lidt ærgerligt, at Christiansborgteknikken skal forhindre
muligheden for, at vi kunne lave et bredere politisk forlig. Nu bruger
man ligesom den med, at det er finanslovsforhandlinger, og så kan vi
andre ikke være med om bordet. Altså, vi har mig bekendt slet ikke
været inviteret til nogen finanslovsforhandlinger endnu. Jeg tror, det
er lidt senere i den her uge, eller også er det i næste uge, at vi får de
første sættemøder med finansministeren. Så er det ikke lidt ærgerligt,
at det skulle være det, der ligesom forhindrede muligheden for, at vi
i hvert fald kunne afprøve den bredde, som der kunne være her?
Kl. 19:08

Første næstformand (Karen Ellemann):
Ordføreren.

Kl. 19:08

Mai Villadsen (EL):
Mig bekendt er Venstre inviteret til finanslovsforhandlinger i morgen
formiddag, og i Enhedslisten ser jeg det sådan, at der da intet er
til hinder for, at man, hvis man er enig i finansieringen med det
flertal, der er, og i målsætningerne, så er fælles om det. Men jeg er i
tvivl om, om Venstre er det. For hvad er det for nogle målsætninger,
Venstre godt kunne tænke sig i en bindende biodiversitetslov? Det
ønsker jeg svar fra ordføreren på, før jeg i hvert fald vil åbne døren
ind til det forhandlingsrum. Jeg ved godt, at det ikke kun er mig,
der har mulighed for det, men jeg tænker også, at ordføreren må
have en vis forståelse for det, særlig set i lyset af, at vi jo ikke
har været særlig imponerede over den indsats, den Venstreledede
regering leverede i sidste valgperiode.
Kl. 19:09

Første næstformand (Karen Ellemann):
Den næste korte bemærkning er fra fru Susanne Zimmer. Værsgo.
Kl. 19:09

Susanne Zimmer (UFG):
Tak, og tak til ordføreren for talen. Jeg glæder mig meget over, at
ordføreren nævner, at vi dyrker meget kød frem for planter. Det er
jo sådan, at hvis man tager et stykke jord, kan man få 4 g protein ud
af det, hvor man på det samme stykke jord kunnet få 100 g protein
ud af det, hvis man dyrkede grønsager eller vegetariske afgrøder.
Så hvis man følger den terminologi, vil det efterlade et i princippet
meget stort areal jord, som man kunne omlægge til natur. Nu tænker
jeg nok, at det ville være noget drastisk, men hvad er Enhedslistens
holdning til at omlægge landbrugsjord til natur, for vi kan nemmere
producere meget mere god mad, altså i form af vegetabilske produk‐
ter.
Kl. 19:10

Første næstformand (Karen Ellemann):
Ordføreren.
Kl. 19:10

Mai Villadsen (EL):
I Enhedslisten ønsker vi både at udlægge landbrugsjorder til natur
for sig selv, hvor der intet skal dyrkes, og samtidig ønsker vi selv‐
følgelig også en hjælp til landbruget til at omstille sig til et mere
vegetabilsk, grønt, plantebaseret landbrug. For det, ordføreren siger,
er fuldstændig rigtigt. I dag bruger vi, jeg tror nok, at det er op mod
80 pct. af vores landareal bare på foder til de dyr, vi har i det danske
landbrug. Samtidig importerer vi tonsvis af soja fra Latinamerika,
fra Sydamerika, hvor man brænder regnskov af. Det er uholdbart,
så det skal der gøres noget ved. I Enhedslisten håber vi på, at man
med de forhandlinger, der kommer om landbrug, men også om CO2afgift, kan få lavet incitamenter, sådan at landbruget faktisk bliver
omstillet til at være langt mere plantebaseret.
Kl. 19:11

Første næstformand (Karen Ellemann):
Den anden korte bemærkning til fru Susanne Zimmer. Værsgo.
Kl. 19:11

Susanne Zimmer (UFG):
Tak. Det var så de der 25 pct. til natur, som fru Mai Villadsen
nævnte. Er det ikke et lidt lavt ambitionsniveau, når vi ved, at EU i
sit strategiudspil lægger op til 30 pct.?
Kl. 19:11

Første næstformand (Karen Ellemann):
Ordføreren.

Tirsdag den 10. november 2020 (B 19)

Kl. 19:11

Mai Villadsen (EL):
Jeg tror, at ordføreren måske har misforstået, hvad vi vil med de
25 pct. For de 25 pct. svarer til det, som EU har foreslået. 20 pct.
er nemlig strengt beskyttet natur, de områder, hvor der udelukkende
er natur for naturens skyld. Det ønsker vi i Enhedslisten. Så derfor
syntes jeg faktisk, beskedent sagt, at det er et ret højt tal.
Kl. 19:12

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører kommer fra Det Konservative
Folkeparti, og det er fru Mona Juul.
Kl. 19:12

(Ordfører)
Mona Juul (KF):
Tak for ordet, og tak for forslaget. Jeg er igen vikar for vores miljø‐
ordfører, og lad mig tillade mig at starte med at smile lidt heroppe
fra talerstolen. Jeg synes bestemt også, at vi i mange år har været lidt
langsomme på det her punkt, på natur og biodiversitet og den grønne
omstilling, og jeg synes faktisk heller ikke, den nuværende regering
er super hurtig for at sige det ligeud. Nu foreslår Venstre så her, at
regeringen fastsætter nogle bindende biodiversitetsmål og indkalder
til forhandlinger om en biodiversitetspakke inden udgangen af i år,
og det er jo dejligt, at Venstre kommer med det. Det er der jo en
hel del konservative, der også har arbejdet med tidligere. Som nævnt
under den sidste forhandling, vi havde her, af B 18, er det en bunden
opgave at sikre vores natur, herunder biodiversiteten i Danmark,
bedre, end vi gør i dag. Det kan vi kun bakke op om, og derfor
bakker vi selvfølgelig op om forslaget. Tak.
Kl. 19:13

Første næstformand (Karen Ellemann):
Tak til ordføreren for Det Konservative Folkeparti. Der er ingen
korte bemærkninger til ordføreren. Den næste ordfører kommer fra
Nye Borgerlige, og det er hr. Peter Seier Christensen.
Kl. 19:13

(Ordfører)
Peter Seier Christensen (NB):
Tak for det, tak for ordet. Jeg vil henvise til mine generelle bemærk‐
ninger til det foregående beslutningsforslag.
Det beslutningsforslag, vi behandler nu, drejer sig om, at regerin‐
gen skal fremsætte et udspil til en natur- og biodiversitetspakke, som
skal indeholde bindende mål for udviklingen i biodiversitet frem til
2030, og herudover skal regeringen indkalde til forhandlinger om
pakken inden udgangen af 2020. Det kan Nye Borgerlige godt støtte.
Kl. 19:14

Første næstformand (Karen Ellemann):
Tak til ordføreren. Den næste ordfører kommer fra Liberal Alliance,
og det er hr. Henrik Dahl.
Kl. 19:14

(Ordfører)
Henrik Dahl (LA):
Tak. Det er jo næsten sådan en slags føljeton med beslutningsforsla‐
gene B 18 og B 19. I lighed med hr. René Christensen skal jeg nok
lade være med fuldstændig at genbruge det, der blev sagt før.
Det er vigtigt, at der bliver talt sammen hen over midten om
natur og biodiversitet, for det er sådan, at hvis man ser på det politi‐
ske landkort i Danmark, ligger naturen først og fremmest der, hvor
folk stemmer blåt, og dem, der stemmer rødt, bor, hvor der ikke er
noget natur, nemlig inde i byerne, og har så nogle stærke meninger

57

om naturen. Derfor er det bedste jo selvfølgelig, hvis dem, der bor
i naturen, og dem, der har aktivistiske meninger om naturen, på en
eller anden måde kan finde sammen og være i det samme rum og
blive enige, ellers vil hele spørgsmålet om natur og biodiversitet jo
til evig tid drukne i frustration og uoverensstemmelser og den her
mærkelige politik, som vi har fået, hvor hver gang regeringen skifter
farve, bliver alting rullet tilbage. Sådan kan man jo hverken forvalte
natur eller biodiversitet.
Hvis vi arbejdede på samme måde på uddannelsesområdet, kunne
man jo starte i 0. klasse med rundkredspædagogik, og når man
kom i 4. klasse, kunne man komme tilbage til den lille tabel og
staveord osv., og når man så kom i de store klasser og der kom en
ny regering, kunne man lige få 2 år mere med rundkredspædagogik.
Det er sådan, det foregår inden for alt, hvad der har med miljø og
natur at gøre, og det er selvfølgelig ikke den rigtige måde at gøre det
på. Så vi skal sætte os ned og lave nogle bindende målsætninger i en
bred kreds af partier. Det lægger forslaget her op til, og det bakker vi
selvfølgelig op. Tak for ordet.
Kl. 19:16

Første næstformand (Karen Ellemann):
Tak til ordføreren for Liberal Alliance. Så er det Alternativets ordfø‐
rer, og det er hr. Torsten Gejl. Velkommen.
Kl. 19:16

(Ordfører)
Torsten Gejl (ALT):
Tak, formand. I Alternativet vil vi gerne gøre tingene i den rigtige
rækkefølge. Det vil sige, vi gerne først vil lave en biodiversitetslov
med mål, som vi skal følge, og så derefter den konkrete pakke. Det
skal dog ikke hindre os i at lave en akutindsats, hvor vi hurtigt
får etableret vilde skove og vilde naturnationalparker parallelt. Og
her synes jeg, Venstre blander det lidt sammen, for det er jo en
biodiversitetspakke, der bliver foreslået her, med bindende mål. Og
her vil jeg da sige, at hvis Venstre kommer til forhandlingerne og
gerne vil følge EU's mål om biodiversitet, altså med 30 pct. vild
natur eller såkaldt vild natur og 10 pct. strengt beskyttet natur, vil
jeg gerne personligt forsøge at hakke et hul i Miljøministeriets tykke
mure, som Venstres forhandlere kan komme ind igennem.
Men Venstre skal også have en stor pung med. Jeg ved ikke, hvor
mange gange Venstre med myndig stemme har bedt Alternativet om
finansiering til diverse forslag. Hvor skal pengene komme fra? har
vi ofte hørt. Det stod også på et skilt, der stod på Claus Hjort Frede‐
riksens bord, da han var finansminister. Tror Alternativet, at pengene
hænger på træerne? er vi også blevet spurgt om. Tror Alternativet, at
pengene falder ned fra himlen? er også en variant, vi har hørt. Eller
har Alternativet en pengemaskine?
Nu er det jo sådan, at det har været udtrykt på mange måder, men
i Alternativet mener vi faktisk godt, man kan starte med visionerne
og ideerne om et radikalt anderledes samfund og så i nogen grad
prøve at forme økonomien derefter, selv om vi nu altid efterhånden
prøver at bringe økonomi med, når vi kommer med beslutningsfor‐
slag. Men når Venstre kommer med et b-forslag på fire linjer, der
i hvert fald potentielt løber op i milliarder, kan jeg altså ikke lade
være med at spørge, om Venstre tror, at penge er noget, man dyrker i
urtepotter.
Så altså, hvis Venstre er klar på EU's mål for biodiversitet og
viljen til at anvise finansiering er til stede, vil Alternativet gerne
svare ja på det spørgsmål, som Venstre har stillet mange af de andre
partier: Kan vi komme med i de forhandlinger? I så fald vil Alterna‐
tivet i hvert fald være fyldt med velvilje.

58

Tirsdag den 10. november 2020 (B 19)

Kl. 19:18

Første næstformand (Karen Ellemann):
Tak til Alternativets ordfører. Der er ingen korte bemærkninger til
ordføreren. Hermed skal ordet gives til ordføreren for forslagsstiller‐
ne, og det er hr. Jacob Jensen fra Venstre.
Kl. 19:19

(Ordfører for forslagsstillerne)
Jacob Jensen (V):
Tak. Jeg læste her tidligere i dag en nyhed, som man kan gå ind og
slå op på TV2 ØSTs hjemmeside: »Odderen er tilbage på LollandFalster: - Det er helt vildt«. Så det er ikke så skidt, at det ikke er godt
for noget. Der foregår altså ting i naturen, som også er i den positive
retning. Og det siger jeg selvfølgelig, fordi tingene – og det var også
noget af det, vi diskuterede tidligere – jo heller ikke i naturen er
sorte eller hvide, altså, at det enten er på vej ud over afgrunden, eller,
om man så må sige, er lysegrønt. Der er nok en variant imellem de
to, og det er nok der, sandheden ligger.
Jeg synes egentlig, at det her forslag – og jeg i øvrigt også starte
med at sige tak for både ministerens bemærkninger og de øvrige
ordføreres bemærkninger – med de varianter, der selvfølgelig altid
vil være i sådan en politisk debat, er blevet taget ned i den ånd, som
det også er fremsat, nemlig med et oprigtigt ønske om, at der vil
komme et udspil fra den nuværende siddende regering. Det er ikke,
fordi vi andre så ikke også kan komme med store, forkromede planer
og visioner og drømme om, hvordan tingene skal være, men det er,
simpelt hen fordi vi sådan set godt vil have et udgangspunkt, som vi
så kunne tage politisk afsæt i, og vi har selvfølgelig også en stribe
ting i sådan en plan, som vi godt vil prioritere, og dem skal jeg nok
komme tilbage til lige om lidt.
Men forslaget er som sagt fremsat med det ønske, at der skulle
komme et udspil, og at vi netop politisk bredt her i Folketinget
kunne forhandle om det udspil, som regeringen kunne formulere,
med afsæt i det, man i øvrigt har skrevet i sit forståelsespapir. Til
det har vi så også skrevet i vores forslag, at vi gerne så, at et sådant
udspil eller dvs. den aftale, vi i givet fald kunne blive enige om,
kunne indeholde bindende mål på natur- og biodiversitetsområdet
inspireret af den klimalov, som vi også her i Folketinget i fællesskab
– stort set – har indgået aftale om. Så det er sådan set det, der har
været intentionen.
Så ved jeg godt, at der er nogen, der har moret sig med at sige,
at det kun er tre eller fire eller fem linjer, men der vil jeg så være
lidt morsom den anden vej og sige, at det jo ikke er størrelsen, men
gørelsen, der er afgørende her, og dermed mener jeg sådan set også
igen, at det, der netop er intentionen, er, at vi får det forhandlet. Det
kan jeg så forstå at man er i gang med, og det er jo fint nok, at der er
nogle, der så sætter sig sammen omkring det bord og forhandler en
længerevarende plan – det synes jeg i hvert fald man skulle gøre –
altså måske en 10-årsplan eller for den sags skyld en længerevarende
plan, og hvor man også der kan sige, at det her er vores ambition,
og den kunne f.eks. være et mål om, at den liste over rødlistearter,
som EU jo opgør, ikke må blive længere, men f.eks. gerne skulle
blive kortere. Og så kunne man starte der og sige: Hvad gør vi så i
Danmark? Hvad muligheder har vi i Danmark? Og så kunne man på
den måde tænke tingene i deres sammenhæng.
For det er jo rigtigt, som også miljøministeren, tror jeg det var,
sagde i anden sammenhæng, at der jo er mange bolde i luften i
øjeblikket eller i hvert fald på vej. Vi skal forhandle vandplaner på
et tidspunkt, der også nogle klimaforhandlinger, som kører, der er en
havstrategiplan og i det hele taget diskussionen om havet, som jeg
også synes det er væsentligt at få med, når vi taler om biodiversitet.
Der har man nok lidt en tendens til at glemme, at der altså også er
biodiversitet uden for vores kyster, og nu kan jeg ikke huske hvem af
ordførerne, der var inde på det, men det er så også underordnet, men

der var i hvert fald en, der nævnte, at der også er – jeg tror i øvrigt,
det var hr. Rasmus Nordqvist, der nævnte det – et hav, som også har
biodiversitet, som vi bliver nødt til at kigge på.
Jeg nævnte i behandlingen af det foregående forslag, at man kan
sige, at biodiversitet kan være den nye valuta, og hvad mente jeg så
med det? Jo, med det mente jeg, at der jo er en økonomi, der også
skal hænge sammen, og der er jeg fuldstændig enig med dem der
siger det; jeg tror, at man ville kende Venstre mig meget dårligt, hvis
ikke der også var den økonomi til rådighed. Men jeg er enig i det,
som hr. René Christensen også var inde på, om, at vi også skal starte
i den rigtige rækkefølge og sige: Hvad er det så for en ramme, vi
har at gøre godt med? Og derefter kan vi sige: Hvad er det så for
nogle muligheder, vi har for at bruge den ramme så effektivt som
muligt med det sigte, at eksempelvis listen over rødlistearter ikke må
blive længere, og at vi over en 10-årsperiode får sat de forskellige
tiltag i gang, som kan sikre det mål? Vi har i hvert fald tænkt, at det
kunne være nogle af de ting. Det er måske nogle gamle klassikere,
man trækker af stalden her, men hele diskussionen om urørt skov,
som jeg også ved at man fra regeringens side har gjort noget ved og
også har ambitioner om at gøre mere ved, var også noget af det, som
vi arbejdede med, da vi havde regeringsansvaret, og det er i hvert
fald også noget af det, som jeg hører fra eksperter og andre kloge
mennesker har en god effekt.
Kl. 19:24

Så kan man selvfølgelig spørge: Hvor meget skal man så gøre?
Jamen det kommer igen an på noget andet. Urørt skov er ikke bare
urørt skov, sådan som jeg har forstået det. Det afhænger utrolig
meget af, om der er sammenhængende områder, og hvad det i øvrigt
er for nogle områder, vi taler om osv. osv. Så derfor synes jeg, det
ville være forkert at begynde en diskussion og starte med at sætte
et tal eller en procent på. Jeg synes hellere, man skulle sige: Hvor
er det, vi kan få den største effekt, og hvad er det i øvrigt for en øko‐
nomi, vi så kan prioritere til formålet? Det kunne også være generel
skovplantning, for er de skovrejsningsprogrammer, som der er nu,
gode nok? Vi taler meget om udtagning af lavbundsjorder osv. som
en del af en klimaløsning, og det kunne man jo også sagtens tænke
sammen med den her diskussion om biodiversitet, så man veksler
noget af den lavbundsjord både ved at nedbringe CO2-udslippet,
men også ved at kunne gøre noget godt for natur og biodiversitet –
bare for at nævne et andet eksempel.
Vi er meget glade for de naturparker – og jeg siger med vilje
naturparker – og nationalparker, som der allerede er i gang. Lidt
mere skeptiske er vi omkring naturnationalparkkonceptet, og det har
lidt at gøre med, at der i hvert fald efter vores opfattelse er for meget
tvang, for meget indhegning og for lidt adgang til f.eks. friluftsliv og
for lidt inddragelse af lodsejere og sådan nogle ting, men det skal jo
ikke nødvendigvis skille os ad; det er bare for at sige, at det ikke er
lige der, vi ser den største styrke. Der synes vi, at man måske hellere
skulle kigge på, om der i forbindelse med de nationalparker og
naturparker, vi kender, kunne gives nogle yderligere muligheder og
nogle bedre redskaber for at lave den her sammenhængende indsats,
som vi ser der allerede bliver arbejdet meget med.
Vi er også meget store tilhængere af, at man, som jeg netop
nævnte før, kigger ud over kystlinjen. Der har været en diskussion
om – vi har også i fællesskab sendt et brev, som også er blevet taget
positivt imod af ministeren – f.eks. oprettelse af en maritim national‐
park i Øresundsregionen. Vi har spurgt om, hvad det kan medføre,
og om det er et koncept, man kan rulle ud andre steder, ligesom
for at få udboret, ikke i bogstavelig forstand, men så i hvert fald i
det indholdsmæssige, hvad det er for nogle juridiske rammer, man
kan lægge ned over sådan noget – sandsugning har vi jo allerede
tidligere sagt at man ikke skal foretage i de her områder. Det kunne
også sagtens være noget omkring Natura 2000-områder. En del af
havstrategiplanen er jo, at man kigger på, hvordan man udpeger det,

Tirsdag den 10. november 2020 (B 19)

hvad det er for nogle kriterier, om der er nogle flere områder, som
man med rette kunne udpege og så dermed lægge ud som beskyttelse
med de krav, der selvfølgelig skal følge med til det, og at man i det
hele taget kigger på, hvordan man kan lave en sammenhængende
plan også for havområdet, men med den tænkning, at vi gør det på
en sådan måde, at vi får den bedst mulige effekt af de tiltag, vi gør.
For jeg tror også – jeg mener, det var fru Susanne Zimmer, der
tidligere sagde det – at man kan have en drøm og en vision, og det er
jo meget prisværdigt, men der er bare, som ministeren jo også rigtigt
har sagt, en virkelighed omkring corona og en masse andre ting, som
vi også skal håndtere. Så der er jo ikke uanede mængder, hr. Torsten
Gejl; det er der ikke. Pengene vokser ikke på træerne – det kunne
man måske argumentere for at de gjorde i lige præcis den her sag,
men det gør de ikke. Så derfor handler det jo om de midler, vi nu
engang kan finde. Vi er også kommet med et finanslovsforslag, som
indeholder midler til det her formål. Vi vil bare ikke binde os selv
i udgangspunktet på at sige, at vi så skal bruge 10 mio. kr. der, 20
mio. kr. der og 30 mio. kr. der, men vi vil sådan set godt se tingene i
den sammenhæng, som de nu engang rettelig bør være, nemlig: Hvor
er det, vi får den største effekt med det mål at sikre, at f.eks. listen
over rødlistearter ikke bliver længere over de kommende år – det
kunne være over 10 år, det kunne også være et andet åremål; det skal
heller ikke skille os ad.
Hvad angår finansieringen så kan man altid pege på det stakkels
råderum, som har fået mange henvendelser på alle mulige fronter.
Man kunne også pege på muligheden for at kigge på – og jeg ved, at
der også er grønne organisationer, som siger, at der er en mulighed
der – den myriade af forskellige lovgivninger og forordninger, som
givetvis hver især har haft et formål, men som, når man lægger det
hele sammen i en stor bunke, faktisk mange gange godt kan være
kontraproduktivt, altså, hvor tingene simpelt hen har en modsatrettet
effekt. At få ryddet op i noget af det har vi før haft held med
på fødevareområdet, og det kunne man også overveje på miljøog naturområdet, sådan at man får en mere målrettet og effektfuld
regulering. Det var bare for at give et eksempel på noget, som også
kunne være med til at frigive midler.
Så det er alt sammen sagt ud fra den bedste intention, og det er
som sagt det, som forslaget her lægger op til, nemlig at vi kunne få
et forslag – jeg kan så forstå, at det er et stykke blankt papir, men
det kan jo sådan set være udmærket, som også hr. Rasmus Nordqvist
siger – og så starter man med at sige: Så spiller partierne ind, og
hvad er det så, vi kan blive enige om forhåbentlig med en bred
aftale? Det er i hvert fald det, som forslaget her lægger op til. Men
tak for bemærkningerne fra ordførerne i øvrigt.
Kl. 19:29

Første næstformand (Karen Ellemann):
Tak til Venstres ordfører. Der er en række korte bemærkninger til
ordføreren, og den første er fra hr. Torsten Gejl, Alternativet. Værs‐
go.
Kl. 19:29

Torsten Gejl (ALT):
Tak for talen. Jeg er nysgerrig på de målsætninger, som Venstre
indikerer i beslutningsforslaget. Vil Venstre være klar på at følge
EU's mål om 30 pct.s natur og 10 pct.s strengt beskyttet natur til
lands?
Kl. 19:29

Første næstformand (Karen Ellemann):
Ordføreren.

59

Kl. 19:29

Jacob Jensen (V):
Vi er i hvert fald med på, at vi skal leve op til de internationale
forpligtelser, som vi har. Det vil jeg gerne sige, og det synes jeg er
væsentligt. Der er jo også en diskussion om, hvor meget Danmark
skal bidrage med i den sammenhæng. Skal vi overhovedet bidrage
med noget, og kan vi overhovedet bidrage med noget? Jeg synes
også, det er væsentligt til det spørgsmål at sige, at der immer væk
også er forskel på landenes geografier, vores baggrund og vores mu‐
ligheder for at kunne leve op til de målsætninger, der bliver nævnt
her.
Men jeg vil meget gerne være med til at kigge på, at vi selvfølge‐
lig skal leve op til de internationale krav, som vi er forpligtet til at
leve op til. Hvor langt det går i den retning, som hr. Torsten Gejl
henviser til, vil jeg helst ikke lægge mig alt for fast på lige for
nuværende.
Kl. 19:30

Første næstformand (Karen Ellemann):
Den næste korte bemærkning er til hr. Rasmus Nordqvist, SF. Værs‐
go.
Kl. 19:30

Rasmus Nordqvist (SF):
Tak, og tak til ordføreren. Jeg sad bare og tænkte, da jeg hørte talen,
at der også er rigtig mange ubekendte, kan jeg forstå på Venstre,
i forhold til hvor man præcis vil hen, hvad det er for nogle mål,
man vil sætte sig, og hvad det er, man vil gøre, og så synes jeg
egentlig bare, jeg vil spørge, om det ikke er noget, vi skulle tage
fat på og være lidt aktive på i udvalget her i Folketinget i stedet for
at sidde med et beslutningsforslag, der bare peger på, at regeringen
skal sætte i gang, og at regeringen skal komme med forslag. Var det
egentlig ikke noget, vi skulle tage og uddybe lidt mere selv sammen
i udvalget og undersøge noget nærmere, hvad det er, forskerne siger
i forhold til præcise procenter og arealer osv., altså at vi tager den på
os som parlamentarikere? Vi kan også selv gøre en rigtig stor del af
arbejdet sammen i det udvalg, vi har.
Så det er egentlig en opfordring til, at vi i udvalgsbehandlingen af
det her beslutningsforslag tager skridtet videre, så vi i stedet for kun
at tage den første linje om, at vi peger på regeringen, også husker på
at pege på os selv og sammen i udvalget kommer videre med det her
arbejde.
Kl. 19:31

Første næstformand (Karen Ellemann):
Ordføreren.
Kl. 19:31

Jacob Jensen (V):
Det synes jeg da lyder som en supergod idé. Det synes jeg. For
jeg er sådan set åben over for, hvordan vi kan komme videre ad
det spor, som vi forsøger, og jeg hører faktisk også alle partier –
selvfølgelig med forskellige stemmer – ønske, at der skal lægges ud,
og jeg ved jo også, at Folketinget har folk, og at man kan trække på
administrationen på forskellig vis osv. Jeg tror nu bare alligevel, hvis
vi nu skal være lidt ærlige, at det trods alt er i embedsapparatet med
den tyngde, der ligger der, at der selvfølgelig ligger noget ekspertise,
som vi jo lige så godt kan trække på, og det er også det, som jeg
går ud fra at ministeren gør, når hun forhandler med støttepartierne,
altså læner sig op ad, hvad det så er for nogle redskaber, der virker,
og hvad der virker mindre godt. Men jeg vil være meget åben over
for det, som hr. Rasmus Nordqvist her siger, altså om vi kan bruge
udvalget mere aktivt i den retning. Det synes jeg at vi skal undersø‐
ge.

60

Tirsdag den 10. november 2020 (B 19)

Kl. 19:32

Første næstformand (Karen Ellemann):
Hr. Rasmus Nordqvist.
Kl. 19:32

Rasmus Nordqvist (SF):
Jo, og selvfølgelig er der gode embedsfolk, der jo netop også er
gode til at fylde på med viden og fakta. Men jeg tror bare, at det
kunne være ret klogt – også i forhold til at vi har EU's biodiversitets‐
strategi, at vi har FN-sporet, der også kører nu – at vi sammen fra
udvalgets side går lidt mere aktivt ind i det her og ikke sidder og
venter. Så det skal være min afslutning.
Kl. 19:32

Første næstformand (Karen Ellemann):
Ordføreren.

forestillede jeg mig, i forhold til at man laver en form for planlov på
vand, hvor man netop tager det formål ind, så alle dem, der bruger
det erhvervsmæssigt, rekreativt og på alle måder, ved, hvad det så
er, man kan, og hvad man ikke kan – i øvrigt også hvad vi kan fra
statens side, i forhold til hvor man må sætte vindmøller op, f.eks.
kystnært; det kan genere nogen, og det kan også være et problem for
havfugle og andre, der lever og færdes i området. Altså, så man har
en samlet plan. Det er også det, jeg egentlig fornemmer, der ligger i
havstrategiplanen. Jeg ville bare gerne have, at vi ligesom kom lidt
mere ind i det politisk. Men for at svare konkret: Ja, det skal vi da
have kigget på, altså om man kan få gjort noget i den retning også.
Kl. 19:35

Første næstformand (Karen Ellemann):
Fru Susanne Zimmer.
Kl. 19:35

Kl. 19:32

Jacob Jensen (V):
Det synes jeg vi skal have gjort, og nu kommer hr. René Christen‐
sen, som jo er formand for udvalget, nok ind lige om lidt – ellers
sidder han ude bagved og lytter, ligesom fru Zenia Stampe gjorde før
– og jeg synes faktisk, det er et meget konstruktivt forslag. Dermed
ikke sagt, at vi så skal lægge det hele over i udvalget. For det kan
vi selvfølgelig godt gøre, men jeg tænker stadig væk på det berømte
blanke stykke papir, som efterhånden forhåbentlig er ved at blive
fyldt ud med nogle gode forslag, og at det ligesom også er der, vi
kan få det kvalificeret. Det er egentlig også det, som jeg efterspørger
med det her, hvis vi f.eks lægger mere urørt skov ud: Hvor meget
skal det være? Hvor skal det være? Hvordan kan vi gøre det mere
sammenhængende? For det kan jo godt laves på mange måder, f.eks.
som nogle små klumper, og giver det nogen effekt i forhold til den
økonomi, der selvfølgelig også skal følge med osv. osv.? Det må alt
andet lige være vores udmærkede embedsapparat, der kan kvalificere
det, for at vi så politisk her i salen eller i forhandlingerne kan tage
den endelige stilling til, om vi så kan være enige i en aftale eller vi
ikke kan.
Kl. 19:33

Første næstformand (Karen Ellemann):
Den næste korte bemærkning er til fru Susanne Zimmer. Værsgo.
Kl. 19:33

Susanne Zimmer (UFG):
Tak, og tak for talen til hr. Jacob Jensen. Jeg er glad for, at ordfø‐
reren sætter fokus på vores havmiljø, for det er noget, der får lidt
for lidt opmærksomhed. Nu er det sådan, at vi faktisk har Natura
2000-områder, altså det er 18 pct. af vores havmiljø, der skulle være
beskyttet, men det er kun 2 pct., der er det, og et af de allerstørste
problemer er bundtrawl inde i Natura 2000-områderne. Og der vil
jeg godt høre hr. Jacob Jensen: Hvad er hans holdning i forhold til i
det mindste at få forbudt den bundtrawl, der er derinde?
Kl. 19:34

Første næstformand (Karen Ellemann):
Ordføreren.
Kl. 19:34

Jacob Jensen (V):
Det vil jeg være meget åben for at kigge på, altså om der kan være
områder, hvor man skal udvide de forhold. Jeg tror, det handler om,
at man også får planlagt det. Altså, vi har jo en planlov på land, som
ligesom på en eller anden måde sætter rammerne for, hvor man må
bygge, hvor man ikke må bygge, og hvordan man kan gøre tingene
– altså netop for at få planlagt det ordentligt. Og noget tilsvarende

Susanne Zimmer (UFG):
Tak for svaret. Så vil jeg gerne spørge ordføreren om noget i forhold
til CAP-ordningen. Vil Venstre være positivt indstillet over for at
bruge nogle af alle de midler, man nu har mulighed for at bruge, fra
søjle 1 og føre dem over på søjle 2, så man virkelig kan tilgodese
naturen?
Kl. 19:35

Første næstformand (Karen Ellemann):
Ordføreren.
Kl. 19:35

Jacob Jensen (V):
Ja, altså, der er jo blevet lagt op til en mulighed for, at landene
kan overflytte midler ud over det, som vi så allerede overflytter
fra søjle 1 til søjle 2. Og det afhænger jo igen af størrelsen og af,
hvad formålet med at flytte dem over i øvrigt er, altså hvad bliver
det så brugt til efterfølgende? Og det vil vi selvfølgelig være åbne
over for, men jeg vil også sige det på den måde, at vi ikke er åbne
over for det, hvis det så samtidig betyder, at den støtte, som der jo
selvfølgelig er tale om – altså den produktion, fødevareproduktion
– eksporteres, altså flytter ud. For det har klima og miljø jo ingen
gavn af, altså at det flytter et andet sted hen, hvor klimaaftrykket og
miljøaftrykket simpelt hen er større, end det er i Danmark. Men jeg
vil gerne være med til at kigge på, hvad det er for nogle muligheder,
der er, herunder: Hvad kan de midler i søjle 2 bruges til?
Kl. 19:36

Første næstformand (Karen Ellemann):
Den næste korte bemærkning er til fru Mette Gjerskov, Socialdemo‐
kratiet. Værsgo.
Kl. 19:36

Mette Gjerskov (S):
Tak for det. Og tak for en, synes jeg, egentlig meget imødekommen‐
de tale. Ordføreren startede med at sige, at det jo ikke er størrelsen,
det kommer an på, og det lyder som forklaringen på, hvorfor det her
nok er danmarkshistoriens korteste forslag til folketingsbeslutning.
Så kommer jeg jo til at tænke på, at vi ikke rigtig kan få noget
konkret at vide om, hvad det egentlig er Venstre vil. Altså, det her
handler kun om, hvad regeringen skal, men hvad er det, Venstre vil?
Jeg kommer til at tænke på en formand, Venstre havde på et
tidspunkt, som for et par årtier siden sagde: Der er ikke en frø,
ikke en fugl, ikke en fisk, som har fået det ringere som følge af
regeringens miljøpolitik. Vi skal jo den anden vej. Det handler jo
ikke om, hvad der har fået det ringere.

Tirsdag den 10. november 2020 (B 19)

Så hvis ordføreren kunne udfylde lidt her på resten af forslagets
blanke side med, hvad det egentlig er, Venstre vil redde – er det en
frø, en fugl eller en fisk?
Kl. 19:37

Første næstformand (Karen Ellemann):
Ordføreren.

61

Kl. 19:39

Første næstformand (Karen Ellemann):
Så er der en kort bemærkning til fru Mai Villadsen, Enhedslisten.
Værsgo.
Kl. 19:40

Kl. 19:37

Jacob Jensen (V):
Altså, nu har jeg det sådan, at jeg altid vejer mine ord på en guld‐
vægt, så hvis tale er sølv, er tavshed guld – er det ikke sådan, man
siger? Nej, nu skal vi nok holde op med det, for det er jo alvorligt
nok, og der står dog trods alt noget på forslagets papir. Det er så me‐
re end det, der står i det udspil, regeringen er kommet med, må man
forstå på hr. Rasmus Nordqvist, som jo sagde, at udgangspunktet for
regeringen var et blankt stykke papir.
Når det er sagt, har jeg prøvet at nævne nogle af de ting, som vi
meget gerne vil være med til at sætte ind i sådan en plan, ud over
at vi gerne vil binde os selv og Folketinget – dem, der vil være med
– til at sætte nogle bindende mål, herunder også, at vi kigger på
netop redskaber som de nationalparker og naturparker, vi har, så den
bliver mere sammenhængende; at vi kigger på rødlistede arter, og at
vi gerne skulle have som mål, at rødlisten ikke bliver større; at vi
kigger på det maritime, altså f.eks. Øresund, som vi har nævnt; og
at vi kigger på en plan for, hvor man kan udvikle og udpege Natura
2000-områder osv.
Så der er masser af elementer, man kan tage med og kvalificere;
det var det, jeg havde den diskussion med hr. Rasmus Nordqvist om
før. Og det er jo det, som vi efterspørger, og som vi også mener at
embedsapparatet kan være med til, når vi siger, at vi gerne vil gøre
noget. Vi har en sum penge på en finanslov eller ved en aftale i det
hele taget, som vi kan blive enige om at bruge. Så hvor får vi mest
for pengene? Det er ligesom det, der er vores udgangspunkt.
Kl. 19:38

Første næstformand (Karen Ellemann):
Fru Mette Gjerskov for en anden bemærkning. Værsgo.
Kl. 19:38

Mette Gjerskov (S):
Tak, men nu er det jo bare ikke finansloven, vi forhandler her. Det,
vi har forhandlinger om, er Venstres beslutningsforslag, og dér står
der ikke en lyd om det. Det er jo fint nok f.eks. at gå efter en
rødlisteart – hvad kan det koste? En million eller en milliard? Altså,
det er jo helt ud i det blå. Kan Venstre ikke komme med noget lidt
mere konkretiseret om, hvor mange penge Venstre egentlig er parat
til at bruge på finansloven på det grønne område?

Mai Villadsen (EL):
Tak for det og tak for talen og beslutningsforslaget til ordføreren og
til Venstre. Ordføreren sagde jo meget rigtigt, synes jeg, at det jo ik‐
ke er størrelsen, men gørelsen i forhold til et beslutningsforslag, der
er det væsentlige, altså hvad indholdet er. Men lige i det her tilfælde
synes jeg jo også, at størrelse er ret vigtigt, for hvor stort et areal i
Danmark skal være disponeret til natur? Det kunne jeg godt tænke
mig at høre ordføreren om. Det er jo lige præcis det, jeg mener vi
skal diskutere, når vi skal diskutere bindende mål for naturen: Hvor
stort et areal af Danmark skal være disponeret helhjertet til natur?
Kl. 19:40

Første næstformand (Karen Ellemann):
Ordføreren.
Kl. 19:40

Jacob Jensen (V):
Altså, jeg tror bare, jeg ser en lille smule mere nuanceret på det – det
er slet ikke for at være polemisk – for hvad betyder det? Der er jo
mange forskellige grader af, hvad der er urørt skov – hvad betyder
det i øvrigt? Betyder det, at der ikke må være nogen mennesker
derinde overhovedet? Det tror jeg vist ikke det gør, så vidt jeg
forstod. Der må godt være nogle stier og nogle forskellige ting. Der
kan også være en variant. Nu har vi eksempelvis talt om havmiljøet,
hvor man godt kan være, det kan være i forhold til rekreative formål,
det kan være alle mulige andre ting, som alligevel gør, at man passer
bedre på naturen, end hvis man kom med bundtrawlet og så gjorde
en større indgriben i naturen.
Så der er jo en stribe af mellemvarianter mellem at hegne et
område ind og så glemme det i 100 år til at sige, at vi bare slår
gækken løs og gør alt, hvad vi nu skal, for at ødelægge naturen. Så
det er jo det spænd, jeg egentlig efterspørger: Hvis vi har som mål
eksempelvis at sige, at det ligesom er rødlistearterne, vi har fokus på,
hvad skal der så til, og hvad kan vi gøre? Hvor får vi mest effekt for
eksempelvis – i vores tilfælde – 100 millioner til næste år, men også
hvad der skal til i overslagsårene og derefter, og hvad der i øvrigt er
mulighed for finansielt?
Kl. 19:41

Første næstformand (Karen Ellemann):
Fru Mai Villadsen for en anden bemærkning.
Kl. 19:41

Kl. 19:39

Første næstformand (Karen Ellemann):
Ordføreren.
Kl. 19:39

Jacob Jensen (V):
Jo, det kan jeg godt. Jeg ved ikke, om jeg får ballade med min
finansordfører, for det er nok noget, der skal være hemmeligt til
senere, men nu tager jeg chancen. Vi har i hvert fald i det her forslag
sagt konkret i forhold til natur- og biodiversitet, at vi gerne allerede
til næste år vil afsætte 100 mio. kr. Så kan man sige: Jamen hvad
rækker det til i et år? Det er jo klart, at det også vil forpligte os, hvis
vi går ind i en aftale, der rækker 10 år ud i fremtiden eksempelvis,
for så skal vi jo også finde finansiering i overslagsårene. Men nu
laver vi altså kun finanslovsudspil for et år ad gangen. Så det var et
konkret svar på det, som fru Mette Gjerskov efterspurgte.

Mai Villadsen (EL):
Tak. Det er jo rigtigt, at der er flere beskyttelsesgrader, men jeg
synes alligevel, at man, når man foreslår, at der skal være bindende
mål, lidt skylder et svar på, hvilke mål det så skal være. Men lad mig
lige spørge om noget andet. Venstre fremlagde jo en del politik i sin
sidste regeringsperiode, bl.a. at man skulle til at bebygge kysterne
mere – det er ikke godt for naturen. Vil Venstre stadig det? Man
lavede en landbrugspakke, som ikke var særlig god for vandmiljøet.
Ønsker man at rulle noget af den tilbage? Og når Venstres ordfører
nu står og siger, at Venstre er bekymret for naturnationalparkerne,
ønsker man så, såfremt man får magten igen, at rulle dem tilbage?
Kl. 19:42

Første næstformand (Karen Ellemann):
Ordføreren.

62

Tirsdag den 10. november 2020 (B 23)

Kl. 19:42

Jacob Jensen (V):
For at svare på det sidste først: Nej, det gør vi ikke; det gør vi
ikke. Vi lever også livet forlæns og forstår det baglæns, så det har vi
selvfølgelig ikke nogen ambitioner om. Vi har også selv haft idéer i
forhold til Fussingø og andre idéer om det her, så det er ikke, fordi
vi siger, at nu kan det slet ikke lade sig gøre. Men pointen er jo
fuldstændig rigtig, og det er sådan set også det, jeg prøver at sige
og har sagt hele eftermiddagen her, nemlig at i stedet for at vi netop
det ene år hopper den ene vej og så den næste regeringsperiode
den anden vej, så så jeg meget hellere, at vi fandt hinanden i et
nationalt kompromis, kan man vel næsten kalde det. Så kunne vi se
på: Hvad er det så, vi kan blive enige om, hvad er det så, der kan
være retningen, gerne over en længere periode, 10 år eksempelvis,
måske mere? Så kunne vi få den bredde på det, så vi ikke netop skal
se det her med først den ene vej og så den anden vej. Det er sådan
set det, der bl.a. er intentionen bag forslaget her.
Kl. 19:43

Første næstformand (Karen Ellemann):
Tak til ordføreren for forslagsstillerne fra Venstre.
Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Miljø- og Fødevareudvalget.
Hvis ingen gør indsigelse, betragter jeg det som vedtaget.
Det er vedtaget.

Det sidste punkt på dagsordenen er:
13) 1. behandling af beslutningsforslag nr. B 23:
Forslag til folketingsbeslutning om oprydning af generationsfor‐
ureninger.
Af Jacob Jensen (V) m.fl.
(Fremsættelse 07.10.2020).
Kl. 19:43

Forhandling
Første næstformand (Karen Ellemann):
Forhandlingen er åbnet. Miljøministeren står på spring, så
velkommen til.
Kl. 19:43

Miljøministeren (Lea Wermelin):
Det gør jeg nemlig, så tak for det. Først og fremmest vil jeg gerne
sige, at jeg er enig med forslagsstillerens syn på, at generationsforur‐
eningerne er en både meget omfangsrig og omkostningstung opgave,
som det også kræver statslig medvirken at løse. Generationsforure‐
ningerne har også været diskuteret en del med udvalget, og det,
som jeg har lagt vægt på, er, at generationsforureningerne er fra
en tid, hvor miljølovgivningen var lempeligere end i dag, og hvor
der ikke blev tænkt så meget over konsekvenserne, hvis man bare
pøsede affald og forurenende stoffer ud i naturen. Man havde ikke
fokus på, hvor stor en skade det kunne gøre ved vores grundvand,
ved menneskers sundhed, ved overfladevand, ved naturen, når affald
blev gravet ned i jorden eller hældt ud i vandområder eller havmiljø.
Så affaldsproblemet blev løst med en ude af øje, ude af sind-tilgang.
Vi er heldigvis blevet klogere, men det ændrer jo ikke på, at
vi nu står med fortidens synder, og generationsforureningerne er et
tydeligt eksempel på, at vi ikke bare kan lukke øjnene og blindt

bortskaffe affald og kemikalier i naturen. De største og mest kræven‐
de af fortidens synder er generationsforureningerne, og dem skylder
vi også fremtidige generationer at gøre noget ved. Så vi skal være
ambitiøse på det her område, også når det er svært og vi ikke kender
alle løsninger endnu. Samtidig befinder vi os også i en tid, hvor
ikke bare Danmark, men også resten af verden er ramt af en global
pandemi, og hvor Danmark også økonomisk er alvorligt ramt.
Da jeg tiltrådte som minister, tog jeg kontakt til regionerne og
bad dem om at lave en samlet prioritering af indsatsen over for
generationsforureningerne. Det syntes jeg var vigtigt for også at
komme videre med den opgave med et fagligt beslutningsgrundlag
i hånden. Regionerne har gjort et godt stykke arbejde, de har jo
været i gang igennem en lang årrække, men har altså også her
med planen vist, at regningen for fortidens synder er stor. Danske
Regioner anslår, at det vil koste hele 2,7 mia. kr. at rydde op efter 10
generationsforureninger, og at det vil tage over 10 år. Det er derfor
en langsigtet og omkostningstung opgave, der ligger foran os, og det
kræver et grundigt forarbejde og avanceret jordrensningsteknologi,
som vi heldigvis er kommet langt med – også med offentlig støtte –
at få udviklet.
Finansieringsbehovet til oprydning af forskellige generationsfor‐
ureninger varierer, ligesom også vidensniveauet varierer fra forure‐
ning til forurening. Danske Regioner har inddelt indsatsen over for
de 10 generationsforureninger i 3 overlappende faser. Inddelingen i
faserne handler for dem om, at de starter med de forureninger, der
allerede i dag er meldt klar til oprensning, mens dem, for hvilke der
fortsat mangler viden, før de kan oprenses, håndteres til sidst.
Beslutningsforslaget i dag, som er fremsat af Venstre, omhandler
et ønske om at afsætte en del af finansieringen til den første af de
3 faser. Fasen strejker sig over en 7-årig periode, og regionerne vur‐
derer, at det vil koste over 600 mio. kr. at håndtere generationsforur‐
eningerne i den første fase. Så det er et stort beløb, men regeringen
vil, som vi også har sagt det i forståelsespapiret, med de partier, som
er med der, håndtere generationsforureningerne, og så lægger det sig
jo også i forlængelse af det forslag til vedtagelse, som vi sammen
vedtog her i salen i sommer. Det er fortsat vores ambition.
Men vi har jo også som regering et ansvar for at bringe os klogt
igennem krisen. 250 mio. kr., som er det, der ligger i beslutnings‐
forslaget, er også et stort beløb, og beslutningsforslaget forholder
sig primært til, at der skal bruges penge, men ikke hvor de skal
komme fra. Lidt i forlængelse af den diskussion, vi også havde
vedrørende de to foregående beslutningsforslag, kan man sige, at
beslutningsforslaget på den måde håndterer den lidt mere nemme
del, og den svære del udestår så, nemlig prioriteringen af de statslige
finanser. Også for tidligere Venstreledede regeringer har det jo været
sådan, at politiske forslag selvfølgelig skal finansieres, og at det også
er gængs praksis, at når man fremsætter beslutningsforslag, anviser
man også den finansiering, som det indbefatter.
Når det så er sagt og med det baggrundstæppe, at smittetallet er
for højt i Danmark, og at vi befinder os i en tid, som er ramt af
global pandemi, er vi selvfølgelig optaget af at lytte til de ønsker, der
har været på det her område. Vi har lagt et finanslovsforslag frem,
som er udtryk for hårde prioriteringer i den her tid, men vi har også
lyttet til de ønsker, der er, til, at det her område bliver prioriteret,
og det drøfter vi selvfølgelig også gerne i finanslovsforhandlingerne,
som jeg har nævnt på både det samråd, der har været om generati‐
onsforureningerne, men også på den høring, som udvalget holdt for
nylig. Vi vil også meget gerne høre Venstres forslag til finansiering.
Så afslutningsvis vil jeg sige, at regeringen, som vi også har sagt,
vil håndtere generationsforureningerne, som det står i både forståel‐
sespapiret og i det forslag til vedtagelse, som vi har vedtaget, og det
står vi fuldt ud på mål for, men beslutningsforslaget her er på trods
af de gode intentioner ikke et forslag, som bidrager til finansieringen

Tirsdag den 10. november 2020 (B 23)

af den store og komplekse opgave, og derfor kan regeringen ikke
støtte beslutningsforslaget. Tak for ordet.
Kl. 19:49

Første næstformand (Karen Ellemann):
Tak til ministeren. Der er et par korte bemærkninger. Først er det hr.
Jacob Jensen fra Venstre. Værsgo.
Kl. 19:49

Jacob Jensen (V):
Tak for talen og egentlig også for modtagelsen af det. Jeg ved jo
godt, at man, når man er i regering, pr. definition er imod, når der
bliver fremsat et beslutningsforslag, medmindre man har en fornem‐
melse af, at der så er et flertal uden om regeringen. Det ved jeg så
ikke om regeringen har en fornemmelse af her. Jeg synes bare, at det
måske er lidt ærgerligt, at det ligesom skal være ud fra argumentet
om, at der ikke er finansiering med, for selvfølgelig er der finansie‐
ring med. Der er muligheder for at prioritere det her. Det er ikke
for at være polemisk, men det handler jo netop om at prioritere det
her. Man har lige lavet en pensionsaftale, og hvis man udskød den
med under en måned, under en måned, så havde man penge til at
finansiere det her for – det er 250 mio. kr. i et år, vi taler om – for
netop at komme i gang med den plan, som Danske Regioner har lagt,
og dermed også den prioriteringsplan, som sådan set er klar.
Så mit spørgsmål skal lyde: Kan det her ikke indgå som en del
af coronaberedskabet? For det er jo rigtigt, som ministeren siger, at
der er en coronakrise. Vi har folk, der bliver fyret og arbejdsløse
osv., men der er også virksomheder – det har vi hørt i en høring i
vores udvalg – som siger, at det her vil faktisk kunne medføre, at vi
kunne ansætte nogle folk, som ellers ikke har noget at lave. Så det
kunne da være en mulighed, at man sagde: Det her er en del af vores
coronaberedskab, og vi sætter det i gang.
Kl. 19:50

Første næstformand (Karen Ellemann):
Ministeren.

63

for, at man så forsøger at gøre det igennem finanslovsforhandlinger‐
ne. Jeg er sådan set bare interesseret i, at der kommer til at ske noget,
og det håber jeg så der kommer til at gøre i finanslovsforhandlinger‐
ne, uanset om vi er med i dem eller ej. Jeg kan forstå, at vi bliver
indkaldt i morgen. Det er jo godt, at jeg kan få den slags at vide. Det
er det, der har været intentionen med det her. Det er bare for igen at
sige, at det her jo handler om at prioritere det, og der er rig mulighed
for at prioritere det. Der er ovenikøbet en stor krigskasse, som gør,
at man kan sige, at det vil man gerne sætte i gang for netop at sikre
jobs under en coronakrise.
Der er mit spørgsmål bare igen: Kunne det ikke være en mulig‐
hed, at man siger, at det her har vi hørt fra virksomhederne faktisk
skaber jobs, samtidig med at vi løser noget, vi gerne vil løse, så vi
sætter det altså i gang, så vi får løst den her problemstilling?
Kl. 19:52

Første næstformand (Karen Ellemann):
Tak til ordføreren. Så er det ministeren. Værsgo.
Kl. 19:52

Miljøministeren (Lea Wermelin):
Jamen al ære til intentionen, men jeg vil også sige, at hvis der er så
rig mulighed for at prioritere, så er det jo ikke et nyt problem. Det
er jo ikke noget, der er opstået, efter at vi er kommet i regering. Så
hvis man havde det udtalte ønske, som Venstres ordfører her giver
udtryk for, så har man jo lige haft 4 år, hvor man kunne have lavet
den plan, som kunne sikre, at der var en fuld oprensning af alle
generationsforureninger. Jeg må bare konstatere, at den plan jo ikke
har været der. Så jeg godtager fuldstændig de gode intentioner, men
jeg tror bare, at der, inden man kommer for langt, så i hvert fald også
ligger et ansvar hos Venstre selv.
Kl. 19:53

Første næstformand (Karen Ellemann):
Den næste korte bemærkning er til fru Signe Munk, SF. Værsgo.
Kl. 19:53

Kl. 19:50

Miljøministeren (Lea Wermelin):
Først og fremmest vil jeg til det her med, at det skulle være særlig
polemisk at sige, at man også skal finansiere de forslag, som man
lægger frem i Folketingssalen, sige, at den oplevelse deler jeg ikke.
Jeg tror også, at man, hvis man går tilbage til bare den seneste
Venstreregering, kan finde adskillige eksempler på det. Jeg kan selv
huske adskillige B-forslag, hvor vi har stået her i salen, og hvor
Venstre har sagt, at det ville man ikke være med til, fordi finansierin‐
gen manglede. Det er helt reelt, for regningen skal jo betales, og det
er det ansvar, som også ligger på en regering.
Men når det er sagt, siger vi jo også meget klart – og det var
også det, jeg havde med indledningsvis i min tale – at vi har lyttet
til det meget stærke ønske, der er. Vi står fuldstændig på mål for det
forslag til vedtagelse, der er lavet. Derfor er opfordringen jo også, at
det bliver drøftet i de finanslovsforhandlinger, som vel at mærke er i
gang netop nu.
Kl. 19:51

Første næstformand (Karen Ellemann):
Hr. Jacob Jensen.

Signe Munk (SF):
Tak til miljøministeren for så utvetydigt at understrege, at regeringen
selvfølgelig står bag det fælles forslag til vedtagelse, vi har vedtaget
herinde. Jeg vil i al venlig ros sige til regeringen, at jeg synes, at
I er blevet mere klare, med hensyn til at I vil handle på generations‐
forureningerne, det sidste år. Det er grundlæggende positivt, fordi
det historiske problem med generationsforureningerne er giften, men
i særdeleshed også den politiske træghed med hensyn til at få dem
fjernet. Så jeg vil bare kvittere for, at miljøministeren så klart og
tydeligt siger, at der skal renses op, og at det vil regeringen også tage
ansvar for.
Jeg synes dog, at Venstres ordfører har et meget centralt spørgs‐
mål, som miljøministeren ikke helt svarede på, nemlig om man ikke
nu, hvor vi er i en coronatid og der desværre er danskere, der mister
deres arbejde, kan se, at det her faktisk også kan være med til at
skabe nogle jobs mange steder i Danmark.
Kl. 19:54

Første næstformand (Karen Ellemann):
Ministeren.
Kl. 19:54

Kl. 19:51

Jacob Jensen (V):
Jeg er i hvert fald under alle omstændigheder glad for – og det har
også været intentionen med det her forslag, det skal jo heller ikke
være nogen hemmelighed – at det også, kan man sige, presser på, i
forhold til at der netop kommer til at ske noget. Og jeg har respekt

Miljøministeren (Lea Wermelin):
Først tak for den positive tilkendegivelse fra SF. Jeg tror heller ikke,
det er nogen hemmelighed for nogen, at SF jo er et af de partier, som
i høj grad har rejst det her spørgsmål, og som jo også har haft det
ønske helt fra starten, da der kom et nyt flertal i Danmark, og har
sagt, at det her var noget af det, som var vigtigt. Så jeg vil også me‐

64

Tirsdag den 10. november 2020 (B 23)

get gerne være klar, med hensyn til hvor regeringen står, og vi står
selvfølgelig ved det forståelsespapir, som vi bl.a. har lavet sammen
med SF. Men jeg tror også, at alle, der har beskæftiget sig med det
her, godt ved, at det ikke er nogen nem opgave. Det vil netop kræve,
at man tager hul på en endog meget, mange stor opgave. Det er jo
også derfor, vi siger, at regionerne sådan set har været i gang længe,
men at der også er behov for et statsligt medansvar her.
Så til den del omkring beskæftigelsen – og jeg beklager, at jeg
løb tør for tid; sådan kan det jo gå, når man får talt sig varm: Det,
vi har fokus på med finansloven, med de genopretningsmidler, der
ligger, er jo netop vores beskæftigelse; det er at få gang i økonomien
i Danmark. Og der lytter vi også meget gerne til alle de forslag, der
kommer fra partierne.
Kl. 19:55

Første næstformand (Karen Ellemann):
Fru Signe Munk for sin anden korte bemærkning.
Kl. 19:55

Signe Munk (SF):
Det er jo både SF og en lang række af partier og i særdeleshed store
virksomheder, som understreger, at der altså er beskæftigelse i at
starte på oprensningerne.
Derudover vil jeg bare igen bestyrkes i, at miljøministeren, når
hun siger, at regeringen bakker op om intentionerne i beslutningsfor‐
slaget, også siger, at hun regner med, at vi skal følge den plan, der
er lagt ud, for Danske Regioner, altså at første fase skal der findes
penge til nu, og så skal vi finde penge til anden og tredje fase af
generationsforureningerne.
Kl. 19:55

Første næstformand (Karen Ellemann):
Ministeren.

at begribe. Og nogle af dem er altså også enorme. Jeg har selv
besøgt en af dem, Lynfrosten i Nyborg, hvor man faktisk kan lugte
forureningen. De spekulerer lige nu på, om de ender med at blive
kategoriseret som generationsforurening. Men hvis ikke de gør, skal
vi så ikke forpligte os på at love også at give nogle penge til at
oprense mange af de andre grunde?
Kl. 19:57

Første næstformand (Karen Ellemann):
Ministeren.
Kl. 19:57

Miljøministeren (Lea Wermelin):
I forhold til de 37.000 andre jordforureninger, vi har i Danmark,
synes jeg sådan set, det er helt fair også at have meget fokus på dem,
og det er jo også noget af det, vi har diskuteret med hinanden. For
den akutte trussel derfra i forhold til vores drikkevand, i forhold til
menneskers sundhed og i forhold til vores miljø kan jo sådan set
være meget reel, og det er jo også derfor, at det lige præcis er de tre
hensyn, som Danske Regioner tager udgangspunkt i, når de kigger
på de jordforureninger, som de ikke bare afdækker, men også skal
være med til at afværge eller oprense. Det er jo Danske Regioner,
som har kompetencen til at håndtere jordforureningsopgaven, og de
får en lille halv milliard til det om året. Og der er det jo netop menin‐
gen, at det er regionerne, der i forhold til de konkrete forureninger
– det gælder også Lynfrostgrunden, som der har været en række
spørgsmål til, også fra udvalget – håndterer, hvad behovet egentlig er
i forhold til den konkrete forurening.
Kl. 19:58

Første næstformand (Karen Ellemann):
Den næste korte bemærkning er fra René Christensen, Dansk Folke‐
parti. Værsgo.
Kl. 19:58

Kl. 19:55

Miljøministeren (Lea Wermelin):
Jamen vi har jo ikke lagt os fast på, hvordan vi skal gå til det. Det
er jo noget af det, vi også må drøfte i finanslovsforhandlingerne.
Men grunden til, at jeg også bare fremhæver de faser, er jo, at
det, der står i forslaget til vedtagelse, jo er, at det skal ske med
udgangspunkt i regionernes faglige prioritering, for det er dem, der
har jordforureningsopgaven i Danmark. Og jeg har ikke andet end
tillid til, at de godt kan løse den opgave. Det er dem, der er vores
fremmeste eksperter på området, og de har jo så anvist en model, og
den må man jo så diskutere politisk. Men det er jo så et delbeløb af
det, som Venstre her foreslår.
Kl. 19:56

Første næstformand (Karen Ellemann):
Den næste korte bemærkning er til fru Mai Villadsen, Enhedslisten.
Værsgo.
Kl. 19:56

Mai Villadsen (EL):
Tak for det. I de her dage sidder regeringen og Enhedslisten bl.a.
i finanslovsforhandlinger. Jeg har selv fornøjelsen af at sidde med
ved bordet, og i den forbindelse er det en prioritet for os, at vi
selvfølgelig får gjort noget ved generationsforureningerne. Vi har en
mulighed for at bruge den krigskasse, som flere partier – nu Venstre
og SF – har omtalt, og sætte gang i det her arbejde og samtidig skabe
jobs til de mange mennesker, der lige nu mister jobbet som følge af
coronakrisen. Det er klogt, og det håber jeg virkelig at vi kommer til
at gøre sammen.
Men der er også mange andre forureninger i Danmark, nærmere
bestemt 37.000. Det er et så stort tal, at det næsten ikke er til

René Christensen (DF):
Tak for det. Og tak til ministeren for talen. Det kan godt være, at det
er lidt på kanten af beslutningsforslaget, men det drejer sig om det,
ministeren sagde i sin tale, om, at vi i gamle dage gravede tingene
ned jorden, men at vi nu heldigvis er blevet klogere. Det er jo faktisk
sådan, at vi stadig graver noget, der ligner 400.000 t affald ned i
jorden som deponi om året. Hvis man bare tager sådan noget som
møllevinger, så har vi allerede gravet 1.500 t ned i jorden – ude af
øje, ude af sind. Derfor har vi altså en særlig forpligtelse – det har
vi især med hensyn til fortiden synder, men vi har også noget af en
forpligtelse fremadrettet.
Jeg syntes bare, jeg lige ville sige, at det er et spørgsmål om,
hvorvidt vi er blevet så meget klogere. Vi tror bare, at det, vi gør nu,
er det rigtige, men der bliver gravet 400.000 t affald ned i jorden om
året – det er trods alt stadig væk en del, som, når det er ude af øje, er
ude af sind, og vi ved jo ikke, hvordan det ser ud om 50 år med det
affald, vi graver ned nu.
Kl. 19:59

Første næstformand (Karen Ellemann):
Ministeren.
Kl. 19:59

Miljøministeren (Lea Wermelin):
Jeg vil sige, at vi jo heldigvis kan se, at vi er blevet klogere, og
det kan vi jo også se med den lovgivning, der er på plads nu. For
hvis man forestiller sig en dansk virksomhed i dag, som var årsag
til en af de generationsforureninger, vi ser nu, så ville det ikke være
et spørgsmål om, at vi her i Folketinget skulle finde pengene til at
oprense efter den forurening; så ville det jo være den pågældende

Tirsdag den 10. november 2020 (B 23)

virksomhed, som havde værsgo at løse den opgave. Så på den måde
er vi blevet klogere.
Men når det så er sagt, er der jo fortsat en masse affaldsproble‐
mer i Danmark, som også skal håndteres. Jeg har været utrolig glad
for, at vi bredt her i Folketinget vedtog en klimaaftale om netop
affaldsområdet, hvor vi jo går endnu videre i forhold til at sikre gen‐
brug og genanvendelse. Og med hensyn til det, som ordføreren peger
på angående genavnendelsesspørgsmålet i forhold til den vedvarende
energi, altså vindmøllerne, så er det da enormt vigtigt, og det skal vi
også blive bedre til, og der er igangsat flere projekter. Jeg ved også,
at ordføreren har et spørgsmål på vej, hvor vi så kan dykke ned i det.
Det vil jeg meget gerne være med til sammen med Dansk Folkeparti.
Kl. 20:00

Første næstformand (Karen Ellemann):
Hr. René Christensen for en anden kort bemærkning.
Kl. 20:00

René Christensen (DF):
Tak for svaret – og tak, fordi ministeren ville svare. Det, jeg bare vil
sige her til sidst, er, at når der kommer et forslag som det her, så tag‐
er ministeren sådan rimelig pænt imod det, men der bliver alligevel
en diskussion om finansiering og andet, men mener ministeren ikke,
at det her er så vigtigt nu, at vi skal finde finansieringen til det?
Kl. 20:01

Første næstformand (Karen Ellemann):
Ministeren.
Kl. 20:01

Miljøministeren (Lea Wermelin):
Den formulering, som vi i sommer også blev enige om bredt i
Folketinget, var, at regeringen skulle være med til at finde nødvendig
finansiering hurtigst muligt, og det står vi ved. Men det var også
derfor, jeg var inde på hele coronakrisen, som jeg også kan høre at
flere af ordførererne i salen er inde på, for det er jo et vilkår, som har
vendt op og ned på den politiske situation. Men når det så er sagt,
ændrer det jo ikke på, at vi også lytter til de ønsker, der er til netop
også at drøfte det her i forbindelse med finanslovsforhandlingerne,
og det er bestemt min forventning, at det vil blive gjort.
Kl. 20:01

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren. Ordførerrækken starter med ordføreren fra Socialdemokratiet.
Det er hr. Troels Ravn.
Kl. 20:01

(Ordfører)
Troels Ravn (S):
Tak for ordet. Generationsforureningerne er et tydeligt billede på en
af fortidens synder. Generationsforureningerne – et levn, en miljø‐
mæssig katastrofe fra en tid, hvor man måske ikke vidste bedre – er
et emne, der har optaget mig i mange år som samfundsborger og som
politiker. Derfor er jeg også rigtig glad for, at Venstre med det her
beslutningsforslag tager emnet op. Jeg bor selv i nærheden af tre af
de ti generationsforureninger: Himmark Strand, Kærgård Klitplanta‐
ge og ikke mindst Grindstedforureningen. I Grindsted er jeg meget
tit. Her har jeg gået tur i nærheden, jeg har set advarselsskiltene, og
jeg har set de foranstaltninger, der skal sørge for, at forureningerne
ikke breder sig. Jeg kender den uro, som generationsforureningerne
giver lokalt, hvor befolkningen også venter på, at der snart skal ske
noget konkret i forhold til en oprydning.
I dag behandler vi så Venstres beslutningsforslag om at pålæg‐
ge regeringen at finde finansiering til første fase af oprydningen

65

af generationsforureningerne inden udgangen af 2020. Herudover
pålægger forslaget regeringen at fremsætte en konkret plan, så op‐
rydningen kan være håndteret inden for de kommende 10 år. Den
første fase vil foruden de 81 mio. kr., der allerede er afsat til jordfor‐
ureninger, koste 659 mio. kr. De første 250 mio. kr. foreslår Venstre
skal afsættes allerede på næste års finanslov. Beslutningsforslaget er
sympatisk. Jeg er – og det kan jeg også høre at miljøministeren er
– bekymret for generationsforureningerne, og derfor bad ministeren
Danske Regioner om at udarbejde en samlet prioritering over gene‐
rationsforureningerne. Denne rapport fra Danske Regioner forelå
tilbage i marts, og i rapporten fremgik det, at prisen på at oprense
alle ti generationsforureninger er omkring 2,7 mia. kr. Det er et
meget stort beløb.
Inden sommerferien pålagde Folketinget regeringen at finde fi‐
nansiering til oprensningen så hurtigt som muligt, og det er stadig
ambitionen. Vi vil have håndteret generationsforureningerne, hvilket
også fremgår af regeringens forståelsespapir, som blev udarbejdet
ved tiltrædelsen efter valget den 5. juni 2019. Så der er noget særligt
på spil. Vi skal tage handling, og vi skal have ryddet op efter de stør‐
ste forureningssager i Danmark, således at vores børn og børnebørn
ikke kommer til at stå med en endnu større regning end den, der
ligger foran os i dag. Vi kan ikke forsvare at lade disse forureninger
gå i arv til de kommende generationer, som de er gået i arv til os.
Vi bliver dog også nødt til at anerkende, at coronakrisen og sær‐
lig den seneste udvikling betyder, at vi skal prioritere vores midler.
Det er regeringens finanslovsforslag også et klart udtryk for. Derfor
undrer det mig også, at Venstre mener, at det er ansvarligt at ville
udskrive store og dyre regninger uden konkret finansiering på et
tidspunkt, hvor den økonomiske situation ikke bare i Danmark, men
i verden er usikker. Med et beslutningsforslag om at finde 659 mio.
kr., og 250 mio. kr. allerede næste år, synes jeg ikke, det er for meget
at bede Venstre om at komme med idéer til, hvordan de penge skal
findes. Ønsker man at spare på sundhedsvæsenet, på børnehaverne,
på hjælpepakkerne, eller vil Venstre måske indføre et nyt ompriorite‐
ringsbidrag, som igen vil betyde store besparelser på eksempelvis
skoler og uddannelsesområdet og ride særlig landdistrikterne som en
mare? Vil Venstre igen stille forslag om at nedlægge regionerne og
køre endnu en omgang centralisering af folkestyre og lokaldemokra‐
ti? Eller er det måske noget helt sjette, Venstre har i tankerne, når
beslutningsforslaget skal finansieres? For finansieres – det skal det .
Vi har lært af fortidens fejl. Vi lukker ikke øjnene for farligt
affald og kemikalier i vores natur, men det er vigtigt for mig at
understrege, at der ikke er hurtige løsninger på oprensningen af
generationsforureningerne. De første skridt er blevet taget, da mini‐
steren bad regionerne om en plan, og selv om arbejdet er i gang, er
arbejdet langsigtet og vil kræve mange ressourcer; ressourcer, som
ikke findes med et fingerknips, men ved at lave ærlige prioriteringer,
som hjælper os med at klare de værste forureninger først. For det er
også vigtigt ikke at stikke blår i øjnene på folk. Alting bliver ikke
løst med et fingerknips, og vi kan ikke forvente, at alle ti generati‐
onsforureninger i Danmark er renset op inden for få år. Det vil ikke
mindst afhænge af vigtige politiske forhandlinger om økonomi og
finansiering, og Folketingets partier skal udvise oprigtig vilje og an‐
svarlighed, når det skal være slut med at sende de største jordforur‐
eninger i Danmark videre i arv til kommende generationer. Desværre
lever dette beslutningsforslag fra Venstre ikke op til kravene om
oprigtig vilje og ansvarlighed, og derfor bakker Socialdemokratiet
ikke op om beslutningsforslaget. Tak for ordet.
Kl. 20:06

Første næstformand (Karen Ellemann):
Tak til ordføreren. Der er ønske om en kort bemærkning fra hr. Jacob
Jensen, Venstre. Værsgo.

66

Tirsdag den 10. november 2020 (B 23)

Kl. 20:06

Jacob Jensen (V):
Man kan jo godt blive lidt træt en gang imellem, men nu vil jeg
prøve at lade være at blive negativ, for jeg håber faktisk, at det
her kan føre til, at det rent faktisk kan blive til noget. Vi har jo
netop, som hr. Troels Ravn siger, lavet et forslag til vedtagelse her i
Folketinget, hvor alle partierne pålægger regeringen hurtigst muligt
at finde finansiering, og så er det, man står her og smykker sig med
fine ord og siger, at det vil man gerne prioritere. Men så kigger vi
ned i det finanslovsforslag, der ligger fra regeringens side, og der er
ikke afsat en krone til formålet.
Vi kan godt stå og beskylde hinanden for en masse og sige:
Jamen så vil du nok også fyre en masse sygeplejersker. Og det kan
være skolerne eller børnehaverne, eller hvad ved jeg. Jeg ved ikke,
om jeg glemte noget på den der liste, hr. Troels Ravn læste op
af. Jeg synes helt ærligt, det er for tyndt. Hvis man vil, kan man
selvfølgelig prioritere det her, og det kommer også til at ske i det
finanslovsudspil, som vi kommer med. Selvfølgelig kan man priori‐
tere at bruge 250 mio. kr., hvis man vil. Det vil vi, og det er derfor,
vi lægger det her frem og håber på, at der så også kan være et flertal
her i Folketinget, som enten direkte igennem en vedtagelse af det
her forslag eller indirekte gennem nogle finanslovsforhandlinger kan
presse regeringen til, at man ikke sætter 0 kr. af, men at man sætter
penge af, så vi kan komme videre ned ad den vej, som vi ønsker, så
vi kan få ryddet op i de generationsforureninger, der ligger.
Kl. 20:08

Første næstformand (Karen Ellemann):
Ordføreren.

Jeg har forstået det sådan, at krigskassen skal være med til at sikre
jobs i Danmark i en coronakrisetid, så hvorfor er det ikke lige til
højrebenet for regeringspartiet at sige: Den tager vi, vi finansierer
det bl.a. via krigskassen? I den er der et milliardstort beløb, og i
forslaget her taler vi om 250 mio. kr. Det kan lade sig gøre, hvis man
vil det.
Kl. 20:10

Første næstformand (Karen Ellemann):
Ordføreren.
Kl. 20:10

Troels Ravn (S):
For regeringen er netop beskæftigelse en topprioritet, og det fremgår
også af det finanslovsforslag for 2021, den har fremsat. Grundet
covid-19-sundhedskrisen er det altafgørende for regeringen at holde
hånden under vores virksomheder og under vores jobs. Det er netop
topprioriteten. Det er på samme vis med emnet, vi debatterer her
i aften. Vi vil gerne drøfte det her i forbindelse med en finanslov.
Vi vil gerne drøfte det her emne med partier, der på ansvarlig vis
kommer og lægger en plan frem og også en plan for finansieringen.
Den mangler vi fuldstændig fra Venstres side i beslutningsforslaget
her.
Kl. 20:11

Første næstformand (Karen Ellemann):
Tak til Socialdemokratiets ordfører. Der er ikke flere korte bemærk‐
ninger til ordføreren. Den næste ordfører kommer fra Dansk Folke‐
parti, og det er hr. René Christensen. Velkommen.
Kl. 20:11

Kl. 20:08

Troels Ravn (S):
Tak for spørgsmålet. Ordføreren siger, at det skal blive til noget. Jeg
er fuldstændig overbevist om, at vi har den samme ambition og det
samme håb om, at det skal blive til noget, at vi kommer i gang med
at få renset op efter generationsforureningerne. Jeg har aldrig før set
en regering skrive i sit forståelsespapir, at man vil tage action, at
man vil tage ansvar, og at man vil håndtere de her generationsforur‐
eninger. Det har jeg aldrig tidligere set. Jeg har heller ikke tidligere
hørt om, at et Folketing, Folketingets partier, beslutter sig for et
forslag til vedtagelse, hvoraf det også fremgår, at der skal findes en
finansiering.
Så håber jeg også, at Venstres ordfører ved, at når man fremsæt‐
ter beslutningsforslag, er det god skik at anvise finansiering. Jeg har
faktisk ikke i alle mine år i politik, hverken i byrådspolitik eller
her i Folketinget, oplevet, at man fremsætter forslag, uden at man
anviser finansiering. Det håber jeg også vi kan være enige om er helt
almindeligt. Og det foregår selvfølgelig via ansvarlige forhandlinger
om eksempelvis en finanslov.
Kl. 20:09

Første næstformand (Karen Ellemann):
Hr. Jacob Jensen.
Kl. 20:09

Jacob Jensen (V):
Men finansieringen kan vi jo forhandle om, for der er muligheder.
Regeringen har selv lanceret en krigskasse, og jeg spurgte også
miljøministeren om, hvordan hun så på det, og det kan jeg jo så
spørge Socialdemokraternes ordfører om. Det her kan jo være med
til at skabe jobs. Det har vi hørt i en høring, vi havde i Miljø- og
Fødevareudvalget, hvor de virksomheder, der arbejder med det her,
samstemmende sagde: Prøv at høre, hvis I investerer i det her, vil det
ikke kun løse problemet, det kan også være med til at skabe jobs.

(Ordfører)
René Christensen (DF):
Tak for det, formand. Generationsforureninger – ja, ordet siger det
jo sådan set selv: Det er sket igennem generationer, at man har
forurenet. Men det er også gennem generationer, at der ingenting er
sket.
Michael Bundesen fra Shu-bi-dua sang jo engang først i 1980'er‐
ne »Costa Kalundborg« – da var jeg ikke så gammel, men jeg husker
den tydeligt: »Der er sket en forurening«. (René Christensen synger
denne verslinje). Vi sang jo med, og det var en ørehænger, men det
var også fuldstændig rigtigt, hvad der blev sunget. Det er snart 40
år siden, at den sang blev lavet om Harboøre Tange. Hvis man ville
være helt alene, skulle man bare tage derud, for der ville ingen være,
fordi der var så meget forurening.
Hvad er det så for en forurening, der er ved Høfde 42? Der er 15 t
– 15 t – pesticider, og der er 6 t kviksølv. Vi ved godt, at det er der –
vi gør bare ikke noget ved det. Vi prøver at inddæmme det og bruger
penge på at holde det ved lige, sådan at vi ved, hvor forureningen
er henne. Så det er en generationsforurening, og dem er der ni andre
af, og der er desværre også flere end dem. Som ministeren sagde
i sin tale, er det rigtigt, at regionerne har lavet et samlet overblik
over de ti største, som vi kender – det er også de mest farlige for
vores miljø og vores omgivelser – og det vil koste 2,7 mia. kr. at
få ryddet op efter fortidens synder. Og så er det også rigtigt, at i
forhold til de fleste af fortidens synder har virksomhederne faktisk
gjort det, de fik besked på. Landbruget forurenede jo desværre meget
længere tid, hvor landmændene fik at vide, at de skulle grave deres
brugte plastikdunke ned i jorden, og så havde man miljøbehandlet
det affald, som man havde.
Så det er jo en arv, som vi har overtaget fra vores forgængere,
og vi mener i Dansk Folkeparti, at vi skal gøre noget ved det. Vi vil
faktisk sige det i morgen ovre hos finansministeren – for jeg er så
heldig, at jeg både er formand for Miljø- og Fødevareudvalget, men
jeg er også finansordfører – og vi mener faktisk slet ikke, at det her

Tirsdag den 10. november 2020 (B 23)

er ambitiøst nok. Vi vil gå til finansministeren i morgen, og så vil vi
sige, at vi bliver nødt til at optage et lån på 2,7 mia. kr., og så må vi
i gang. Det er 270 mio. kr. årligt i en 10-årig periode. Og jeg vil bare
sige: Er det uansvarligt at låne til at rydde op her? Det er det absolut
ikke. Hvis man hører på vismændene, siger de jo, at det at optage lån
i øjeblikket med den rente, der er, bestemt ikke er uansvarligt; det
kan man roligt gøre – det er ikke strukturelt, det påvirker ikke. Vi har
været ude at låne et sted mellem 250 og 350 mia. kr. for at komme
igennem coronakrisen. Prøv lige at høre en gang: Dér snakker vi om
8 måneder, og her snakker vi om forurening, som vi har kendt til i de
sidste 50 år; vi har stadig væk ikke ryddet op, og det koster 2,7 mia.
kr.
Vi vil gå til finanslovsforhandlingerne i morgen, og så vil vi
håbe, at regeringen siger: Selvfølgelig er det ikke uansvarligt at
låne 2,7 mia. kr. over en 10-årig periode. Her kan man netop, som
der også bliver sagt af forslagsstillerne, skabe arbejdspladser, skabe
knowhow, og man kan lave de her oprydninger – desværre – i
storskala, og selvfølgelig kan vi også kapitalisere den knowhow. De
her forureninger er jo ikke et dansk fænomen; den her måde har hele
den vestlige verden jo arbejdet på fra efter anden verdenskrig og
nogle steder helt frem til starten af 1980'erne – vi stoppede heldigvis
en lille smule før.
Så derfor mener vi ikke, at vi kan blive ved. Jeg har siddet i Fol‐
ketinget siden 2007, og der har vi talt om generationsforureninger,
og der er ikke sket noget. Det er skiftende regeringer, så man skal
ikke pege fingre ad nogen, og vi har også selv været støtteparti.
Men man må bare sige, at vi står i en situation nu, hvor det ikke er
finansieringen, der er udfordringen, når vi taler om det her – det er
viljen til at gøre noget ved det. Vi mener, at tiden er inde til at gøre
det nu, og det vil vi også prøve at få regeringen til at mene i morgen
ovre i Finansministeriet, for det er jo sådan set der, det skal besluttes.
Vi har grundlaget nu; miljøministeren har igangsat, at regionerne er
kommet med grundlaget for det, og nu er det finansministeren og
regeringen, der skal levere, i forhold til at vi også finder finansierin‐
gen. Jeg og Dansk Folkeparti håber virkelig, at vi kan gøre det i
bred enighed, på tværs af partierne, således at vi kan få ryddet op
og sørget for, at den del af vores natur kommer tilbage. For hvad
gør vi den dag, hvor dæmningerne ikke holder mere, og hvor de 15
t pesticider og de 6 t kviksølv begynder at sive ud i naturen omkring
Høfde 42?
Så tak for forslaget fra Venstre, men vi håber, at vi kan løfte
opgaven ovre hos finansministeren.
Kl. 20:15

Første næstformand (Karen Ellemann):
Tak til Dansk Folkepartis ordfører. Der er ingen korte bemærkninger
til ordføreren. Den næste ordfører kommer fra Det Radikale Venstre,
og det er fru Zenia Stampe.
Kl. 20:16

(Ordfører)
Zenia Stampe (RV):
I virkeligheden minder det her beslutningsforslag jo lidt om det
beslutningsforslag, vi havde før, hvor hensigten er god, men hvor det
jo i sidste ende er et spørgsmål om penge. I det sidste stod der ikke
noget om penge; i det her står der, at regeringen skal finde pengene.
Det betyder jo så regeringen og det parlamentariske grundlag, går
jeg ud fra – man kan jo dog ikke regere uden et flertal. Og det her
er jo en kæmpe opgave – 2,7 mia. kr. – hvis vi så i øvrigt også
skal finde et nogenlunde tilsvarende beløb til biodiversitetspakken,
og hvis vi også skal finde omkring 10 mia. kr. til udtagning af
lavbundsjord, som også er en ret akut opgave. Og hvis vi skal nå
vores klimamålsætninger, begynder man bare langsomt at kunne
fornemme størrelsen af de opgaver, som ligger lige foran os og alle
sammen er ret presserende. Og vi er også meget optaget af at få løst

67

dem, men vi kommer jo ikke i mål gennem sådan et beslutningsfor‐
slag her, for det er jo en virkelig stor og på mange måder, synes
jeg også, uoverskuelig opgave at skulle nå alle de ting på så kort
tid. Og det vil jo så være vores hovedpine, for det er os, der sidder
og er parlamentarisk grundlag for regeringen. Så det bliver jo vores
hovedpine at foretage de prioriteringer, der gør, at det bliver muligt.
Jeg ved ikke, om vi kommer i mål med en bevilling på 2,7 mia. kr.,
men jeg har da en forventning om – fuldstændig ligesom i forhold
til biodiversitet – at vi kommer til at tage nogle afgørende skridt i
forbindelse med den her finanslov. Om vi kommer helt i mål, kan
jeg tvivle på, men jeg håber da, at vi kommer et stykke derhenad –
og dermed også sagt, at vi stemmer imod det her beslutningsforslag,
men jo til gengæld vil love dem, der skulle lytte med, at vi også vil
gøre vores for, at vi får det med på finansloven. Men jeg kan jo nok
ikke love, at vi kommer helt i mål i denne postgang.
Kl. 20:18

Første næstformand (Karen Ellemann):
Tak til ordføreren for De Radikale. Der er et par korte bemærkninger
til ordføreren, først fra ordføreren for forslagsstillerne, hr. Jacob
Jensen, Venstre. Værsgo.
Kl. 20:18

Jacob Jensen (V):
Tak for det. Jeg er ikke helt sikker på, at jeg forstår logikken. Man
vil gerne have løst det her. Det her kan være et skridt i den retning.
Hvis De Radikale støtter det, er det min forventning, at der vil være
et flertal, og så er det noget, man pålægger regeringen, og så skal det
jo løses. Så siger fru Zenia Stampe: Jamen der er ikke finansiering
til det. Men fru Zenia Stampe ved jo godt lige så vel som mig, at
når man er opposition, fremlægger man sine finanslovsforslag på et
tidspunkt. Det kommer vi så til at gøre lige om lidt. Og inden for den
ramme er der selvfølgelig også fundet finansiering til de forslag, vi
fremsætter her i salen, ligesom De Radikale altid har gjort det. Det
vil der selvfølgelig også være her. Så det er sådan set ligesom det,
der er vores udgangspunkt.
Men mit spørgsmål skal lyde: Kan fru Zenia Stampe se det her
som en investering, altså lidt som hr. René Christensen var inde
på? Vi taler om en coronasituation, vi har brug for arbejdspladserne,
det er det, som de virksomheder, der arbejder med det, har sagt til
os i Miljøudvalget, da vi havde høringen. Det er ovenikøbet også
en situation, hvor man siger, at hvis ikke man gør det nu, bliver
regningen sådan set bare større, for så skal man lave forskellige
inddæmninger, og den oprydning, som man skal foretage om måske
5 eller 10 år, er simpelt hen større. Så kan fru Zenia Stampe ikke se
det her også som en investering i forhold til at få det løst?
Kl. 20:19

Første næstformand (Karen Ellemann):
Ordføreren.
Kl. 20:19

Zenia Stampe (RV):
Jo, det kunne godt være, og det kan jo måske tale til fordel for,
at vi får sat endnu flere penge af til det i finansloven, og det ville
være godt. Men så må jeg lige anholde det, som hr. Jacob Jensen
startede med i forhold til finansiering. Det kan jo godt være, at
Venstre kommer med et finansieringsforslag på deres finanslov. Hvis
det er lige så hokuspokusagtigt som sidst, noget med at ændre på re‐
gionsstrukturen, og så kommer der nogle penge dryssende, så er det
svært at tage alvorligt. Men under alle omstændigheder lander det
jo på vores bord, medmindre vi greb det anderledes an, lidt ligesom
det, som egentlig var mit favoritscenarie, hvad angår biodiversiteten,
nemlig at vi, alle de partier, som gerne vil løse den her opgave,
mødtes og blev enige om opgaven, men også om finansieringen. Det

68

Tirsdag den 10. november 2020 (B 23)

synes jeg ville være mere ordentligt at foreslå end at foreslå, at nu
må regeringen bare diske op med 2,7 mia. kr. Man må da så håbe på
hr. Jacob Jensens vegne, at regeringen ikke finder dem ved bare at
hæve nogle skatter og afgifter, for så tror jeg måske ikke, at hr. Jacob
Jensen ville være så begejstret.

Kl. 20:22

Zenia Stampe (RV):
Det er der ikke, så vidt jeg husker. Men til gengæld ved vi jo, at SF
kommer med et krav, som vi ser meget velvilligt på.
Kl. 20:23

Kl. 20:20

Første næstformand (Karen Ellemann):
Fru Signe Munk.

Første næstformand (Karen Ellemann):
Hr. Jacob Jensen for sin anden bemærkning.

Kl. 20:23

Kl. 20:20

Jacob Jensen (V):
Jeg skal bare lige præcisere, at vi ikke foreslår, at man skal hoste
op med 2,7 mia. kr. Det, vi siger, er, at vi skal lægge 250 mio. kr.
ind i finansloven for 2021 med afsæt i det, som Danske Regioners
prioriteringsplan siger, så vi netop kan komme i gang med første
fase. Det er sådan set det, der er forslaget. Og så har jeg godt hørt, at
hr. René Christensen kommer med et forslag, som de vil bringe ind
til bordet. Al ære og respekt for det, men forslaget her går altså på de
250 mio. kr., bare lige så vi har det på plads.
Men jeg hører også, at fru Zenia Stampe egentlig inviterer til, at
vi kan sætte os sammen – og det vil jeg meget gerne tage imod – og
se på, om vi kan blive enige om finansieringen. Det er jeg hundrede
procent sikker på vi kan. Så kan vi også finde løsningen på det her
spørgsmål, som jeg synes bør prioriteres, også højere end mange
af de andre prioriteringer, som den regering, som fru Zenia Stampe
støtter, ellers har lavet. Jeg nævner bare den tidlige pensionsalder
som et eksempel.
Kl. 20:21

Første næstformand (Karen Ellemann):
Det er ordføreren. Værsgo.
Kl. 20:21

Zenia Stampe (RV):
Jamen så kan det jo være, at hr. Jacob Jensen bliver glad, når finans‐
loven er indgået, for jeg regner da med, at vi får gjort et indhug
i de her generationsforureninger med den finanslov, som vi sidder
og forhandler nu. Jeg kan selvfølgelig ikke love, hvad tallet bliver,
men jeg tror da, at vi tænker i de samme baner. Nu er det jo ikke
mig, der afgør, hvem der forhandler sammen – jeg kan godt prøve
at øve indflydelse på det – men jeg vil da rigtig gerne sidde i et
fælles forhandlingsrum, hvor vi så netop både snakker om opgaven
og finansieringen. Jeg synes altid, det er mere fair, at dem, der
prioriterer en indsats, også er dem, der betaler for den. Jeg er ærlig
talt sådan som medlem af et parti, der ofte finder finansiering, lidt
træt af det, når de to ting bliver adskilt, sådan at man kan få lov til
at give gaver, men ikke være forpligtet til at finde pengene. Jeg kan
egentlig ret godt lide, når de to ting hænger sammen.
Kl. 20:22

Første næstformand (Karen Ellemann):
Den næste korte bemærkning er fra fru Signe Munk, SF. Værsgo.
Kl. 20:22

Signe Munk (SF):
Tak for talen fra fru Zenia Stampe. Det lyder rigtig godt, at fru
Zenia Stampe har en forventning til, at der kommer penge til ge‐
nerationsforureningerne i finansloven. Er der i Radikale Venstres
finanslovsudspil afsat én krone til generationsforureningerne – altså i
Radikale Venstres prioriteringer til finanslovsforhandlingerne?
Kl. 20:22

Første næstformand (Karen Ellemann):
Ordføreren.

Signe Munk (SF):
Det er et rigtig godt svar, når det netop ikke fremgår af Det Radikale
Venstres ellers udmærkede finanslovsforslag. Jeg spørger selvfølge‐
lig, fordi Radikale Venstre var meget ærlige efter sidste finanslov
og sagde, at det ikke var en sag, de havde prioriteret. Så jeg er
glad for, at Radikale Venstre så ser med velvilje på SF's krav til
finanslovsforhandlingerne.
Kl. 20:23

Første næstformand (Karen Ellemann):
Ordføreren.
Kl. 20:23

Zenia Stampe (RV):
Ja, og så håber jeg også, at SF vil se velvilligt på vores ønsker. Der
er måske endda nogle, som de også selv er glade for, og som vi er
glade for, og sådan håber jeg jo, at vi ender med et finanslovsforslag,
som i øvrigt kan være startskuddet til at gøre noget ved både den
her udfordring og i forhold til biodiversitet, i forhold til lavbund. Det
er bare nogle kæmpestore opgaver, vi står foran. Jeg skulle lige til
at sige, at jeg er glad for, at jeg ikke er finansminister. Det ville da
egentlig være meget sjovt og udfordrende, men det er immer væk en
kæmpestor opgave og ikke mindst i lyset af den situation, vi står i
nu. Men jeg håber og krydser fingre for, at vi klarer den sammen.
Kl. 20:24

Første næstformand (Karen Ellemann):
Tak til den radikale ordfører. Den næste ordfører kommer fra Socia‐
listisk Folkeparti, og det er fru Signe Munk.
Kl. 20:24

(Ordfører)
Signe Munk (SF):
Tak for det. Der er vist ikke nogen i den her sal, der er i tvivl
om, at oprydning efter generationsforureningerne er en hjertesag for
SF. Beslutningsforslaget, som Venstre har fremsat, handler derfor
om en af de miljøpolitiske dagsordener, som SF konsekvent i årtier
har kæmpet med. Vi vil gerne have alle generationsforureningerne
fjernet, og det har vi kæmpet for i mange år. Derfor er vi også
meget tilfredse med, at det er lykkedes at få regeringen og de andre
støttepartier med på, at oprydningerne af generationsforureningerne
fik plads i forståelsespapiret. Derfor er vi i SF stolte af, at vi i et
samlet Folketing har vedtaget, at et enigt Folketing vil have ryddet
generationsforureningerne op, og stemte for et forslag til vedtagelse,
som SF og Venstre havde samarbejdet om.
Venstres beslutningsforslag omhandler igangsættelsen inden ud‐
gangen af 2020 af den første fase i at få renset de ti generationsfor‐
ureninger op og samtidig en samlet plan for oprydningen, så det
kan være håndteret inden for de kommende 10 år. Indholdet af
beslutningsforslaget er SF i store træk enige i, men alligevel kommer
vi ikke til at stemme for det. I SF vil vi bruge vores mulighed for at
få resultater ved bordet ved forhandlingerne om finansloven.
Oprensningen af generationsforureningerne er nemlig et hoved‐
krav fra SF ved det her års finanslov. Vi vil afsætte 750 mio. kr. over
3 år til at dække netop de generationsforureninger, som er klar til

Tirsdag den 10. november 2020 (B 23)

at blive ryddet op. Og vi vil have en plan for de næste faser, hvor
Danske Regioner har fastsat, at der er nogle generationsforureninger,
som skal kvalificeres mere i forhold til det økonomiske skøn, men
som selvsagt skal løses. Forhandlingerne om dette års finanslov er
netop skudt i gang, og i SF tror vi faktisk på, at det vil lykkes,
så der, når finansloven er færdigforhandlet, er afsat millioner til
generationsforureningerne. Så vi håber da selvfølgelig også på, at
der til vores hovedkrav er opbakning fra alle de partier, der skal
forhandle finanslov.
Venstre er jo et erfarent parti, der også har siddet med regerings‐
magten, så mon ikke Venstres ordfører også har forståelse for, at
man ikke rider på to heste, når man forhandler seriøst om en finans‐
lov? Så vi kan ikke være med til det beslutningsforslag, som Venstre
fremsætter her, selv om indholdet er rigtig fint.
Kl. 20:27

Første næstformand (Karen Ellemann):
Tak til ordføreren. Der er ønske om en kort bemærkning fra ordføre‐
ren for forslagsstillerne, hr. Jacob Jensen. Værsgo.

Kl. 20:29

Jacob Jensen (V):
Det er jeg enig i. Det var også det, jeg spurgte om før, så det er jeg
meget enig i.
Jeg vil bare spørge igen: Anerkender SF ikke, at hvis SF stemmer
for det her forslag – og så er det min fornemmelse, at der vil være et
flertal for det i Folketingssalen – så vil det blive til noget? Så skulle
man sådan set ikke forhandle videre i finanslovsforhandlingerne; så
kunne man koncentrere sig om noget andet. Er det ikke korrekt, at
hvis der var flertal her i Folketingssalen, og det ville SF have de
afgørende stemmer for at sikre, så ville det her blive gennemført,
som det ligger her? Så kunne man selvfølgelig forhandle om år 2
og år 3 og år 10. Det er også det, vores forslag lægger op til – at
man ikke kun skal sige år 1, men starte der og så bagefter lave en
plan for de resterende 9 år, så vi har en samlet køreplan. Men vil
SF's ordfører ikke anerkende, at hvis man stemte for her, så ville
det blive vedtaget, og så ville det blive gennemført, uagtet at der er
finanslovsforhandlinger i øjeblikket?

Kl. 20:27

Jacob Jensen (V):
Tak for at anerkende forslaget og egentlig også erklære sig enig i
forslaget. Det er jo ikke så underligt, for forslaget er en til en det,
som fru Pia Olsen Dyhr har været ude at foreslå inden finanslovsfor‐
handlingerne, og fru Signe Munk genbekræfter også her, at det er et
hovedkrav fra SF: 750 mio. kr. over 3 år. Hvis man kan regne lidt,
svarer det til 250 mio. kr. i 2021, og det er præcis det, som forslaget
her går ud på.
Man kan selvfølgelig undre sig lidt over, hvorfor SF så ikke bare
vælger at sige: Okay, vi stemmer for, der er flertal. Så behøver vi
sådan set ikke at stille det som et hovedkrav. Så er det klaret, så kan
vi stille et andet hovedkrav, og så får vi måske endnu mere igennem
på finansloven.
Det var bare en opfordring, man kunne prøve at overveje. Nu
ved jeg godt, at ordet binder osv. Men jeg tænker bare, at det er
lidt underligt, at man erklærer sig fuldstændig enig i forslaget – ikke
så mærkeligt, for det er jo det, man selv har været ude at sige –
og så stemmer man alligevel imod. Men fred være med det, og jeg
medgiver, at der selvfølgelig er noget forhandlingstaktik omkring
det.
Mit spørgsmål er: Er det ikke også en del af SF's tilgang, at det
her skal ses som en investering? Prisen bliver simpelt hen højere,
hvis vi venter. Der er jobs i det her. Det er en god investering at få
gjort det så hurtigt som muligt.
Kl. 20:28

Første næstformand (Karen Ellemann):
Ordføreren.
Kl. 20:28

Signe Munk (SF):
SF ser netop finansloven som den hurtigste måde at få pengene
afsat på. Der, hvor vi har sat fokus på generationsforureningerne,
er i vores grønne kickstart af den danske økonomi, netop fordi det
anlægsarbejde, det oprydningsarbejde, der ligger i at få renset gene‐
rationsforureningerne op, kan give beskæftigelse her og nu i mange
dele af landet.
Kl. 20:29

Første næstformand (Karen Ellemann):
Hr. Jacob Jensen.

69

Kl. 20:30

Første næstformand (Karen Ellemann):
Ordføreren.
Kl. 20:30

Signe Munk (SF):
Det er gentaget før, og jeg gentager det igen: SF vælger aktivt
at tage det her som en del af finanslovsforhandlingerne. Vi har et
forslag til vedtagelse, som siger, at vi hurtigst muligt skal finde den
nødvendige finansiering, at stå på. Det er for os at se helt åbenbart
at tage det i finanslovsforhandlingerne og ikke bakke op om Ven‐
stres beslutningsforslag her. Og så vil jeg også bare spørge Venstre
tilbage, om man måske ikke med den parlamentariske erfaring, man
har som et stort erfarent magtparti, godt ved, at er man en seriøs
forhandler af en finanslov, rider man ikke på to heste.
Kl. 20:30

Første næstformand (Karen Ellemann):
Den næste korte bemærkning er til fru Mai Villadsen, Enhedslisten.
Kl. 20:30

Mai Villadsen (EL):
Tak for ordet. I den her sal fylder diskussion, uenighed og polemik
jo rigtig meget, og ros nogle gange for lidt. Og jeg synes, at SF's
ordfører, fru Signe Munk, fortjener ros i den her sag. Det synes jeg
i det hele taget SF gør. Helt fra Steen Gade til Margrete Auken til
Ida Auken til Pia Olsen Dyhr og nu til fru Signe Munk har jo stået
på talerstolen dér og kæmpet en brav kamp for at få oprenset de her
generationsforureninger, og nu ser det ud til, at det måske vil lykkes.
Det giftigste i den her sag har nærmest ikke været det, der ligger i
jorden, men den træghed, der har været i det system herinde, og nu
ser det ud til, at der endelig sker noget. Så det vil jeg sådan set bare
benytte lejligheden til at sige tak til SF for, og jeg glæder mig rigtig
meget til at sidde inde i de forhandlinger i de næstkommende dage
og arbejde for, at vi faktisk får fundet pengene.
Kl. 20:31

Første næstformand (Karen Ellemann):
Ordføreren.
Kl. 20:31

Signe Munk (SF):
Nu har jeg jo spillet fodbold i rigtig mange år, og der har jeg altid
lært, at hvis man ikke kæmper helt til sidste fløjt i kampen, kan
man risikere at tabe den. Derfor vil jeg selvfølgelig sige tak til Mai
Villadsen for sin meget fine ros til jo mange mennesker, der har

70

Tirsdag den 10. november 2020 (B 23)

kæmpet den her kamp, både politisk, også i Enhedslisten, men jo i
særdeleshed også nogle ildsjæle, som står derude og forventer rigtig
meget af os, og jeg føler mig som en del af den gode flok. Der er jo
også et samlet Folketing, der kæmper den kamp.
Det er bare vigtigt at huske på, at der ikke er fløjtet det sidste
fløjt, kampen er ikke ovre, vi er ikke i mål, der kan stadig ske nogle
ting, og derfor er det jo helt centralt, at vi er et hold, der kæmper
for, at generationsforureningerne kommer på finansloven. Og jeg
oplever, at Enhedslisten er en del af det hold.
Kl. 20:32

Første næstformand (Karen Ellemann):
Fru Mai Villadsen for en anden bemærkning. Værsgo.
Kl. 20:32

Mai Villadsen (EL):
Tak for det. Nu er fru Signe Munk og jeg selv jo begge vestjyder,
og der er ydmyghed en dyd. Det er det nok de fleste steder, men tak
for anerkendelsen tilbage. Og fru Signe Munk har jo fuldstændig ret
i, at der er så mange mennesker derude, ja, rundt i hele landet, som
kæmper den her kamp, og havde det ikke været for dem, var der i
hvert fald ikke sket noget; det er jo meget rigtigt set. Og nej, der er
ikke fløjtet af endnu, så vi skal fortsat kæmpe videre.
Kl. 20:33

Første næstformand (Karen Ellemann):
Ordføreren.
Kl. 20:33

Signe Munk (SF):
Der kan jeg jo ikke andet end sige, at jeg er enig med fru Mai
Villadsen, og derudover kvittere for hendes meget positive stil over
for mig som ordfører, men også en masse andre ordførere, med at
have en rosende tilgang til andre ordførere og andre partier. Det tror
jeg dansk politik har rigtig godt af.
Kl. 20:33

Første næstformand (Karen Ellemann):
Det kan bekræftes. Tak til ordføreren for ordførertalen. Den næste
ordfører er fra Enhedslisten, og det er fru Mai Villadsen.
Kl. 20:33

(Ordfører)
Mai Villadsen (EL):
Tak for ordet, og tak til Venstre for endnu en gang at rejse proble‐
matikken og, ja, gøre opmærksom på, at vi står med nogle store
generationsforureninger og et stort problem i vores land, som skal
løses.
Det her er jo forureninger, som for det meste stammer tilbage
fra 50'erne og 60'erne, hvor man jo raskvæk desværre nedgravede
og dumpede affald uden nødvendigvis at vide bedre. Det er givet
videre generation for generation og har derfor netop fået navnet
generationsforureninger. Men nu står vi jo i en situation, hvor vi
faktisk har teknologien til at oprense de fleste af dem. Vi er klar –
det siger Danske Regioner, og det siger folkene derude – og vi skal
gøre noget. Vi kan simpelt hen ikke være bekendt at lade de næste
generationer arve f.eks. de 7 t kviksølv, der ligger ved Harboøre
Tange ved Høfde 42. Vi kan ikke tillade os stadig at lade vinylklorid
sive ud i åen ved Grindsted. Vi bliver nødt til at stoppe de forurenin‐
ger, fordi de risikerer at skade sundhed, natur og vores grundvand.
Derfor skal vi gøre noget nu.
Jeg er sådan set rigtig glad for den debat, der har været i Folke‐
tingssalen i dag, fordi den belyser, at vi er rigtig mange, der vil
gøre noget ved problemet. Jeg er i særdeleshed glad for, at det er på
tværs af Folketinget, vi ønsker det, og der er gode idéer til, hvordan

vi kan komme i gang. Jeg er fuldstændig enig med ordføreren for
Dansk Folkeparti, når han siger, at vi lige så godt kan bruge nogle
af de muligheder, der er, for at låne penge til at løse lige præcis
det her problem. Det foreslår Enhedslisten også at man gør i finans‐
loven, altså at man bruger penge fra den krigskasse, der er, som skal
stimulere arbejdskraft i vores samfund, til netop at få løst det her
problem. Så får vi skabt arbejdspladser og får sikret, at nogle af de
mennesker, som lige nu mister jobbet som følge af coronakrisen,
kan komme ud og lave noget meningsfuldt, få nogle penge for det
og samtidig gøre en enormt god gerning ved at oprense de giftige
grunde, vi har udeomkring. Det er fuldstændig logisk og klogt at
gøre lige præcis det, så det har jeg en klar forhåbning og forventning
om at regeringen selvfølgelig vil være med til.
Det er også derfor, at jeg ikke som udgangspunkt støtter det
her forslag, men det er da klart, at kommer vi ikke igennem med
at finde pengene til oprensning af generationsforureningerne i de
forhandlinger, vi er i lige nu, så vil vi selvfølgelig være åbne over
for at finde et flertal i Folketinget for at løse den her problematik,
for den er så stor, at vi ikke kan lade partifarver og -skel hernede i
Folketinget afgøre, om det bliver løst eller ej. Det skal løses.
Jeg vil også sige, at ud over generationsforureningerne har vi
et problem med de 37.000 andre forurenede grunde rundtomkring i
vores land. Og jeg kan engang imellem være bekymret for, at den
iver efter at løse det her nogle gange kan skygge for iveren efter at
gøre noget ved de andre grunde. Det må ikke ske, så derfor håber
jeg også, at vi i dag kan forpligte os på, at vi også fortsat skal sørge
for oprensning af de grunde og tilføje flere midler. Danske Regioner,
som står for det, siger jo også, at den her opgave er ved at vokse dem
over hovedet økonomisk. Det skal der også ses på.
Sluttelig vil jeg nok bare glæde mig over, at vi i dag står et sted,
som ser lysere ud, end det har gjort længe, men som fru Signe Munk
fra SF sagde på talerstolen skal man ikke sænke skuldrene, før vi
er helt i mål. Det er vi ikke endnu, men jeg håber rigtig meget, at
vi i de finanslovsforhandlinger, der er, kan få sat penge af. Og i
Enhedslisten foreslår vi, at man med krigskassen bruger 750 mio.
kr. over de næste år på at oprense generationsforureningerne, og at
vi derudover sætter 150 mio. kr. af til nogle af de andre forurenede
grunde. Tak.
Kl. 20:38

Første næstformand (Karen Ellemann):
Tak til Enhedslistens ordfører. Der er ønske om en kort bemærkning
fra hr. Jacob Jensen, Venstre. Værsgo.
Kl. 20:38

Jacob Jensen (V):
Tak for en, var jeg lige ved at sige, som altid meget positiv måde
at tage forslagene ned på, uagtet at vi kommer fra forskellige politi‐
ske fløje, eller hvad man nu skal kalde det. Jeg sidder også med i
Danske Regioners bestyrelse og er medlem af regionsrådet i Region
Sjælland og kan kun bekræfte – og jeg er meget, meget glad for det,
fru Mai Villadsen siger – at vi ikke skal lade det her overskygge
de mange, mange tusinde andre jordforureninger. Men det er også
klart, at de her fylder meget, og de er omkostningstunge og påvirker
miljøet meget, så det er derfor, der ligesom er den prioritering.
Når det er sagt, skal jeg så forstå den tilkendegivelse om, at man
måske vil komme tilbage og støtte forslaget, på den måde, at hvis
ikke Enhedslisten kommer igennem med noget, der mindst svarer til
det, der ligger her, altså 250 mio. kr. i 2021, vil man komme tilbage
og sige, at så støtter vi det her beslutningsforslag? Så synes jeg da,
vi er kommet et godt stykke, for så har vi opnået det, der ligger her,
som minimum. Så skal jeg forstå den tilkendegivelse på en sådan
måde?

Tirsdag den 10. november 2020 (B 23)

Kl. 20:39

Første næstformand (Karen Ellemann):
Ordføreren.
Kl. 20:39

Mai Villadsen (EL):
Jeg skal nok spørge min gruppe, men som udgangspunkt tænker jeg
da, at ja, det må være sådan, vi gør det. Jeg synes, det er problema‐
tisk, at man i det her forslag ikke anviser nogen finansiering, men
kan man blive enige så langt, tænker jeg da ikke, at det skal være et
problem at finde et flertal her i Folketinget, ligesom man jo tidligere
har arbejdet på at se på, om man særlig på det her område kunne
blive enige.
Kl. 20:40

Første næstformand (Karen Ellemann):
Hr. Jacob Jensen.
Kl. 20:40

Jacob Jensen (V):
Så tager jeg chancen. Jeg har ikke nået at konsultere finansordførere
eller andre, men hvis vi så siger, at vi bliver enige om, at man kan
finde finansieringen via krigskassen, for det er jo det argument, jeg
i hvert fald har fremført flere gange: Når man siger, at man vil
understøtte arbejdspladser i en coronatid og det er det, man vil bruge
krigskassen til, kan vi også finde de midler i krigskassen til netop
at understøtte de arbejdspladser, som det her vil medføre. Det har
vi fået bekræftet i udvalget under høringen, altså at det vil medføre
arbejdspladser.
Så hvis det er finansieringsforslaget, som vi kan blive enige om,
hører jeg det, som om det her faktisk går igennem som minimum,
for ellers kommer Enhedslisten tilbage til os, og så stemmer vi det
igennem i Folketingssalen. Kan jeg få en bekræftelse på det?
Kl. 20:40

Første næstformand (Karen Ellemann):
Ordføreren.
Kl. 20:40

Mai Villadsen (EL):
Nu er det jo desværre ikke Enhedslisten, der egenrådigt sidder på
krigskassen, og det er heller ikke Venstre, så derfor tror jeg, det
er lidt svært at komme efter en finanslovsforhandling, hvor alle
pengene er blevet fordelt, og derefter beslaglægge dem herinde. Men
intentionen om måske gennem lån at finde en løsning på det her
problem, som ordføreren for DF foreslog tidligere, støtter vi i hvert
fald.
Kl. 20:41

Første næstformand (Karen Ellemann):
Tak til Enhedslistens ordfører. Der er ikke flere korte bemærkninger
til ordføreren. Den næste ordfører er fra Det Konservative Folkepar‐
ti, og det er fru Mona Juul. Velkommen.
Kl. 20:41

(Ordfører)
Mona Juul (KF):
Tak for det. Tak for ordet – og tak for forslaget. Jeg er stadig væk
vikar for vores miljøordfører, og vi er nået til det sidste punkt, og det
er sådan, at de faktisk stadig væk hamrer lidt udenfor, så jeg tænker,
at de hepper på os lidt endnu.
Venstre foreslår her at pålægge regeringen inden udgangen af året
at finansiere og igangsætte første fase af oprydningen af de ti gene‐
rationsforureninger med udgangspunkt i regionernes prioritering og

71

at fremsætte en konkret plan, så oprydningen kan være håndteret
inden for de kommende ti år.
Danske Regioner har den 6. marts i år sendt en samlet plan for
de ti generationsforureninger til miljøministeren. Folketinget vedtog
også på den baggrund den 4. juni i år i enighed at pålægge regerin‐
gen at arbejde for hurtigst muligt at finde nødvendig finansiering
til oprydning af generationsforureningerne med udgangspunkt i regi‐
onernes faglige prioritering. Og derfor er det selvfølgelig også rigtig
vigtigt, at regeringen kommer op i gear og får prioriteret midlerne og
kommer i gang med at rense op.
Af de ti forureninger har regionerne planlagt oprensningsnings‐
indsatsen til et niveau, hvor det eneste, man venter på, er finansierin‐
gen. Det gælder for tre forureninger, nemlig Høfde 42, Cheminovas
gamle fabriksgrund og Kærgård Klitplantage. Derudover mener vi,
at det er nødvendigt at implementere en afværgeforanstaltning på
Collstrupgrunden og derved undgå en spredning af forurening herfra
ud i den omgivende natur.
Nu nævnte SF's ordfører noget med fodbold. Jeg har også spillet
meget fodbold, og jeg kan ikke lade være med at sige, at et godt
motto er, at man altid skal huske at spille sin fløj, selv om den er
sløj, og det vil jeg selvfølgelig også gøre her i forhold til Venstre. Vi
støtter helt bestemt intentionen i forslaget, men vi har behov for at
finde ud af, hvordan det skal finansieres.
Kl. 20:43

Første næstformand (Karen Ellemann):
Tak til ordføreren for Det Konservative Folkeparti. Og den næste
ordfører er hr. Henrik Dahl fra Liberal Alliance. Velkommen.
Kl. 20:43

(Ordfører)
Henrik Dahl (LA):
Tak for det. Jeg arbejder på en ny bog, som skal handle om politik,
og den skal handle om de tilfælde, hvor to tredjedele af befolkningen
er imod et eller andet, men problemet bare ikke kan løses alligevel.
Der er en del af den slags problemer, hvor stort set hele befolkningen
er imod, men der kan ikke gøres noget ved det, og en af de ting, som
alle er imod, men som der ikke kan gøres noget ved, er generations‐
forureninger. De har jo bare ligget der årti efter årti, og vi kan også
høre det i salen her: Der er ikke nogen, der er imod intentionen i
Venstres forslag. Der er bare ikke flertal for det, for det skal ikke lige
løses på den her måde – det skal løses på alle mulige andre måder.
Jeg tror faktisk, at hvis jeg får samlet ti eksempler på politikom‐
råder, som alle mennesker er imod, men som Folketinget ikke vil
løse, så får jeg også lavet et rigtig godt kompendium over årsager‐
ne til politikerlede. For grunden til, at der ikke er nogen, der vil
imødekomme det her forslag, er, at det ikke lige skal løses sådan,
som Venstre foreslår. Det skal løses på alle mulige andre måder, og
så forbliver det selvfølgelig uløst. Det korte af det lange er, at der
simpelt hen ikke er politisk vilje til at løse de her generationsforur‐
eninger, selv om alle siger, at det kunne være en fin idé.
Vi har også selv siddet i regering, og noget af det, der selvfølge‐
lig er med til at ødelægge den politiske vilje, er Finansministeriet,
fordi det jo selvfølgelig er sådan, at man kunne godt tænke sig at lø‐
se det her problem, men så kommer Finansministeriet og siger: Det
her kan ikke lade sig gøre. Det har vi jo selv prøvet, og det er nok
også det, som den nuværende regering kommer ud for, for pengene
skal bruges til alt muligt andet. Jeg synes, det var for dårligt, at vi
ikke fik taget hul på løse problemet, da vi selv sad i regering – men
vi havde jo desværre også et Finansministerium.
Nu vil jeg i hvert fald kvittere og sige, at jeg synes, det er et
rigtig godt forslag, og vi bakker selvfølgelig op om det, selv om
generationsforureningerne aldrig nogen sinde bliver fjernet – selv
om alle hader dem – fordi den politiske ville mangler.
Tak for ordet.

72

Tirsdag den 10. november 2020 (B 23)

Kl. 20:45

Første næstformand (Karen Ellemann):
Tak til ordføreren. Jeg kan se, at der er ønske om en kort bemærk‐
ning til ordføreren. Hr. René Christensen, Dansk Folkeparti, værsgo.
Kl. 20:45

René Christensen (DF):
Det var egentlig bare for lige at reflektere over ordførertalen, for
den var lidt filosofisk. Men det er selvfølgelig også rigtigt nok, altså
den der oplevelse af, at Finansministeriet siger, at det ikke kan lade
sig gøre. Men hvis man kigger på Finansministeriet i dag, og hvis
man kigger på Finansministeriet for 12 måneder siden, så har vi et
andet Finansministerium i dag. Vi har også nogle andre økonomiske
vismænd, end vi havde for 12 måneder siden. Det er ikke ret længe
siden, vi havde den økonomiske redegørelse, og der sad vismændene
i Finansudvalget og sagde, at det her med, at lånerammen ikke
må overstige 60 pct. af bruttonationalproduktet, skulle vi sådan set
hoppe op og falde ned på. For Danmark var et så anerkendt land ude
i verden, så vi kunne sagtens blive triple-A-ratet alligevel. Vi skulle
stimulere økonomien.
Det her forslag – den måde, Dansk Folkeparti foreslår det på,
altså ved at sætte det her i gang via lånoptagelse – er jo netop at
stimulere økonomien. Så man kan sige, at både Finansministeriets
embedsmænd og de økonomiske vismænd jo siger, at når man tager
lån i de her tider, med de renter, der er, så er det ikke farligt, fordi
det ikke er strukturelt. Det er jo ikke en driftsudgift, vi sætter i gang
fra nu af og til evighed. Det er over en 10-årig periode, og så er vi
færdige, og så har vi forrentet vores penge også. Så tror ordføreren
da ikke på, at hvis vi var flere, der ligesom kunne blive enige om,
hvordan vi ville gøre det, så står vi faktisk et andet sted nu, end vi
tidligere i fællesskab har stået?
Kl. 20:47

Første næstformand (Karen Ellemann):
Ordføreren.
Kl. 20:47

Henrik Dahl (LA):
Altså, nu er der selvfølgelig et vist element af polemik i at ville lave
en bog om ting, som alle er imod, men som Folketinget ikke vil løse.
Jeg har tænkt mig at lave bogen, for det har altid undret mig, for man
skulle tro, at her var nogle gratis muligheder for at blive populær.
Alle hader et eller andet, men vi får bare ikke gjort noget ved det.
Det lyder som et fornuftigt forslag, men sagen er jo bare, at der ikke
er et flertal for at gøre det her. For så risikerer man jo, at Dansk
Folkeparti får æren for det, og så er der en hel masse andre, der ikke
får æren for det – og så bliver problemet ikke løst alligevel. Så det er
selvfølgelig helt rigtigt, men sådan er politik, og det ved ordføreren
selvfølgelig også godt.
Kl. 20:47

Første næstformand (Karen Ellemann):
Så er der ikke flere korte bemærkninger til ordføreren. Den næste
ordfører kommer fra Alternativet, og det er hr. Torsten Gejl.
Kl. 20:47

(Ordfører)
Torsten Gejl (ALT):
Den bog, som den forrige ordfører, hr. Henrik Dahl fra Liberal
Alliance, har tænkt sig at skrive, glæder jeg mig til at læse. Jeg tror,
at der kan skrives masser af eksempler på, at partier i den ene side
af Folketinget har kæmpet rigtig længe for at løse et problem, og
når det så er ved at være løst, springer partier fra den anden side af
Folketinget op som trold af en æske og forsøger at tage æren for det.

Jeg håber, at forfatteren vil tage eksempler med fra begge sider af
salen. Jeg håber dog også, at hr. Henrik Dahl, hvis han bruger den
her historie som eksempel, vil nævne, at det er en af de sager, der
bliver løst, for det tror jeg faktisk at den er ved at blive.
Jeg er glad for det her beslutningsforslag, som sætter yderligere
fokus på generationsforureningerne og yderligere pres på regeringen
til at finde penge til det. Jeg synes, det tyder på, at vi bliver den
generation, som får ryddet op i generationsforureningerne, og det
glæder jeg mig rigtig, rigtig meget til at opleve.
Vi mener også, at lånefinansiering vil være en fin idé. Og hvis
DF kan lokke finansministeren til at låne 2,7 mia. kr. til en super
rente, står vi jo i en helt ny situation, og så vil vi i hvert fald kigge
meget velvilligt mod DF fra Alternativets side.
Vi synes, det er et fint beslutningsforslag, som på mange måder
kopierer SF's planer om at afskaffe generationsforureningerne, og
der vil vi gerne støtte originalen og støtte SF's ønske om at finde
pengene på finansloven, når vi kommer i de forhandlinger. Æres den,
der æres bør. Og det her synes jeg at SF har arbejdet for i mange år,
og de navngivne personer har også været linet op, altså de personer,
der har båret det arbejde for, at vi bliver den generation, som får has
på generationsforureningerne.
Kl. 20:49

Første næstformand (Karen Ellemann):
Tak til Alternativets ordfører. Der er ingen korte bemærkninger til
ordføreren, så dermed skal jeg byde velkommen til den næste ordfø‐
rer, og det er ordføreren for forslagsstillerne, hr. Jacob Jensen fra
Venstre. Velkommen.
Kl. 20:50

(Ordfører for forslagsstillerne)
Jacob Jensen (V):
Tak for det, og tak for en, synes jeg faktisk på mange måder, god
og saglig debat. Jeg glæder mig også til at læse den bog, som hr.
Henrik Dahl annoncerede her, for jeg tror, at den kan blive meget
både underholdende og lærerig for os alle sammen.
Jeg havde egentlig lavet et manuskript om alle generationsforure‐
ningerne og alle de forfærdelige ting, som også de mennesker, der
lever ude omkring og som naboer til dem, oplever, og den bekym‐
ring, de har. Men jeg vil egentlig springe væk fra mit manuskript, for
vi har været rundt om de ting så mange gange. Vi har været rundt
om dem i et antal samråd. Vi har, som også fru Signe Munk nævnte,
haft en forespørgselsdebat her initieret af SF og Venstre, hvor vi
også fik samlet et samlet Folketing bag et forslag til vedtagelse, som
skulle pålægge regeringen snarest muligt – eller var det »hurtigst
muligt«, formuleringen lød? – at finde finansiering til det her formål.
Der har været et utal af udvalgsspørgsmål. Vi har haft en høring,
hvor også Danske Regioner var repræsenteret, og virksomheder, som
arbejder med formålet, var repræsenteret, og de gav også udtryk
for, at der egentlig ikke var noget at vente på. Der var lavet en
prioriteringsplan; Danske Regioner havde gjort det, som man var
blevet bedt om; virksomhederne stod klar, og der var ovenikøbet
ledig kapacitet, fordi coronakrisen kradsede, og man kunne dermed
sætte aktiviteter i gang som en del af coronaberedskabet og samtidig
også få løst det her problem. Det er rigtigt, der er blevet sagt, at man
har talt længe om det, og at der er blevet gjort mindre ved det, og det
gælder skiftende regeringer. Ingen skal gøre sig bedre, end de er.
Som jeg ser det, er tiden også moden til det ud fra den betragt‐
ning, at teknologien jo også nu er klar ikke nødvendigvis til at kom‐
me i bund med alle ti, men i hvert fald så klar, at man har rigeligt
at kunne gå i gang med i den første planperiode og så undervejs
udvikle de teknologier, der skal til for at komme helt i mål. Det
er også det, forslaget lægger op til, netop at få sat gang i første
planperiode og dermed se, at der nu kommer til at ske noget, men
samtidig også at få lavet en køreplan for en 10-årig periode, så vi

Tirsdag den 10. november 2020 (B 23)

ligesom kan sige til de mennesker, der bor derude i områderne, at de
kan regne med, at de inden for 10 år – og det kan godt virke som
lang tid, men hvis man har ventet på det i utallige generationer, er 10
år måske overskueligt – har sikkerhed for, at vi så er i mål.
Jeg tror sådan set også, som det er blevet sagt – jeg tror også,
det var under høringen – af virksomhederne og også af andre, at
regningen simpelt hen vil blive større. Den økonomiske regning vil
blive større, hvis vi venter en generation mere. Det vil betyde, at
vi skal lave sådan, kan man sige, mellemforanstaltninger, altså hvor
man sikrer noget inddæmning og i det hele taget laver ting, som ikke
kommer i bund med det, men så man bare holder status quo, og det
miljø, som er påvirket af de her generationsforureninger, risikerer
virkelig at blive ramt, og dermed vil den oprydning, der så skal finde
sted, være langt, langt mere omfattende. Så regningen ville være
større, hvis vi venter.
Som sagt tror jeg også på det, som blev sagt under høringen
i Folketingets Miljø- og Fødevareudvalg, nemlig at der faktisk er
arbejdspladser i det her, så det vil også være en god investering i en
tid, hvor vi netop har brug for alle de arbejdspladser og den aktivitet,
som der kan skaffes. Så det vil også give et samfundspositivt afkast.
Som nævnt har vi vedtaget et forslag til vedtagelse i Folketinget,
som alle partier står bag, og som pålægger regeringen at arbejde med
det her hurtigst muligt. Det havde jeg sådan set forventet så ville
være i det udspil til en finanslov, som regeringen ville komme med,
men det var så ikke tilfældet, for der var ikke sat nogen penge af til
det.
Jeg synes, at når man lytter til de partier, som har været her i
dag, var det vel egentlig forventeligt med de svar, der er blevet givet.
Regeringspartiet siger, at man gerne vil gøre det, men man sætter
ikke nogen penge af til det, og så skoser man os for en hel masse –
at vi vil fyre i den offentlige sektor, og jeg ved ikke hvad. Jeg synes,
det var et meget useriøst indlæg.
Til gengæld synes jeg, der var meget seriøse indlæg fra faktisk
mange andre partier, også fra SF, som egentlig kvitterer for forslaget,
og det er jo ikke så underligt, for det matcher det, som SF selv
mener, og det sagde fru Signe Munk også fra talerstolen at det gør.
Men af forhandlingstekniske eller taktiske overvejelser siger man,
at man stemmer imod det her for til gengæld at satse på, at man
får det igennem i finansloven – og den manøvre er jeg så ikke helt
enig i, men det skal jeg slet ikke blande mig i; det er selvfølgelig
en vurdering, som SF og SF alene skal foretage – og så ser man
resultatet ad den vej.
Kl. 20:54

Jeg håber så til gengæld, at forslaget her har været med til at
lægge det pres ind på finanslovsforhandlingerne – uagtet at vi for‐
venteligt ikke kommer til at være med til slut, men nu kommer vi
så over til sættemødet her, og så må vi jo se – som gør, at man
også fra SF's side kan bruge det til at sige til regeringen: Hvis
ikke det kommer igennem her, har vi altså nogle andre muligheder.
Tilsvarende hørte jeg også fru Mai Villadsen fra Enhedslisten sige,
at man ville komme tilbage og sige til et flertal i Folketinget, som
der jo tydeligvis er, at hvis ikke man mindst opnår det, som der
ligger her i finanslovsforhandlingerne, går man tilbage og tager den
i Folketingssalen. Det synes jeg egentlig var meget snusfornuftigt –
med al respekt for, at man skal hjem og spørge gruppen osv. osv., det
kender jeg alt for godt til, men det er jo selvfølgelig sådan, det nu
engang må være.
De Radikale var også positive og talte lidt om finansieringen, og
det klæder altid De Radikale at tale om finansieringen. Det er vi
meget enige i, og det skal vi også nok vise, når vi får præsenteret
vores finanslovsforslag. De Radikale har så ikke selv sat penge af til
det, kunne man høre i et svar til SF, så på den måde var det måske
lidt en gratis omgang, at man lagde os i munden, at vi sagde til
regeringen, at vi skal finde finansieringen, mens Radikale selv sagde

73

til SF, at SF skal finde finansieringen, men sådan kan man jo blive
ved.
Det, der er det vigtige med det her forslag, er, at vi sådan set
kommer i gang med det, som der er efterspørgsel på, nemlig hand‐
ling. Og der er ikke noget at vente på. Der er en køreplan, der er en
prioriteringsliste, og der er et velvilligt Folketing, som har vedtaget
et forslag til vedtagelse, som siger, at det skal vi gøre hurtigst muligt,
og nu er der så selvfølgelig nogle finanslovsforhandlinger, hvor jeg
har stor respekt for at man vil forsøge at få resultatet igennem. Det
håber jeg også at man kan. Ellers er vi i hvert fald parate til at hjælpe
alt det, vi overhovedet kan, for det er vigtigt for de mennesker, der
bor derude, og som har boet med en usikkerhed og bekymring i alt,
alt for mange år. Det er selvfølgelig også vigtigt for miljøet, som jo
er det, det handler om, altså at vi får renset op så hurtigt, som det kan
lade sig gøre.
Så jeg skal bare slutte med at sige tak for alle bemærkningerne.
Og jeg var næsten lige ved at sige pøj-pøj til dem, der skal være med
i finanslovsforhandlingerne, men vi er som sagt klar, og vi vil gerne
hjælpe med alt det, vi overhovedet kan. Tak.
Kl. 20:57

Første næstformand (Karen Ellemann):
Tak til ordføreren. Der er ønske om en kort bemærkning fra fru
Signe Munk fra SF.
Kl. 20:57

Signe Munk (SF):
Tak for et vedholdende arbejde efter nogen tids måske nølen, da
Venstre selv var i regering, men der er gjort et ærligt og solidt stykke
arbejde af Venstre omkring generationsforureningerne. Vi har også
en fin debat i dag. Det ærlige svar fra SF var måske ikke helt det,
ordføreren opsummerede ved at sige, at det er af taktiske grunde –
det er jo af en helt ærlig grund. Den første og hurtigste finansierings‐
vej til at finde penge til at oprense generationsforureningerne er for
SF at se finanslovsforhandlingerne.
I diskussionen om, hvor pengene skal findes henne, tror jeg man
skal passe på med at bilde sig selv ind, at det stopper ved den her
finanslov – der kommer flere faser. SF har tidligere været ude og
foreslå, at man skulle lave en kemikalieafgift og bruge de penge til
at få renset generationsforureningerne op. Det var jo så viseligt i det
forslag, at det var en afgift på det, der forurener, som kunne bruges
til at rydde alt det skidt op, der ligger i jorden.
Kunne Venstre forestille sig at bakke sådan et forslag til at finan‐
siere oprensningen af generationsforureningerne op?
Kl. 20:58

Første næstformand (Karen Ellemann):
Ordføreren.
Kl. 20:58

Jacob Jensen (V):
Jeg kan godt lide princippet: at forureneren betaler. Det tror jeg er
sådan et grundlæggende princip, men der ligger selvfølgelig alle
mulige forudsætninger inde i det som en overskrift. Jeg ville egentlig
helst undgå at lave ekstra skatter og afgifter i en tid, hvor vi i forve‐
jen kæmper med at bevare konkurrenceevnen og jobs i Danmark –
det må jeg sige. Og når jeg ser på, hvilke muligheder vi har – og vi
skal som sagt nok vise, hvor vi er henne i forhold til finansieringsde‐
len – så tænker jeg bare, at når man taler meget varmt for at skulle
holde hånden under arbejdspladser med den såkaldte krigskasse, må
det være et oplagt sted, så vi undgår at skulle lægge ekstra afgifter
på nogen, som i forvejen kæmper med næb og kløer for at holde
tingene sammen i en svær tid. Så det skal være mit svar.
Men jeg er også med på, at man ikke stemmer for et beslutnings‐
forslag. Og det har slet ikke noget at gøre med, at jeg er polemisk

74

Tirsdag den 10. november 2020 (FM )

her, altså at et forslag ikke kommer fra en selv, og hvem der får
æren for det og sådan noget. Det er jeg helt med på. Det er også det
her med, at det er i finanslovsforhandlingerne, man finder pengene
helt konkret – det er helt rigtigt. Jeg tænker bare, at hvis vi vedtog
det her i Folketingssalen, var det jo gennemført, så ville det jo
blive gennemført, og så kunne man koncentrere os om nogle andre
prioriteringer på finansloven. Men al respekt for arbejdet i øvrigt til
SF's ordfører.
Kl. 20:59

Første næstformand (Karen Ellemann):
Fru Signe Munk for en anden bemærkning.
Kl. 20:59

Signe Munk (SF):
Jeg vil blive lidt ved det her med kemikalieafgiften, for det er jo
både sådan i miljøpolitikken og i klimapolitikken, at Venstre har
gode ambitioner – er det mit indtryk – og i teorien er klar på, at
forureneren skal betale, men når vi så konkret går ned og diskuterer
en afgift, så handler det mere om et skattestop, og at afgifterne
ikke må stige; og så falmer miljø- og klimabekymringerne engang
imellem. Så jeg håber da, at Venstre vil overveje, om det faktisk
engang imellem skal det være forureneren, der en gang betaler, også
når det er erhvervslivet.
Kl. 21:00

Første næstformand (Karen Ellemann):
Ordføreren.
Kl. 21:00

Jacob Jensen (V):
Nu kan man sige, at det er rigtigt, at vi har et skattestop. Det holder
vi meget af, og vi beskytter det i forhold til de ting, vi går med til.
Men lige præcis på miljøområdet har vi faktisk netop den krølle, at
hvis der er nogle særlige miljøspørgsmål, har vi den mulighed, altså
i vores politik. Så det er ikke, fordi det er skattestoppet i sig selv,
der forhindrer det. Jeg har det bare sådan, at hvis vi kunne finde
alternativer – og det kan vi, jævnfør det, jeg lige sagde før – så vil
altså jeg foretrække det i lige præcis den tid, vi er i nu, hvor vi
ikke har brug for at skulle lægge yderligere byrder på nogle, som i
forvejen har vanskeligt ved at holde arbejdspladserne i Danmark.
Kl. 21:00

Første næstformand (Karen Ellemann):
Den næste korte bemærkning er fra hr. Troels Ravn, Socialdemokra‐
tiet. Værsgo.
Kl. 21:00

Troels Ravn (S):
Tak. Jeg vil blot i al sin enkelhed spørge ordføreren, om ordføreren
nogen sinde tidligere har set en regering, der ved sin tiltrædelse
skriver ind i et forståelsespapir, at man vil håndtere generationsfor‐
ureningerne og tage ansvar. Har partiet Venstre eksempelvis nogen
sinde taget et tilsvarende skridt? Og har netop ikke de formuleringer
bragt os noget tættere på, at vi kan komme i gang, at vi kan få gjort
noget konkret ved generationsforureningerne og en oprensning?
Kl. 21:01

Første næstformand (Karen Ellemann):
Spørgeren.
Kl. 21:01

Jacob Jensen (V):
Det korte svar til de to spørgsmål er nej og nej. For det handler
jo netop ikke om, hvad der står på et stykke papir, for det kan
hverken miljøet eller de mennesker, der bor ude i området, bruge

til noget som helst, for nu at sige det helt ærligt. Man kan bruge
til noget, at man indgår politiske aftaler her i salen eller med et
flertal, eksempelvis i et finanslovsforhandling, som reelt set gør den
forskel. Og jeg giver altså ikke meget – undskyld, med al respekt
for forståelsespapiret – for det, der står i sådan et papir, når man
gang på gang kan se, at så udskyder vi lige, og så gør vi lige, og så
henvises til, at der ikke er lavet en plan, og der så er nogle andre
undskyldninger. Der er ikke flere undskyldninger. Planen er der, og
der er et velvilligt, ja, faktisk et enigt Folketing, som ønsker, at det
her skal gennemføres.
Så jeg håber inderligt, at regeringen lytter, og det tror jeg også
at regeringen gør, for ellers har jeg hørt, i hvert fald fra fru Mai
Villadsen, at der er et flertal uden om regeringen, der gennemtrumfer
det her i stedet for.
Kl. 21:02

Første næstformand (Karen Ellemann):
Hr. Troels Ravn.
Kl. 21:02

Troels Ravn (S):
Jamen netop i forlængelse af forståelsespapiret er det jo også her i
debatten både af miljøministeren og mig blevet sagt, at forhandlinger
foregår i forbindelse med finansloven, og at regeringen gerne vil
drøfte de her emner. Og er det så ikke rigtigt – og nu kan jeg så håbe
på at jeg kan få et ja og ikke et nej – at det nærmest er uhørt, at
man ikke ved fremlæggelsen af politiske beslutningsforslag har en
finansiering, en anvisning på en finansiering? Er det ikke god skik,
at man har det? Det har jo vist sig ved det her beslutningsforslag, at
det var totalt væk, at der ikke var nogen anvisning fra partiet Venstre
til deres eget beslutningsforslag. Er det ikke nærmest uhørt?
Kl. 21:03

Første næstformand (Karen Ellemann):
Ministeren.
Kl. 21:03

Jacob Jensen (V):
Jeg har rost alle andre partier, men jeg kan simpelt hen ikke i den
her diskussion rose Socialdemokraternes ordfører. Undskyld, det er
ikke noget personligt, men den tilgang, det at tage det her så useriøst
og den måde at diskutere tingene på har jeg meget svært ved at
håndtere.
Men når det er sagt, har vi jo selvfølgelig et finanslovsforslag, og
der kommer vi også med en finansiering til det her spørgsmål, og
det kan hr. Troels Ravn være fuldstændig tryg ved. Altså, polemik
kan man selvfølgelig godt have meget gavn og glæde af, men det har
man bare ikke ude i de områder, hvor man står og venter på – igen
og igen, fordi der mangler handling bag de ord, som man har skrevet
i sit forståelsespapir.
Kl. 21:03

Første næstformand (Karen Ellemann):
Tak til Venstres ordfører og ordføreren for forslagsstillerne.
Da jeg kan se, at der ikke er flere, der har bedt om ordet, er
forhandlingen nu sluttet.
Jeg foreslår, at forslaget henvises til Miljø- og Fødevareudvalget.
Hvis ingen gør indsigelse, betragter jeg det som vedtaget.
Det er vedtaget.

Tirsdag den 10. november 2020 (FM )

Kl. 21:03

Meddelelser fra formanden
Første næstformand (Karen Ellemann):
Så er der ikke mere at foretage i dette møde.
Folketingets næste møde afholdes i morgen, onsdag den 11. novem‐
ber 2020, kl. 13.00.
Jeg henviser til den dagsorden, der fremgår af Folketingets hjem‐
meside.
Mødet er hævet. (Kl. 21:04).

75

