Fredag den 27. august 2021 (D)

1

Folketinget Jeppe Bruus som medlem for den resterende del af inde‐
værende funktionsperiode i stedet for medlem af Folketinget Jesper
Petersen.
Den pågældende er herefter valgt.

136. møde
Fredag den 27. august 2021 kl. 10.00
Dagsorden
1) Indstilling fra Udvalget til Valgs Prøvelse:
Godkendelse af stedfortræder som ordinært medlem af Folketinget
for Tommy Ahlers (V).
2) Spørgsmål om meddelelse af orlov til og indkaldelse af sted‐
fortræder for medlem af Folketinget Bjørn Brandenborg (S).
3) Indstilling fra Udvalget til Valgs Prøvelse:
Godkendelse af stedfortræder som midlertidigt medlem af Folketin‐
get for Bjørn Brandenborg (S).
4) Eventuelt: 2. behandling af lovforslag nr. L 240:
Forslag til lov om fornyelse af overenskomster og aftaler for syge‐
plejersker.
Af beskæftigelsesministeren (Peter Hummelgaard).
(Fremsættelse 26.08.2021. 1. behandling 26.08.2021. Betænkning
26.08.2021. Ændringsforslag nr. 6 af 27.08.2021 uden for betænk‐
ningen af Jacob Mark (SF)).

Det første punkt på dagsordenen er:
1) Indstilling fra Udvalget til Valgs Prøvelse:
Godkendelse af stedfortræder som ordinært medlem af Folke‐
tinget for Tommy Ahlers (V).
Kl. 10:01

Forhandling
Fjerde næstformand (Trine Torp):
Fra Udvalget til Valgs Prøvelse har jeg modtaget indstilling om,
at 3. stedfortræder for Venstre i Københavns Storkreds, fru Anne
Rasmussen, godkendes som ordinært medlem af Folketinget fra og
med den 12. august 2021, da Tommy Ahlers nedlagde sit mandat
pr. 11. august 2021. Det bemærkes, at 1. og 2. stedfortræder har
meddelt, at de ikke ønsker at overtage det ledige mandat.
Er der nogen, der ønsker ordet? Da det ikke er tilfældet, går vi til
afstemning.
Kl. 10:01

Kl. 10:00

Meddelelser fra formanden
Fjerde næstformand (Trine Torp):
Mødet er åbnet.
Socialdemokratiets folketingsgruppe har meddelt mig, at den har
udpeget medlem af Folketinget Bjørn Brandenborg som medlem af
Tilsynsrådet vedrørende beskæftigelsen af de indsatte i kriminalfor‐
sorgens institutioner for den resterende del af indeværende funkti‐
onsperiode i stedet for Jeppe Bruus.
Den pågældende er herefter valgt.
Socialdemokratiets folketingsgruppe har meddelt mig, at den med
virkning fra den 17. august 2021 har udpeget medlem af Folketinget
Leif Lahn Jensen som statsrevisor i stedet for medlem af Folketinget
Jesper Petersen, der blev udpeget som uddannelses- og forsknings‐
minister den 16. august 2021.
Den pågældende er herefter valgt.
Socialdemokratiets folketingsgruppe har meddelt mig, at den til
Danmarks Nationalbanks repræsentantskab har udpeget medlem af

Afstemning
Fjerde næstformand (Trine Torp):
Der stemmes om udvalgets indstilling, og der kan stemmes.
Afstemningen er afsluttet.
For stemte 103 (S, V, DF, SF, RV, EL, KF, NB, LA, ALT, KD, Orla
Østerby (UFG), Sikandar Siddique (UFG), Simon Emil AmmitzbøllBille (UFG) og Uffe Elbæk (UFG), imod stemte 0, hverken for eller
imod stemte 0.

Kl. 10:02

Samtykke til behandling
Formanden (Henrik Dam Kristensen):
Det punkt, som er opført som nr. 4 på dagsordenen, kan kun med
Tingets samtykke behandles i dette møde.

2

Fredag den 27. august 2021 (UVP )

Kl. 10:05

Kl. 10:02

Afstemning

Afstemning

Fjerde næstformand (Trine Torp):
Der stemmes om samtykke til behandling af dagsordenens punkt 4.
Der skal som bekendt tre fjerdedeles flertal til et sådant samtykke.
Der kan stemmes.
Jeg hører, at skærmbilledet er spejlvendt. Vi får lige kigget på
teknikken.
Afstemningen er afsluttet.

Fjerde næstformand (Trine Torp):
Der stemmes om udvalgets indstilling, og der kan stemmes.
Afstemningen er afsluttet.

For stemte 87 (S, V, SF, RV, KF, NB, LA, KD, Orla Østerby (UFG)
og Simon Emil Ammitzbøll-Bille (UFG)), imod stemte 20 (DF, EL,
Sikandar Siddique (UFG) og Uffe Elbæk (UFG)), hverken for eller
imod stemte 0.
Dispensationen er givet.

Det næste punkt på dagsordenen er:
2) Spørgsmål om meddelelse af orlov til og indkaldelse af sted‐
fortræder for medlem af Folketinget Bjørn Brandenborg (S).
Kl. 10:04

Udvalgets indstilling er vedtaget enstemmigt med 109 stemmer.
[For stemte 109 (S, V, DF, SF, RV, EL, KF, NB, LA, KD, Orla
Østerby (UFG), Sikandar Siddique (UFG) og Simon Emil Ammitz‐
bøll-Bille (UFG), imod stemte 0, hverken for eller imod stemte 0.]

Det sidste punkt på dagsordenen er:
4) 2. behandling af lovforslag nr. L 240:
Forslag til lov om fornyelse af overenskomster og aftaler for
sygeplejersker.
Af beskæftigelsesministeren (Peter Hummelgaard).
(Fremsættelse 26.08.2021. 1. behandling 26.08.2021. Betænkning
26.08.2021. Ændringsforslag nr. 6 af 27.08.2021 uden for betænk‐
ningen af Jacob Mark (SF)).
Kl. 10:05

Fjerde næstformand (Trine Torp):
Bjørn Brandenborg (S) har søgt om orlov fra den 16. september
2021, jf. forretningsordenens § 41, stk. 4.

Forhandling

Hvis ingen gør indsigelse, vil jeg betragte det som vedtaget, at der
meddeles orlov som ansøgt, og at stedfortræderen indkaldes som
midlertidigt medlem.
Det er vedtaget.

Fjerde næstformand (Trine Torp):
Der er stillet ændringsforslag.

Det næste punkt på dagsordenen er:
3) Indstilling fra Udvalget til Valgs Prøvelse:
Godkendelse af stedfortræder som midlertidigt medlem af Fol‐
ketinget for Bjørn Brandenborg (S).

Ønsker nogen at udtale sig? Det gør hr. Jacob Mark fra Socialistisk
Folkeparti. Værsgo.

Kl. 10:04

Forhandling
Fjerde næstformand (Trine Torp):
Fra Udvalget til Valgs Prøvelse har jeg modtaget indstilling om, at
2. stedfortræder for Socialdemokratiet i Fyns Storkreds, Alexander
Grandt, godkendes som midlertidigt medlem af Folketinget fra og
med den 16. september 2021 i anledning af Bjørn Brandenborgs
orlov. Det bemærkes, at 1. stedfortræder ikke har mulighed for at
indtræde under denne orlov.
Er der nogen, der ønsker ordet?
Da det ikke er tilfældet, går vi til afstemning.

Jeg skal gøre opmærksom på, at der efter dagsordenens offentliggø‐
relse er stillet ændringsforslag nr. 6, uden for betænkningen, af Jacob
Mark (SF), som kun med tingets samtykke kan behandles i dette
møde. Hvis ingen gør indsigelse, betragter jeg samtykket som givet.
Det er givet.

Kl. 10:06

(Ordfører)
Jacob Mark (SF):
Tak for det. På skoleområdet var der engang en fantastisk klog
meningsdanner, der sagde: Træd varsomt, thi her bliver mennesker
til. Sådan har jeg det i virkeligheden også i forhold til det store vel‐
færdsområde, hvor vi i fremtiden får brug for alle de her fantastiske
mennesker til at tage hånd om os på sygehusene, sørge får tryghed
på fødegangene, passe på vores børn ude i daginstitutionerne og i
det hele taget sikre, at vi kan gå trygge på arbejde, og at der er et
sikkerhedsnet for alle mennesker. Min bekymring er, at man med
det her indgreb ikke træder varsomt, at man kommer til at efterlade
ikke kun sygeplejerskerne, men også de andre faggrupper, som i
årtier har oplevet skæve lønninger, uligeløn og svære vilkår som en
begrænsning for at udleve den drøm, de havde, da de uddannede sig,
altså at vi med det her indgreb ikke kan tiltrække alle de mennesker i
fremtiden, og at de bliver afmægtige og siger fra.
Derfor forsøger vi også at stille en række ændringsforslag, og
det er derfor, jeg har taget ordet her ved andenbehandlingen for at
redegøre for dem. Det første ændringsforslag er det vigtigste. Det
handler om at sikre økonomi til den lønstrukturkomité , der nu skal
nedsættes for at komme med anbefalinger til, hvordan man kan ska‐

Fredag den 27. august 2021 (L 240)

be mere ligeløn mellem de ansatte i den offentlige sektor i fremtiden.
Vi er bange for, at hvis man ikke afsætter økonomi, altså hvis der
ikke ligger en pose penge til fordeling til at rette op på de ulige
lønninger i fremtiden, bliver det her bare endnu en syltekrukke. Kva‐
litet koster. Det vil koste noget at rette op på lønningerne, og hvis
man ikke sætter økonomi af, frygter vi, at der så bare kommer endnu
en overenskomstforhandling, hvor regionerne og kommunerne reelt
ikke har mulighed for at ændre på de her urimelige strukturer. Jeg
håber og opfordrer til, at det flertal, der kunne være muligt, hvis
f.eks. Socialdemokratiet og Radikale stemte med os – for det gør
Dansk Folkeparti og Enhedslisten – vil være med på at sætte penge
af til at rette op på de her ulige lønninger.
Det andet ændringsforslag er mindre vidtgående, men stadig vig‐
tigt. Når man nedsætter en lønstrukturkomité, som skal kigge på de
er ulige lønninger, så er det jo vigtigt, at man tager det seriøst, og at
man forpligter sig til at tage de anbefalinger op, som kommer fra den
lønstrukturkomité, men det ligger der ikke noget om i lovforslaget.
Jo, det er rigtigt, at det skal præsenteres for partierne, men vi stiller
altså et ændringsforslag om, at man forpligter sig til at indkalde til
forhandlinger omkring de her anbefalinger.
Det tredje ændringsforslag er endnu mindre vidtgående. Det
handler om, at alle Folketingets partier har et ansvar. Det gælder
ikke kun dem, der stemmer for lovindgrebet, men alle Folketingets
partier, for vi har alle sammen et ansvar for – og det har vi haft siden
1969, hvor man lavede tjenestemandsreformen – at få ændret på den
her ulige lønstruktur, der er i den offentlige sektor. Lige nu lægger
ministeren kun op til, at invitere dem, der stemmer for indgrebet, og
det kommer vi formentlig ikke til, idet jeg ikke regner med, at de her
ændringsforslag bliver imødekommet. Men det mindste, man kunne
gøre, og det har sygeplejerskerne også opfordret til, er at invitere alle
partier med. Det synes jeg også er i folkestyrets ånd.
Til gengæld kommer vi til at trække det ændringsforslag, som er
blevet stillet uden for betænkningen – det er det ændringsforslag, der
hedder ændringsforslag nr. 6, uden for betænkningen – tilbage. Det
er et ændringsforslag, der handler om, at der skal være en deadline
for lønstrukturkomitéens arbejde. Lønstrukturkomitéen er jo blevet
nedsat efter henvendelse fra FH, og i FH's brev står der, at man vil
have en deadline, der hedder maj 2022. Vi har, fordi det står uklart
i lovforslaget, og fordi vi ikke har kunnet få svar fra ministeren
i går, stillet det her ændringsforslag uden for betænkningen for at
sikre den deadline, som FH selv har præsenteret og foreslået. Nu er
der jo gået noget tid siden maj, hvor FH fremlagde det her, og det,
som ministeren har lovet, siden vi stillede det her ændringsforslag,
er umiddelbart efter behandlingen her at oversende et brev, hvor
man lover, at når den her lønstrukturkomité er nedsat, skal arbejdet
være færdigt med deadline i udgangen af 2022 næste år; og det
er vigtigt. Det er vigtigt, fordi det så kommer lidt på afstand af
de overenskomstforhandlinger. Det er vigtigt, fordi der så er en
reel mulighed for, at politikerne faktisk kan tage ansvar for de her
ulige lønstrukturer, inden man bare skubber aben videre til en ny
overenskomstforhandling. Så det vil jeg gerne sige tak til ministeren
og flertallet for. Det ændringsforslag trækker vi altså tilbage.
Kl. 10:11

Jeg tror, det var det. Jeg håber, at flertallet, der vil stemme de her
regeringsindgreb igennem, vil stemme for de her ændringsforslag,
fordi jeg tror, det er hammervigtigt, at vi i forhold til alle de mange
mennesker, der har været på gaden tirsdag efter tirsdag, har kæmpet,
har kastet bolsjer ind i min have i Holbæk, og hvad de ellers har
gjort hos os alle sammen for at gøre opmærksom på det vigtige
budskab om, at der er ulige lønstrukturer i den offentlige sektor,
efterlader dem med noget håb. Og det mindste, vi kan gøre der,
er altså at sørge for, at det ikke bliver en syltekrukke, at der er
økonomi, at vi forpligter os til at arbejde med de her anbefalinger,

3

der kommer, og sørge for, at det er alle partier, der lægger hånden på
kogepladen.
Kl. 10:12

Fjerde næstformand (Trine Torp):
Tak for det. Der er nogle korte bemærkninger. Først hr. Alex Va‐
nopslagh.
Kl. 10:12

Alex Vanopslagh (LA):
Tak for det. Jeg vil egentlig bare starte med at erklære mig fuldstæn‐
dig enig i hr. Jacob Marks udsagn om, at højere løn bidrager til
lysten til at arbejde, at højere løn er med til at fastholde og motivere
folk også i den offentlige sektor. Så vi har et fælles ønske om, at der
skal være gode lønvilkår også i den offentlige sektor.
Der er jo andre veje til at gøre den udbetalte løn højere end
via lønstigninger. En anden mulig vej er at sænke skatten. I Liberal
Alliance har vi foreslået, at de første 7.000 kr., man tjener hver
måned, skal være skattefrie. Det vil også øge lønnen – i hvert fald
den udbetalte løn – også for de faggrupper, som hr. Jacob Mark
omtaler. Vil det være noget, som SF vil støtte, i forhold til at fjerne
den bombe under velfærdssamfundet, jeg fornemmer der er lige nu?
Kl. 10:12

Fjerde næstformand (Trine Torp):
Hr. Jacob Mark.
Kl. 10:12

Jacob Mark (SF):
Det er rigtigt, at det vil ændre den udbetalte løn, men til gengæld vil
det også koste enormt mange penge, som vi ville skulle finansiere
herindefra, til skattenedsættelser. Og hvor vil man skulle tage de
penge? Jo, jeg kan godt komme i tanke om det, for nu har jeg både
siddet i en kommunalbestyrelse og været herinde i 6 år, og det er
altid de samme områder, der betaler, det er de samme klassikere:
Normeringerne i daginstitutionerne har stået for skud i 30 år i for‐
bindelse med ufinansierede skattenedsættelser; handicapområdet, der
ikke længere hænger sammen, vores udsatte børne og unge er dem,
der betaler. Alle de områder, der er uregulerede, men som er så
vigtige for vores kernevelfærd, er dem, der kommer til at betale for
de skattenedsættelser, som hr. Alex Vanopslagh vil lave.
Der mener vi simpelt hen, det er en mere rimelig model, at man
enten lader nogle finansiere den ligeløn, vi gerne vil have i den of‐
fentlige sektor – og vi foreslår en formueskat på 0,5 pct. på de største
formuer – eller at man omprioriterer. F.eks. kunne man spørge sig
selv, om det i nutiden med det arbejdsmarked, vi har, giver mening
at have en boligjobordning, som vi bruger rigtig mange penge på.
Pengene kan findes på andre måder end ved at give skattenedsættel‐
ser.
Kl. 10:14

Fjerde næstformand (Trine Torp):
Hr. Alex Vanopslagh.
Kl. 10:14

Alex Vanopslagh (LA):
Altså, uanset om man skal finde nogle milliarder til lønstigninger i
det offentlige eller skal finde nogle milliarder til skattelettelser, skal
pengene finde jo findes lige meget hvad. Men jeg kan forstå, at hvis
det er til skattelettelser, kan de kun findes ved at skærpe de offentligt
ansatte, mens hvis vi skal finde penge til højere løn, kan de lige
pludselig findes ved at omprioritere eller få højere skatter.
Der må jeg bare sige: Selvfølgelig kan vi også prioritere ander‐
ledes i den offentlige sektor og sige, at vi gerne vil have færre
akademikere, vi gerne vil have mindre papirarbejde. Den stigning,

4

Fredag den 27. august 2021 (L 240)

vi har set i antallet af akademikere i kommunerne i de sidste 10 år
på 44 pct., vil vi have sat en stopper for. Vi vil have færre kolde
hænder, og så skal vi bruge pengene på lavere skat. Ordføreren har
selvfølgelig ret i, at det jo vil blive dyrere, fordi man giver lavere
skattesatser til alle i Danmark og ikke kun de offentligt ansatte, men
er det et problem, at andre skal nyde den samme glæde, som man
gerne vil give sygeplejerskerne i form af mere udbetalt løn?
Kl. 10:14

Fjerde næstformand (Trine Torp):
Ordføreren.
Kl. 10:14

Jacob Mark (SF):
Hvis man generelt sænker skatten, vil det for det første blive en
enorm stor regning, som jeg frygter igen vil ramme normeringerne,
folkeskolerne, vores udsatte børn og unge, handicapområdet. Og du
vil ikke målrettet gøre en forskel for de mennesker, vi mener der skal
gøres en forskel for her, nemlig de faggrupper, der på grund af tjene‐
stemandsreformen årti efter årti er sakket bagud i deres lønninger.
Det kan man til gengæld gøre, hvis man laver en reform, hvor man
siger, at nu hæver vi de lønninger for de grupper, der på grund af en
gammel tjenestemandsreform er sakket bagud år efter år.
Kl. 10:15

Fjerde næstformand (Trine Torp):
Så er der en kort bemærkning fra hr. Jens Rohde.

jo er regering, sætter sig for bordenden og indkalder partierne bredt.
Og det er jo også det, vi stiller ændringsforslag om her.
Kl. 10:17

Fjerde næstformand (Trine Torp):
Hr. Jens Rohde.
Kl. 10:17

Jens Rohde (KD):
Men når man stiller et ændringsforslag, er det jo godt lige at bruge
lidt politisk knofedt og så indkalde de partier, man ved sympatiserer
med ens holdning, for at se, hvad der skal til, for at de kan stemme
for. Jeg synes jo sådan set, at SF's forslag er meget sympatisk, og jeg
vil gerne stemme for. Jeg synes også, det er sympatisk, at man rent
faktisk er kommet med det forslag om, at der skal afsættes 2 mia.
kr. Selv om det i den store samlede pulje jo ikke rækker langt, er
det dog en start. Vi er bare ikke nødvendigvis enige i finansieringen,
og det bør man jo så forhandle om, således at vi har en chance for
at stemme for et forslag, som vi synes er sympatisk, men som vi
mener mangler finansiering, og som jeg i øvrigt kan konstatere ikke
figurerer på SF's forslag til finanslov. Og derfor vil jeg høre, om det
kommer til det for det kommende år.
Kl. 10:18

Fjerde næstformand (Trine Torp):
Tak. Ordføreren.
Kl. 10:18

Kl. 10:15

Jens Rohde (KD):
Tak. Nu bruger hr. Jacob Mark, både i går og i dag, udtrykket tage
det seriøst. Det vil jeg godt lige trykteste en lille smule med forlov.
Jeg noterer mig, at hr. Jacob Mark konsekvent undlader at omtale
KD som dem, der ikke støtter lovforslaget. Det var både i går, og det
var også i dag – og i øvrigt også Frie Grønne, men fred være med
det. En ting er, hvem man nævner; en anden ting er – hvis man gerne
vil have folk med på sine ændringsforslag og man beder andre om
at forhandle, som man opfordrer regeringen til – hvorfor SF så ikke
har indkaldt de partier, som er enige med SF i, at det lovindgreb, der
kommer her, er utilstrækkeligt. Hvorfor har man ikke indkaldt til en
forhandling om, hvordan man kan finde de penge? For det er jo let
nok at sige, at vi afsætter 2 mia. kr., men vi er jo ikke nødvendigvis
enige om, hvordan man finansierer de 2 mia. kr. eller 5 mia. kr.,
eller hvor mange penge der skal til. Hvorfor gør SF ikke sit politiske
håndværk? Men det er måske, fordi man har glemt at invitere nogle
og så kun har forhandlet med andre. Eller hvad er årsagen til det?
Kl. 10:16

Fjerde næstformand (Trine Torp):
Tak. Hr. Jacob Mark.
Kl. 10:16

Jacob Mark (SF):
Først vil jeg beklage, at jeg ikke har nævnt Kristendemokraterne og
Frie Grønne. Det har ikke været i en eller anden ond hensigt. Jeg er
rigtig glad for, at vi er flere, der stemmer imod det lovindgreb, som
ikke løser det grundlæggende problem, vi har med ulige løn i den
offentlige sektor.
Derudover mener jeg faktisk ikke, at det er vores ansvar alene at
sørge for, at der kommer forhandlinger bredt blandt partierne. Altså,
vi bidrager gerne til det, og vi sagde også på talerstolen i går, at vi
godt ved, at det ikke nødvendigvis er den finansieringskilde, vi peger
på, som skal finansiere, at man retter op på de her skæve lønninger.
Men hvis man skal løse det her, kræver det jo, at regeringen, som

Jacob Mark (SF):
Ja, vi kommer til at have det med i vores finanslovsforslag, at der
skal sættes penge af til mere ligeløn i den offentlige sektor, bl.a.
fordi den socialdemokratiske ordfører var så venlig at opfordre os til
at bringe det ind i finanslovsforhandlingerne.
I forhold til det der med processen for ændringsforslag tror jeg
bare at jeg vil sige, at Beskæftigelsesudvalget kl. 23.00 i går aftes
havde et rigtig fint møde, hvor vi jo faktisk havde lejlighed til at
drøfte de her ændringsforslag. Og der hørte jeg ikke, at der var
nogen, der havde brug for at stille spørgsmål til vores finansiering,
eller som sagde, at der var brug for en forhandling. Jeg synes faktisk,
det var en fin debat, og jeg tænker, at vi har haft lejlighed til at drøfte
de ændringsforslag, der ligger.
Kl. 10:18

Fjerde næstformand (Trine Torp):
Tak. Så er det fru Victoria Velasquez.
Kl. 10:18

Victoria Velasquez (EL):
Tusind tak og tak til ordføreren og også tak til SF for at bakke
op om det, vi egentlig synes er et beskedent ændringsforslag fra
Enhedslisten, og som er, at regeringen selvfølgelig burde indkalde til
forhandlinger, så vi kan sikre en finansiel ramme, så det netop ikke
bliver varm luft, som ordføreren også siger, eller en syltekrukke.
Jeg vil gerne følge op på noget, og det er, at beskæftigelsesmini‐
steren i går til samrådet sagde, at det er en tradition, at man ophøjer
mæglingsskitsen til lov ved et regeringsindgreb. Jeg vil høre, om
ordføreren kan bekræfte, at der er præcedens for, at man godt kan
tilføje forbedringer til et regeringsindgreb, bl.a. var det det, der skete
i 1998. Kan ordføreren bekræfte det?
Kl. 10:19

Fjerde næstformand (Trine Torp):
Ordføreren.

Fredag den 27. august 2021 (L 240)

Kl. 10:19

Jacob Mark (SF):
Ja, det kan jeg bekræfte. Og egentlig ændrede man i 2013 også den
såkaldte lov nr. 409; jeg vil sige, det gjorde ikke loven meget bedre,
men da man lavede lov nr. 409, der regulerede lærernes arbejdstid,
lavede man også ændringer i sidste øjeblik, så det kan man godt.
Kl. 10:19

5

ikke er os alle sammen, der sidder i Beskæftigelsesudvalget, og at vi
fremadrettet husker, at vi selvfølgelig alle sammen skal stå sammen
for de her faggrupper: sygeplejerskerne, sosu'erne, jordemødrene
osv. osv.
Kl. 10:22

Fjerde næstformand (Trine Torp):
Ordføreren.
Kl. 10:22

Fjerde næstformand (Trine Torp):
Fru Victoria Velasquez.
Kl. 10:19

Victoria Velasquez (EL):
Tak til ordføreren for bare at komme med endnu flere eksempler på,
at vi sagtens kan se tilbage på traditioner, der viser, at man altså godt
kan putte noget mere på. Man kunne godt sikre, at der skulle være
en finansiel ramme, sådan at det ikke bare er tomme ord, men at vi
rent faktisk ved, at der er råd til forbedringer. Men så vil jeg bare
lige spørge ordføreren: Selv hvis det var, at traditionen sagde, at der
kun havde været mæglingsskitser, der var blevet ophøjet til lov, er
ordføreren så ikke enig i, at det er tid til at gøre op med den tradition
at underbetale kvinder, at det er tid til at gøre op med den tradition,
der handler om uligeløn?
Kl. 10:20

Fjerde næstformand (Trine Torp):
Ordføreren.

Jacob Mark (SF):
Det er rigtigt, at vi støtter en hastebehandling. Det er ikke, fordi
jeg vil være kedelig, men det er ikke usædvanligt, at man støtter
hastebehandlinger, fordi der er brug for presserende løsninger og
svar, men ikke støtter det lovforslag, der bliver behandlet. Det er
ikke første gang, det er sket i Folketingets tid. Det er faktisk sket
mange gange, og vi mener, at der var brug for et indgreb. Det hørte
vi også både sygeplejerskerne, Danske Regioner og KL sige.
Jeg anerkender, at det er dilemmafyldt, og jeg anerkender også
det standpunkt, som Frie Grønne har taget, men for os var det vig‐
tigt, at man fik afsluttet den her konflikt nu. Vi er uenige i den måde,
det bliver afsluttet på. Det er også derfor, vi stiller ændringsforslaget.
Det er derfor, vi ender med at stemme nej.
Så vil jeg bare sige, at det er en god pointe omkring, at der er
nogle partier, der ikke sidder i alle udvalg, og at de selvfølgelig også
skal inddrages. Det lover jeg at gøre fremadrettet.
Kl. 10:23

Kl. 10:20

Jacob Mark (SF):
Jo, det er jeg helt enig i, og jeg er glad for, at vi kæmper den
kamp sammen. Jeg vil måske bare lige sætte et par ekstra ord på
det der med at ophøje mæglingsskitsen til lov. For det, der er det
lidt usædvanlige ved det her forløb, der har været, er jo, at vi alle
sammen godt har vidst, at det her ikke kun handlede om sygeplejer‐
skerne. Det er sygeplejerskerne, der har strejket, det er jeg med på,
men vi har jo alle sammen godt vidst, også fordi de har stået ude
på Slotspladsen tirsdag efter tirsdag, at det var mange faggrupper,
der har været ramt af det her, det var mange faggrupper, der ville
have en løsning. Og regeringen har jo også anerkendt, at der er
et problem, ellers havde man jo ikke nedsat den lønstrukturkomité.
Derfor mener jeg også, at usædvanlige problemer, som har stået på i
50 år, kræver usædvanlige løsninger, og det gør det også her.
Kl. 10:21

Fjerde næstformand (Trine Torp):
Tak. Så er det hr. Sikandar Siddique.
Kl. 10:21

Sikandar Siddique (UFG):
Tak til hr. Jacob Mark. Jeg er glad for de toner, vi hører fra SF i
dag. Vi havde jo en meget lang diskussion i går, hvor Frie Grønne
gav udtryk for, at vi er utrolig kede af, at Radikale Venstre og SF har
støttet den her hastebehandling, fordi vi mener, det de facto betyder,
at man støtter lovindgrebet, men den diskussion havde vi i går.
Grunden til, at jeg rejser mig op i dag, er, at jeg bare gerne vil
stemme ind her med KD og sige, at der jo er nogle af os partier,
som ikke er medlem af Beskæftigelsesudvalget og derfor ikke kan
deltage i de diskussioner. Derfor havde det være rigtig fint, især
fordi vi jo i hvert fald i den side af Folketingssalen gerne vil vise
solidaritet med sygeplejerskerne, at man havde taget alle sammen
med i det arbejde og havde sendt forslaget forbi.
Vi kommer til at støtte den del af betænkningen, som ligger fra
et mindretal i Beskæftigelsesudvalget, og jeg vil bare gerne lige
bekræfte det, som KD siger, og lige fortælle ordføreren, at det jo

Fjerde næstformand (Trine Torp):
Tak. Så er det hr. Henrik Møller.
Kl. 10:23

Henrik Møller (S):
Tak. Det, der triggede mig en lille smule, var, at der var en diskus‐
sion om, hvad der var der tradition for, og konflikten i 2013 blev
nævnt. Men er det ikke korrekt, at der i 2013, hvor det i øvrigt var
en helt anden form for konflikt, ikke var nogen mæglingsskitse? Det
var en lockout, vi snakkede om; der lå sådan set ikke noget. Så kan
hr. Jacob Mark ikke bekræfte, at der ikke var nogen mæglingsskitse i
2013?
Kl. 10:23

Fjerde næstformand (Trine Torp):
Ordføreren.
Kl. 10:23

Jacob Mark (SF):
Man kunne ikke blive enige om noget, så man ophøjede primært
bare det, som KL gerne ville have, til lov – det er rigtigt – og
så lavede man nogle få forbedringer til sidst. Det er rigtigt, så det
var forkert at sige, at der var en mæglingsskitse. Men det, som KL
ville – altså det, som Finansministeriet og regeringen ville – var så
bare det, man ophøjede med nogle få ændringer. Det viser jo, at
regeringen, hvis man vil, kan lave få ændringer eller store ændringer,
når der er brug for det. Men ordføreren har ret.
Kl. 10:24

Fjerde næstformand (Trine Torp):
Tak for det. Der er ikke flere korte bemærkninger. Tak til hr. Jacob
Mark. Og så har hr. Bent Bøgsted bedt om ordet også. Værsgo, hr.
Bent Bøgsted fra Dansk Folkeparti.

6

Fredag den 27. august 2021 (L 240)

Kl. 10:24

(Ordfører)
Bent Bøgsted (DF):
Tak for det, formand. I dag er sådan lidt af en særlig dag, for netop i
dag har regeringen jo med et stort flertal besluttet, at sygeplejersker‐
nes strejke skal bringes til ophør, så de kan komme i arbejde igen
i morgen tidlig. Det er der mange delte meninger om. Jeg skal lige
sige fra starten af, at i Dansk Folkeparti synes vi, det er godt, at
patienterne igen kan få den behandling, som de har behov for, og
som de har krav på. Når det så er sagt, synes vi også, det er forkert
af regeringen at tromle hen over sygeplejerskerne på den måde, som
det er sket, for sygeplejerskerne har ikke på nogen måde mødt nogen
særlig velvillighed fra regeringens side af, og heller ikke fra de
partier, som støtter regeringen i den beslutning, at man skal stoppe
strejken ved et regeringsindgreb. Det virker, som om man har ventet
på, at sygeplejerskerne måske var ved at have tømt strejkekassen, og
at nu var der gået lang tid nok, og så bliver det begrundet med, at der
er nogle kritiske funktioner, og at nu er det ved at ramme hårdt – jo,
det er det selvfølgelig, men det er den måde, sygeplejerskerne kan
gøre sig gældende på og gøre opmærksom på, at der er noget galt.
Det har der bare ikke været lydhørhed over for fra regeringens side.
Man har bare tromlet hen over sygeplejerskerne.
Det er også derfor, at vi i Dansk Folkeparti ikke kan støtte rege‐
ringens indgreb. Vi ville gerne have set på, hvordan vi kunne have
bragt det til ophør på en god måde med forhandlinger med sygeple‐
jerskerne om, hvordan vi kunne sikre, at de kunne blive tildelt nogle
flere ressourcer. Vi mener absolut, at sygeplejerskerne er meget mere
værd, end de får. Der er også andre løngrupper i det offentlige, vi
synes er meget mere værd end det, de får på nuværende tidspunkt.
Men nu har regeringen jo så sagt nej, at nu skal det stoppe, og at
nu skal vi ikke have mere strejke, og så bringer man det til ophør.
Samtidig vil man nedsætte en lønkomité, en lønstrukturkomité, til
at se på forholdene. Den putter man så ind i loven om ophør af
strejken og om fornyelse af sygeplejerskernes overenskomst, og så
siger man: Hov, det er kun de partier, der stemmer for et indgreb,
der får lov at være med til at se kommissoriet og til at forhandle om,
hvad der så skal ske efterfølgende. Det synes vi er vildt forkert, for
de to ting kunne godt have været adskilt. De behøver ikke at høre
sammen.
Vi synes så afgjort, at det er nødvendigt at få set mere på,
hvordan strukturen i overenskomstsystemet skal være for offentligt
ansatte, for vi har nogle særlige grupper, der ikke har strejkeret, og
som ikke bare kan gå ud at strejke og blokere, og de kan heller ikke
lockoutes. Så det er en helt særlig gruppe for sig selv, og en meget
stor gruppe, skal vi lige sige. Det er dem, der driver det offentlige
Danmark, og som har nogle særlige regler. De kan ikke bare gå ud at
sige, at nu laver vi ikke mere; alle strejker. Det kan man ikke. Der er
et beredskabsgrundlag, der skal være i orden, og der skal ikke være
flere strejkende, end man lige kan tage ud, uden at det hele går i stå.
Derfor er vi også i Dansk Folkeparti kommet frem til, at det er
nødvendigt, at der tilføres noget mere til regeringens lønstrukturko‐
mité, og derfor har vi et ændringsforslag, som vi selvfølgelig håber
der er flere, der vil stemme ja til, end dem, der har tilkendegivet det
– og tak til Enhedslisten, SF, Frie Grønne og Alternativet, der har
støttet det her forslag. Men det, det går ud på, er, at med bestemmel‐
sen pålægges regeringen senest den 1. januar 2022 at udarbejde for‐
slag til justering af, hvordan konflikter på det offentlige arbejdsmar‐
ked fremover kan håndteres. Forslaget til justeringer kan tage højde
for de særlige vilkår, som kendetegner flere lønmodtagergruppers
muligheder i en konfliktsituation på det offentlige arbejdsmarked,
hvor flere arbejdsgrupper, f.eks. ansatte i sundhedsvæsenet, politiet
og kriminalforsorgen, bl.a. på grund af behovet for opretholdelse
af samfundskritiske funktioner, ikke kan anvende strejkevåbnet i en
konfliktsituation på samme måde, som lønmodtagergrupper på det

private arbejdsmarked, og regeringen pålægges i forlængelse heraf
at præsentere Folketinget for forslag til, hvordan trepartssamarbejdet
på det offentlige arbejdsmarked kan justeres, med henblik på at
afspejle de særlige vilkår, som gør sig gældende på denne del af det
danske arbejdsmarked.
Kl. 10:29

Vi har så fået noget kritik af, at det godt nok var hurtigt, det
skulle være med den 1. januar 2022. Jamen lønstrukturkomitéen går
i gang her i efteråret, og den skal være rimelig hurtigt færdig, og så
kan det ikke hjælpe noget, at vi siger, at det først er om et år, det
her skal ind. Det skal ind fra starten af. Det skal ind, når lønstruktur‐
komitéen bliver nedsat; så skal det her jo med, hvis vi ellers kan få
flertal for det, som vi håber på, for det er fornuftige ting, vi rejser
her, og det burde regeringen også tage til sig og sige, at det indhold,
der er i det ændringsforslag, egentlig er meget fornuftigt, at det da
er noget af det, som lønstrukturkomitéen skal se på, og at det skal
indgå i kommissoriet. Men det kommer det ikke til, for flertallet,
der er for indgrebet, er imod de ændringsforslag, som kommer fra
Dansk Folkeparti, og de er imod de ændringsforslag, der kommer fra
Enhedslisten og fra SF. Så der er ikke noget af det her, der kommer
med. Det er man egentlig ligeglad med.
Partierne, der ikke har stemt for et indgreb, kommer som sagt
heller ikke til at være med til at forhandle om kommissoriet og heller
ikke til at forhandle om, hvad der så skal ske efterfølgende. Det har
regeringen en gang for alle sørget for. En ting er, at Dansk Folkeparti
er sat uden for døren her, men noget andet er, at to af støttepartierne
søreme også er sat uden for døren, eftertrykkeligt. Jeg fatter ikke,
at de to støttepartier vil finde sig i det fra regeringens side af. Det
må jo kunne få konsekvenser. Hvis de skal bakke regeringen op
i tykt og tyndt, skal regeringen da ikke tryne støttepartierne. Det
gør de her, men det er jo støttepartierne selv, der får lov at afgøre,
hvordan de vil tackle den situation. Dansk Folkeparti kan ikke sige
til regeringen, at vi ikke støtter dem mere, for vi er ikke støtteparti
for regeringen, så det er de nok ligeglade med i den forbindelse.
Men jeg vil lige sige, at vi støtter ændringsforslaget fra Enhedsli‐
sten, og vi støtter ændringsforslagene fra SF, bortset fra den med de
2 mia. kr. Den er lidt tricky, så den stemmer vi gult til. Men de andre
støtter vi, også det uden for betænkningen. Det siger Dansk Folke‐
parti også ja til, for det er et fornuftigt forslag, og det ligger fuldt
i tråd med Dansk Folkepartis eget forslag og Enhedslistens forslag.
I Enhedslistens er der en masse med økonomien, men der står ikke
noget om økonomien. Der står, at man skal samles til forhandlinger
om økonomien i det, og det er en anden ting; så kan man jo sige,
hvis der er noget økonomisk, man ikke bryder sig om. Men ellers
er det gode forslag, som der var mange flere der burde støtte, men
nej, siger regeringen: Vi er ligeglade med de ændringsforslag, selv
om de er nok så fornuftige, vi er ligeglade med, om vi tryner vores
støttepartier, og vi er ligeglade med at tryne Dansk Folkeparti. Det
kan vi så godt forstå at regeringen nok er totalt ligeglad med, altså
hvad Dansk Folkeparti siger på nuværende tidspunkt, eftersom vi jo
ikke er støtteparti.
Jeg tror, at regeringen kommer til at fortryde det her, for det
her indgreb, sådan som jeg har forstået det, vil også betyde, at
sygeplejerskerne siger, at de arbejder efter reglerne. Den fleksibilitet,
der er i sundhedssektoren, og den fleksibilitet, der kan være andre
steder, falder til jorden med det her indgreb, fordi regeringen ikke
har været lydhør over for sygeplejerskernes indsigelser. De argumen‐
ter, de har haft for at komme videre, har man været ligeglade med.
Jeg ved godt, at der er noget økonomi i det, men altså, økonomien
er bestemt af regeringen. Hvis regionerne skal kunne yde mere til
sygeplejerskerne, skal man jo øge det, som regionerne har at arbejde
med, og det har man så ikke. Jeg spurgte i går til åbent samråd til de
der 1.000 sygeplejersker, hvor de var henne, om de var kommet, og
hvor pengene var, der skulle bruges til det, og det fik jeg ikke noget

Fredag den 27. august 2021 (L 240)

ærligt svar på. Jeg tror, at ministeren ikke lige kunne svare på det,
men det kan jo være, det kommer senere.
Alt i alt kan Dansk Folkeparti selvfølgelig ikke støtte det her
indgreb, men som sagt støtter vi ændringsforslagene, som jeg har
beskrevet heroppefra. Tak.
Kl. 10:33

Fjerde næstformand (Trine Torp):
Tak for det. Der er en kort bemærkning. Hr. Jens Rohde.
Kl. 10:33

Jens Rohde (KD):
Det er også lidt med henblik på lige at trykteste nogle af tingene. Jeg
er i øvrigt meget enig med hr. Bent Bøgsted i spørgsmålet om den
der strejkeret, om man egentlig kan tale om, at den er til stede. Det
mest absurde under den her konflikt har jo været, at man adskillige
steder har skruet nødberedskabet op, dikteret et højere nødberedskab
end normalberedskabet over for sygeplejerskerne. Altså, det er da
kafkask om noget. Og så er strejkeretten og konfliktretten jo reelt
forsvundet. Så det har hr. Bent Bøgsted jo fuldstændig ret i.
Men vi var lidt inde på det i går: Det er jo fint nok at stille nogle
ændringsforslag, som har nogle positive hensigter, og regeringen
skal komme med nogle forslag – og det vil vi gerne støtte – til, hvor‐
dan man kan sikre en ordentlig strejkeret, men hvordan er det lige ret
beset Dansk Folkeparti forestiller sig at man skal være bedre stillet
i fremtiden set fra sygeplejerskernes side, når man skal forhandle
med den samme, som man egentlig også har forhandlet med nu,
nemlig finansministeren og Regionernes Lønnings- og Takstnævn,
fordi Dansk Folkeparti vil afskaffe regionerne?
Kl. 10:34

Fjerde næstformand (Trine Torp):
Ordføreren.
Kl. 10:34

Bent Bøgsted (DF):
Jeg vil først sige, at jeg er enig med hr. Jens Rohde i det her med
nødberedskabet. Det gør, at man lige trækker nogle væk derfra, så
der ikke er så mange, der kan strejke. Det er sådan set det, man gør
der.
Når det så er sagt, vil jeg sige om det sidste, hr. Jens Rohde siger
om forhandlinger, at det jo er det, der ligger i den nye struktur, som
vi gerne ser man skal have på plads. Det er der, Dansk Folkepartis
bidrag til strukturen i overenskomstforhandlingssystemet er. Det skal
man se på i den lønstrukturkomité. Det er der, man skal se på det.
Hvordan skal en ny struktur være kontra det, der er i dag, så det
bliver en bedre måde at forhandle på?
Jeg ved, at hr. Jens Rohde så vil sige noget om økonomien i
regionerne, og i går talte Jens Rohde om, at de ikke havde skatteud‐
skrivning længere. Men det er der, hvor regeringen jo, hvis vi skal
have et bedre sundhedsvæsen, hvis vi skal have flere sygeplejersker
– og der bliver flere ældre, der er plejekrævende – så må føre flere
penge til regionerne til at betale det. Det er Dansk Folkeparti villige
til at forhandle om.
Kl. 10:36

Fjerde næstformand (Trine Torp):
Hr. Jens Rohde.
Kl. 10:36

Jens Rohde (KD):
Jeg er jo enig i, at regionerne på en eller anden måde er blevet sådan
et eller andet midt imellem. De er hverken fugl eller fisk; de er
noget, som vi bruger herinde til at legitimere vores beslutninger, og
så kunne man da måske lige så godt afskaffe dem.

7

Jeg synes, man skal gå den anden vej og decentralisere og så sør‐
ge for, at man ude regionalt kan få lov til at planlægge og afstemme
forventninger og indsatser med borgerne, og derfor give regionerne
skatteudskrivningsretten tilbage. Det er fuldstændig rigtigt. For så
får de noget muskelstyrke og de får noget manøvredygtighed under
forhandlingerne. Hvorfor vil Dansk Folkeparti ikke være med til at
decentralisere det her, for det vil pr. definition gøre sygeplejerskerne
og parterne stærkere, når de forhandler, i stedet for at det er os, der
sidder på det hele?
Kl. 10:36

Fjerde næstformand (Trine Torp):
Tak! Så er det hr. Bent Bøgsted.
Kl. 10:36

Bent Bøgsted (DF):
Det er, fordi Dansk Folkeparti mener, at regionerne ikke skulle være
der. Det skulle styres et andet sted fra. Men det er fair nok, at
Kristendemokraterne har et ønske om at indføre skatteudskrivning
til regionerne igen. Det er Kristendemokraternes politik, og det er
helt i orden. Det accepterer jeg. Jeg respekterer de holdninger, som
hr. Jens Rohde har. Han er en mand af mange ord og står ved det,
han siger. Det respekterer jeg. Men Dansk Folkeparti har en anden
holdning.
Kl. 10:37

Fjerde næstformand (Trine Torp):
Tak. Der er ikke flere korte bemærkninger. Tak til hr. Bent Bøgsted
fra Dansk Folkeparti. Og så har fru Jette Gottlieb bedt om ordet. Fru
Jette Gottlieb fra Enhedslisten, værsgo.
Kl. 10:37

(Privatist)
Jette Gottlieb (EL):
Enhedslisten er fortsat dybt skuffet over regeringens ageren i den her
sag. At lave et lovindgreb på baggrund af en mæglingsskitse, som
Dansk Sygeplejeråds medlemmer to gange har afvist, er at negligere
et problem, som sygeplejerskerne med stor styrke har påpeget i langt
mere end 25 år, og som regeringen nu – nu – har erkendt eksisterer.
Det eneste helt sikre resultat af det her indgreb er jo, at regeringen
har statsautoriseret, at der kommer til at gå mindst 3 år, før man
påbegynder en løsning på problemet, ...
Kl. 10:38

Fjerde næstformand (Trine Torp):
Lige et øjeblik. Vi skal lige have lidt ro i salen.
Værsgo.
Kl. 10:38

(Privatist)
Jette Gottlieb (EL):
... og problemet omfatter jo en meget stor del af faggrupperne inden
for det offentlige område, så det er ikke kun sygeplejerskerne, vi
snakker om. Vi snakker på rigtig manges vegne, at det her er et
problem, der skal løses.
Men der er jo en anden vej, og derfor stemmer Enhedslisten
ja til SF's og Dansk Folkepartis ændringsforslag, og vores eget
ændringsforslag rummer et tilbud om denne anden vej. Vi mener,
at det er afgørende, at Folketinget forpligter sig til at handle på
det her spørgsmål om ligeløn. Enhedslistens forslag sætter ikke en
konkret ramme, men forpligter Folketinget til at forstå, at det også er
Folketingets ansvar at sikre en finansiering. Det er helt nødvendigt
for, at vi ikke svigter ligelønskampen, og at løsningen ikke bliver
udskudt i endnu flere år.

8

Fredag den 27. august 2021 (FM )

I gårsdagens lange behandling fik Enhedslisten en slags indrøm‐
melse fra regeringen, nemlig at regeringen ikke vil præsentere arbej‐
det med lønstrukturkomitéen som udgiftsneutralt. Det løfte holder vi
regeringen op på, fordi det jo er indlysende, at det kræver penge at
gennemføre spørgsmålet om ligeløn.
Man plejer ofte at sige, at slaget er tabt, men nu er der tid til at
vinde et nyt. I den her sag vil vi ikke engang anerkende, at slaget er
tabt, for det er virkelig lykkedes sygeplejerskerne at sætte dagsorden
i den her sag, og de sætter dagsorden på manges vegne, og derfor
kan man sige, at det her er et løfte om, at den her kamp kommer
til at fortsætte. Og vi vil sige til dem, der har været meget aktive
også uden for murene her: Bliv ved med at kæmpe for det. Vi står
sammen med jer, og vi er sikre på, at vi når til et resultat, måske
senere end før, det er der ikke noget at gøre ved.
Kl. 10:40

Fjerde næstformand (Trine Torp):
Tak for det. Der er ikke nogen korte bemærkninger. Tak til fru Jette
Gottlieb. Så vidt jeg kan se, er der ikke flere, der har bedt om ordet.
Ønsker flere at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 10:40

Afstemning
Fjerde næstformand (Trine Torp):
Først vil jeg minde om, at hr. Jacob Mark fra Socialistisk Folkeparti
har meddelt, at han trækker ændringsforslag nr. 6 uden for betænk‐
ningen.
Ønsker nogen at optage dette ændringsforslag?
Da det ikke er tilfældet, er ændringsforslag nr. 6 bortfaldet.

Ændringsforslaget forkastet.
Der stemmes om ændringsforslag nr. 4 af et mindretal (SF), tiltrådt
af et mindretal (EL og ALT). Der kan stemmes.
Afstemningen er afsluttet.
For stemte 20 (SF, EL, KD, Sikandar Siddique (UFG) og Uffe Elbæk
(UFG)), imod stemte 77 (S, V, RV, KF, NB, LA, Orla Østerby (UFG)
og Simon Emil Ammitzbøll-Bille (UFG)), hverken for eller imod
stemte 9 (DF).
Ændringsforslaget er forkastet.
Der stemmes om ændringsforslag nr. 5 af et mindretal (SF), tiltrådt
af et mindretal (EL, DF, NB og ALT). Der kan stemmes.
Afstemningen er afsluttet.
For stemte 31 (DF, SF, EL, NB, KD, Sikandar Siddique (UFG) og
Uffe Elbæk (UFG)), imod stemte 75 (S, V, RV, KF, LA, Orla Østerby
(UFG) og Simon Emil Ammitzbøll-Bille (UFG)), hverken for eller
imod stemte 0.
Ændringsforslaget er forkastet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter dette
som vedtaget.
Det er vedtaget.

Kl. 10:44

Der stemmes om ændringsforslag nr. 1 af et mindretal (DF), tiltrådt
af et mindretal (EL, SF og ALT). Der kan stemmes.
Afstemningen er afsluttet. Det ser også ud, som om skærmen nu
vender den rigtige vej.

Meddelelser fra formanden

For stemte 28 (DF, SF, EL, KD, Sikandar Siddique (UFG) og Uffe
Elbæk (UFG)), imod stemte 77 (S, V, RV, KF, NB, LA, Orla Østerby
(UFG) og Simon Emil Ammitzbøll-Bille (UFG)), hverken for eller
imod stemte 0.

Næste møde afholdes i dag kl. 11.00 med tredje behandling af L 240.
Mødet er hævet. (Kl. 10:44).

Ændringsforslaget er forkastet.
Der stemmes om ændringsforslag nr. 2 af et mindretal (EL), tiltrådt
af et mindretal (DF, SF og ALT). Der kan stemmes.
Afstemningen er afsluttet.
For stemte 29 (DF, SF, EL, KD, Sikandar Siddique (UFG) og Uffe
Elbæk (UFG)), imod stemte 76 (S, V, RV, KF, NB, LA, Orla Østerby
(UFG) og Simon Emil Ammitzbøll-Bille (UFG)), hverken for eller
imod stemte 0.
Ændringsforslaget er forkastet.
Der stemmes om ændringsforslag nr. 3 af et mindretal (SF), tiltrådt
af et mindretal (DF, EL og ALT). Der kan stemmes.
Afstemningen er afsluttet.
For stemte 29 (DF, SF, EL, KD, Sikandar Siddique (UFG) og Uffe
Elbæk (UFG)), imod stemte 76 (S, V, RV, KF, NB, LA, Orla Østerby
(UFG) og Simon Emil Ammitzbøll-Bille (UFG)), hverken for eller
imod stemte 0.

Fjerde næstformand (Trine Torp):
Der er ikke mere at foretage i dette møde.

