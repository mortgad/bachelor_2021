Tirsdag den 15. december 2020 (D)

1

Titlerne på de anmeldte sager vil fremgå af folketingstidende.dk (jf.
ovenfor).
Kl. 13:00

36. møde
Tirsdag den 15. december 2020 kl. 13.00

Samtykke til behandling

Dagsorden
1) Eventuelt: 2. behandling af lovforslag nr. L 122:
Forslag til lov om ændring af lov om adgang til iværksættelse af
midlertidig arbejdsfordeling som led i håndteringen af covid-19 og
lov om arbejdsløshedsforsikring m.v. (Forlængelse af den midlertidi‐
ge arbejdsfordelingsordning, forlængelse af suspension af forbrug af
dagpenge, undtagelse for automatisk genindplacering, undtagelse for
månedskontrol m.v.).
Af beskæftigelsesministeren (Peter Hummelgaard).
(Fremsættelse 10.12.2020. 1. behandling 10.12.2020. Betænkning
14.12.2020).

Kl. 13:00

Meddelelser fra formanden
Formanden (Henrik Dam Kristensen):
Mødet er åbnet.

Formanden (Henrik Dam Kristensen):
Det punkt, som er opført som nr. 1 på dagsordenen, kan kun med
Tingets samtykke behandles i dette møde. Hvis ingen gør indsigelse,
betragter jeg samtykket som givet.
Det er givet.

Det eneste punkt på dagsordenen er:
1) 2. behandling af lovforslag nr. L 122:
Forslag til lov om ændring af lov om adgang til iværksættel‐
se af midlertidig arbejdsfordeling som led i håndteringen af
covid-19 og lov om arbejdsløshedsforsikring m.v. (Forlængelse
af den midlertidige arbejdsfordelingsordning, forlængelse af su‐
spension af forbrug af dagpenge, undtagelse for automatisk gen‐
indplacering, undtagelse for månedskontrol m.v.).
Af beskæftigelsesministeren (Peter Hummelgaard).
(Fremsættelse 10.12.2020. 1. behandling 10.12.2020. Betænkning
14.12.2020).
Kl. 13:01

I dag er der følgende anmeldelser:
Forhandling
Udlændinge- og integrationsministeren (Mattias Tesfaye):
Lovforslag nr. L 124 (Forslag til lov om ændring af repatrierings‐
loven (Bortfald af den resterende del af hjælp til repatriering og
reintegrationsbistand i tilfælde af alvorlig kriminalitet m.v. begået
efter repatriering m.v.) og
Lovforslag nr. L 125 (Forslag til lov om ændring af udlændingelo‐
ven (Mulighed for at pålægge en udlænding, der skal udrejse af
landet, at lade sig undersøge for en sygdom omfattet af lov om
foranstaltninger mod smitsomme og andre overførbare sygdomme).
Astrid Carøe (SF) m.fl.:
Beslutningsforslag nr. B 106 (Forslag til folketingsbeslutning om
udvidelse af reglerne for kønsopdelt lønstatistik).
Rasmus Nordqvist (SF) m.fl.:
Beslutningsforslag nr. B 107 (Forslag til folketingsbeslutning om
hensyntagen til menneskerettigheder og miljø- og klimamæssig bæ‐
redygtighed i ATP᾽s investeringer).

Formanden (Henrik Dam Kristensen):
Der er ikke stillet ændringsforslag. Hr. Hans Andersen fra Venstre
ønsker ordet. Værsgo.
Kl. 13:01

(Ordfører)
Hans Andersen (V):
Tak for det. Det her lovforslag havde vi en god drøftelse af i tors‐
dags, hvor der var drøftelser af et ændringsforslag, som vi mener
kunne være med til at gøre den her arbejdsfordelingsaftale endnu
bedre.
Det udspringer jo af en trepartsaftale, og vi i Venstre har stor
respekt for, at arbejdsmarkedets parter finder sammen og sammen
med regeringen finder nogle løsninger, der kan hjælpe virksomheder
og medarbejdere igennem 2021, når det handler om arbejdsfordeling
her. Jeg har også lyttet mig til siden i torsdags, at der er nogle
rigtig skarpe, fine balancer, man har fundet i trepartsaftalen, og med
hensyn til den fleksibilitet, som vi gerne havde set, som gik på, at
arbejdsfordelingen også skulle omfatte medarbejdere, som var ansat
uden overenskomst, lytter vi os, at hvis vi ønsker, at det så også skal
blive en del af det her lovforslag, så er der en risiko for, at denne

2

Tirsdag den 15. december 2020 (L 122)

trepartsaftale ikke bliver til virkelighed. Det har vi respekt for. Vi
lytter os til, at der er nogle balancer, man har fundet med hinanden,
og vi står bag den trepartsaftale og ønsker, at den skal blive til
virkelighed, fordi den kan være med til at hjælpe både virksomheder
og medarbejdere igennem 2021 på en måde, hvor man deles om
arbejdet.
På baggrund af det havde vi betænkningsafgivelse i går i Beskæf‐
tigelsesudvalget, og jeg ville her redegøre for, hvad jeg ville stemme
til et ændringsforslag stillet af Nye Borgerlige, der skal omfatte, som
jeg opfatter det, medarbejdere, som ikke er omfattet af en overens‐
komst, af den fleksibilitet, der er lagt ned i den her trepartsaftale, og
jeg vil gerne her under andenbehandlingen meddele, at vi stemmer
gult til det ændringsforslag, og at vi selvfølgelig stemmer for lovfor‐
slaget, når det kommer til tredje behandling. Tak.
Kl. 13:03

Formanden (Henrik Dam Kristensen):
Tak til hr. tak til hr. Hans Andersen. Der er ingen korte bemærknin‐
ger, og så er det hr. Lars Boje Mathiesen, der har bedt om ordet.
Kl. 13:04

(Ordfører)
Lars Boje Mathiesen (NB):
Jeg skal gøre det kort, fordi jeg synes faktisk, at det var et godt
ændringsforslag, som Venstre kom med under førstebehandlingen,
og da Venstre ikke selv ville fremsætte det ændringsforslag, så gør
vi det gerne i Nye Borgerlige. Vi synes, det er fornuftigt. Vi har stor
respekt for den trepartsaftale, der er indgået.
Vi mener faktisk, at den kan være ganske fornuftig, men der er
bare lige den lille krølle, at vi har ansvaret for alle danskere herinde
i Folketinget og ikke kun dem, som indgår i trepartsaftaler. Derfor
syntes vi, det var en god forbedring, at den også skulle omfatte
dem, ligesom den gjorde i den første aftale, man lavede, og derfor
stiller vi selvfølgelig det her ændringsforslag, som der var en lang
række partier der faktisk støttede under førstebehandlingen, og som
vi selvfølgelig også håber støtter det her. Nu kan vi se, at Venstre
ikke er helt enig mere, men det må Venstre så selv ligge og rode
med. Vi syntes i hvert fald, at det var et godt ændringsforslag fra
Venstre, og derfor fremsætter vi det nu.
Kl. 13:04

Formanden (Henrik Dam Kristensen):
Tak til hr. Lars Boje Mathiesen. Der er ikke nogen korte bemærknin‐
ger. Så er det hr. Bent Bøgsted, Dansk Folkeparti.
Kl. 13:05

(Ordfører)
Bent Bøgsted (DF):
Tak for det, formand. Det her med en forlængelse af arbejdsforde‐
lingsreglerne, som vi behandlede i sidste uge, skabte lidt debat –
ingen tvivl om det. Vi havde jo en stor diskussion om, hvem der
skulle være omfattet af det med, at man kunne gå fra, at det var 50
pct. af arbejdsstyrken, der blev hjemsendt, til, at det var 80 pct., der
blev hjemsendt. Vi har fuld forståelse for, at parterne har aftalt, at
man skulle have mulighed for at gå længere ned i antal i arbejdsstyr‐
ken og så stadig væk beholde nogle. Ellers skulle man sende alle
sammen hjem, hvis man skulle have erstatning. Reglerne om de 50
pct. kører jo videre for alle virksomheder, alle restauranter, men så
er det, at man kan gå op til, at 80 pct. bliver sendt hjem, og beholde
lidt af arbejdsstyrken, så man stadig væk kan have takeaway og i den
forbindelse få kompensation.
Det er også helt fint. Problemet er så bare, at lige nøjagtig det at
gå fra 50 til 80 pct. ikke dækker alle. Derfor havde vi også debatten
i sidste uge. I blå blok ville vi gerne have haft, at man kunne få det
til at gælde alle. Så har vi forstået det sådan, at parterne siger, at

hvis det skal gælde alle, så falder det til jorden. Vi vil også gerne
tilgodese de ønsker, der er fra arbejdsgiverne, og vi har også forstået
det sådan, at de virksomheder, der ikke er omfattet, så kan melde sig
ind i en arbejdsgiverforening og få gavn af det. Det var sådan, vi
forstod det i sidste uge.
I den forbindelse kan man diskutere, hvad vi så skal gøre. For
det var et rigtig godt forslag, vi havde sidste uge, om, at det skulle
gælde alle, hvilket Nye Borgerlige nu har taget op. Det har vi fuld
forståelse for, især i de her tider, hvor restriktionerne sikkert bliver
yderligere udvidet i morgen, så de restriktioner, der gælder i Køben‐
havn, kommer til at gælde hele landet. Så rammer det jo hele landet,
og derfor bliver der ekstra brug for hjælp.
Men hvis det ender med, at det så falder til jorden, og at det så
kun er de 50 pct., det kommer til at gælde, så har vi i Dansk Folke‐
parti truffet den afgørelse, at vi stemmer gult til ændringsforslaget
fra Nye Borgerlige. Det var jo en god måde at tilgodese alle på, men
det kunne så ikke lade sig gøre. Vi har forstået på ministeren, at han
ikke kunne køre videre med det. Hvis det faldt væk, kunne vi have
haft en almindelig forlængelse af aftalen om de 50 pct. Den kunne
have kørt videre, og det gør den så stadig væk, men nu er det bare
det op til de 80 pct., der ikke kører videre efter de nye regler her.
Men Dansk Folkeparti stemmer gult til ændringsforslaget, selv
om vi sympatiserer meget med det. Og så må vi opfordre ministeren
til at se på, om der med de her ekstra nedlukninger er nogle ekstra
tiltag, man måske kan have tage for at hjælpe dem, der ikke kommer
ind under den her ordning. For der er i hvert fald nogle medarbejde‐
re, der kan komme i klemme i den situation.
Vi ved også, at hvis det er sådan, at der ikke er noget arbejde
og de er blevet sendt hjem, så bliver de måske afskediget, fordi der
ikke er arbejdsfordeling, og så er det dagpenge, de skal have i stedet
for. Det kan også betyde, at der er virksomheder, der kommer til at
lukke helt ned i den forbindelse. Det er især restauranter, der kan
komme til at lukke helt ned. Det er så et ansvar, som ministeren må
tage på sig i den her forbindelse, hvis det her medfører, at der er
virksomheder – restauranter og hoteller – der kommer til at lukke,
fordi de ikke lige er med i den rigtige arbejdsgiverforening i den
forbindelse. Så mister vi nogle arbejdspladser, men det går jeg ud fra
at ministeren er helt klar over.
Men vi vil ikke være årsag til, at f.eks. HORESTA får et pro‐
blem, i forbindelse med at de gerne vil beholde nogle af medarbej‐
derne. Vi stemmer for forslaget i sidste ende, men gult til ændrings‐
forslaget.
Kl. 13:09

Formanden (Henrik Dam Kristensen):
Tak til hr. Bent Bøgsted. Der er ikke nogen korte bemærkninger.
Derfor er forhandlingen slut, og vi går til afstemning.
Kl. 13:09

Afstemning
Formanden (Henrik Dam Kristensen):
Jeg skal starte med at sige, at man lige skal tjekke, at man har det
rigtige navn i displayet.
Må jeg så også indledningsvis sige her, at vi til og med næste
tirsdag har rigtig mange afstemninger hernede i salen. Vi skal være
her temmelig meget, og derfor vil jeg gerne understrege, at jeg har
sendt en mail rundt til samtlige mf'er med en række anbefalinger
med streg under befalinger. Det handler om, at vi, når vi går til
og fra afstemning her i salen, har god afstand, og at vi, når vi
er herinde i salen, så også bliver på vores pladser og ikke mindst
undgår samtaler. Gem dem, til vi er færdige og kan tage dem i sikker
afstand andetsteds. Og når man skal på talerstolen, er det sådan, at

Tirsdag den 15. december 2020 (FM )

man går op på talerstolen ovre ved vandfontænen, og når man går
ned, gør man det ad trappen her ved ministerbænkene.
Jeg håber, vi alle sammen vil respektere det, for det er ret mange
timer, vi skal være sammen herinde, og jeg behøver ikke at sige, at
vi har set smittetallene her på det sidste. Overholder vi det her og
passer på hinanden, kommer vi også godt igennem det. Jeg appelle‐
rer til, at vi passer på hinanden.
Så kan vi gå i gang med afstemningen om ændringsforslagene.
Der stemmes om ændringsforslag nr. 1 af et mindretal (NB), tiltrådt
af et mindretal (LA), og der kan stemmes.
Afstemningen slutter.
For stemte 4 (NB og LA), imod stemte 45 (S, SF, EL og Susanne
Zimmer (UFG)), hverken for eller imod stemte 48 (V, DF, RV, KF).
Dermed er ændringsforslaget forkastet.
Ønskes afstemning om ændringsforslag nr. 2 og 3, tiltrådt af et
flertal (udvalget med undtagelse af NB), eller om ændringsforslag
nr. 4, tiltrådt af udvalget?
De er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling, og hvis ingen gør indsigelse, betragter
jeg det som vedtaget.
Det er vedtaget.

Kl. 13:11

Meddelelser fra formanden
Formanden (Henrik Dam Kristensen):
Det betyder, at vi af tekniske årsager skal have en pause nu, og det
betyder også, at der starter et nyt møde i dag kl. 13.30, hvor der er en
række afstemninger.
Mødet er hævet. (Kl. 13:11).

3

