Tirsdag den 11. maj 2021 (D)

1

Det første punkt på dagsordenen er:
1) Spørgetime med statsministeren.
Kl. 13:00

113. møde
Tirsdag den 11. maj 2021 kl. 13.00
Dagsorden
1) Spørgetime med statsministeren.
2) 2. behandling af lovforslag nr. L 218:
Forslag til lov om ændring af lov om arbejdsløshedsforsikring m.v.
og lov om sygedagpenge. (Forlængelse af suspension af dagpenge‐
forbrug, 4-månedersperioden ved opgørelse af karens og forbrug af
supplerende dagpenge, mulighed for fravalg af årsopgørelsen for
2020 ved satsberegningen for selvstændige erhvervsdrivende og for‐
længelse af retten til sygedagpenge som følge af covid-19).
Af beskæftigelsesministeren (Peter Hummelgaard).
(Fremsættelse 23.04.2021. 1. behandling 04.05.2021. Betænkning
07.05.2021).
3) 2. behandling af lovforslag nr. L 219:
Forslag til lov om ændring af lov om aktiv socialpolitik. (Yderligere
forlængelse af 12-månedersperioden i 225-timersreglen som følge af
covid-19).
Af beskæftigelsesministeren (Peter Hummelgaard).
(Fremsættelse 23.04.2021. 1. behandling 04.05.2021. Betænkning
07.05.2021).
4) 2. behandling af lovforslag nr. L 225:
Forslag til lov om ændring af lov om bemyndigelse til midlertidig
fravigelse af bestemmelser om fysisk fremmøde ved generalforsam‐
ling i virksomheders vedtægter eller tilsvarende aftaler i forbindelse
med covid-19. (Bemyndigelse til midlertidig udskydelse af indsen‐
delsesfristen for årsrapporter og fravigelse af visse bestemmelser i
virksomheders vedtægter eller tilsvarende aftaler).
Af erhvervsministeren (Simon Kollerup).
(Fremsættelse 29.04.2021. 1. behandling 04.05.2021. Betænkning
06.05.2021).

Kl. 13:00

Formanden (Henrik Dam Kristensen):
Mødet er åbnet.
Det er som bekendt spørgetimen, og derfor vil jeg starte med at give
ordet til statsministeren for de indledende bemærkninger. Værsgo til
statsministeren.

Statsministeren (Mette Frederiksen):
Tak for det. Genåbningen af Danmark går godt, mere end hver fjerde
dansker er nu påbegyndt vaccinationen, og smitten er stadig under
kontrol. Vi er nu alle sammen på vej ud af den akutte krise, og nu er
målet selvfølgelig, at Danmark skal være fuldt og helt normaliseret
igen. Samtidig med at vi udfaser restriktionerne og får fritvalgsord‐
ningen på vacciner til at fungere, skal vi stadig udvise rettidig omhu.
Virussen er her stadig væk, og det samme er mutationerne, og derfor
vil regeringen som aftalt med partierne bag genåbningsaftalen sætte
gang i arbejdet med at udarbejde en langsigtet strategi for håndterin‐
gen af corona i det kommende år. Vi skal stadig håndtere sygdom‐
men, og vi skal undgå nye store nedlukninger af vores samfund. Det
er vi heldigvis enige om.
Det er tid til at se fremad, og det er det også på andre vigtige
politikområder. Netop nu forhandler vi alle sammen en ny infra‐
strukturplan, vi skal i gang med forhandlinger om en udfasning af
hjælpepakker og om en ny sommer- og erhvervspakke, om at sætte
børnene først og sikre mere tryghed og bedre rettigheder til udsatte
børn, og snart tager vi også hul på forhandlinger om fagligt efterslæb
og trivsel for elever og studerende og på de årlige økonomiforhand‐
linger med både kommuner og regioner. Men det er noget helt femte,
jeg vil tale om, nemlig klimaet.
For nylig fik vi tallene fra den nye klimafremskrivning, og de
viser, at vi med de beslutninger, som vi har truffet, og med det land‐
brugsudspil, som forhandles netop nu, allerede er næsten halvvejs
til at nå klimamålene i 2030. For et år siden manglede vi at sænke
vores udledning af drivhusgasser med ca. 20 mio. t, og med de
nuværende aftaler og landbrugsudspillet indregnet har vi reduceret
det til 10 mio. t. Det er sådan set ret godt gået, og det er altså
på mindre end et år, siden et meget bredt flertal her i salen stemte
klimaloven som ramme igennem. I fredags gav vi håndslag på et
nyt ambitiøst 2025-delmål, der betyder, at vi sætter den grønne om‐
stilling yderligere et gear op. Tak for et godt samarbejde til SF, til
Radikale Venstre og til Enhedslisten og i øvrigt til alle partier, som
står bag de mange brede klimaaftaler, vi har indgået i de seneste år,
og også en tak til dansk erhvervsliv og til fagbevægelsen, som har
bidraget til klimapartnerskaberne, og til alle jer unge, som har råbt os
voksne op og krævet den nødvendige klimahandling.
Vi er i fællesskab på meget kort tid nået langt, også med at
styrke vores miljø og biodiversitet med 13 nye naturnationalparker,
mere urørt skov, bedre betingelser for dyr og planter, og det hele
hænger sammen, og det gør det også med de forhandlinger, vi nu
er gået i gang med på landbrugsområdet. Jeg håber også her, at vi
kan finde hinanden i en bred politisk aftale, hvor vi baner vejen for
de nødvendige klimareduktioner og samtidig sikrer balancen mellem
klimaet og miljøet, den enkelte landmand og erhvervslivets vilkår,
sådan at dansk landbrug også i fremtiden kan få lov til at være det,
som de er, nemlig et grønt udstillingsvindue for resten af verden.
Jeg mener sådan set, at vi i Danmark er i gang med at vise, at en

2

Tirsdag den 11. maj 2021 (US 57)

grøn omstilling ikke er på bekostning af arbejdspladser, ikke er på
bekostning af samfundets udvikling, men at den faktisk tværtimod er
det modsatte, og tak for, at vi gør det. Tak for, at vi med den grønne
omstilling i Danmark nu skaber vækst og lokale arbejdspladser. Det
håber jeg at vi vil blive ved med i fællesskab.
Klimaet og miljøet er et af de områder, hvor Danmark kan gøre
den absolut største forskel ude i verden, og det giver os i virkelig‐
heden også et særligt ansvar og – synes jeg – dermed også en
nødvendighed i at tage de næste skridt, vise rettidig omhu i vores
fremtidige håndtering af pandemien og med et nødvendigt fokus på
alle de muligheder, vi har, et mere grønt, et mere retfærdigt og et
stærkere Danmark.
Kl. 13:04

Formanden (Henrik Dam Kristensen):
Tak til statsministeren. Så går vi i gang med selve spørgerunden.
Som sædvanlig er der først 2 minutter og derefter 2 gange 1 minut.
Først er det hr. Jakob Ellemann-Jensen, Venstre. Værsgo.
Kl. 13:04

Spm. nr. US 57
Jakob Ellemann-Jensen (V):
Tak for det, formand. Og tak til statsministeren. Jeg vil egentlig
starte med det, som statsministeren lagde ud med. Vi stod herinde
fra knap en måneds tid siden, hvor vores gode kollega hr. Alex
Vanopslagh spurgte statsministeren om, hvorvidt hun, når vi nu
kommer til den situation, hvor vi alle har fået tilbudt en vaccine,
så ville garantere, at samtlige restriktioner – altså mundbind, coro‐
napas og andre ting, som vi tolererer, men som jo er et indgreb
i den personlige frihed, og som generelt er træls – bortfalder, og
det svarede statsministeren sådan lidt vævende på. Så da jeg hørte
statsministerens indledning, gjorde jeg mig forhåbninger om, at det
egentlig var et klart svar på det.
Så jeg vil da godt give statsministeren mulighed for at gentage
det, jeg syntes jeg hørte, nemlig at statsministeren kan garantere, at
vi, når den sidste danskere har fået tilbudt en vaccine, og vi dermed
er på den anden side af pandemien, giver slip på alle de indenrigsre‐
striktioner, som hviler på os, herunder mundbind, coronapas osv.
Kl. 13:05

Formanden (Henrik Dam Kristensen):
Statsministeren.
Kl. 13:06

Statsministeren (Mette Frederiksen):
Der har bredt sig en misforståelse, som jeg gerne vil benytte min
taletid i dag til at mane i jorden, nemlig at jeg skulle vågne om
morgenen og kigge på Bo og sige: Ih, hvor er det dejligt, at der er
restriktioner i Danmark. Det har jeg ikke sagt til min husbond en
eneste gang, og jeg kommer heller aldrig nogen sinde til det. Jeg er
lige så træt af mundbindet, som jeg tror de fleste andre er, og jeg
glæder mig til den dag, hvor vi kan kramme hinanden, måske sågar
herinde i Folketingssalen, hvis vi skulle have lyst til det – altså alt
med måde; det er på en ordentlig måde, vi skal kramme – hvor vi er
fri af restriktionerne, og hvor vi får et normalt Danmark tilbage. Og
det er faktisk også det, der ligger til grund for den politiske aftale, vi
har lavet med hinanden, om, at restriktionerne bliver færre og færre,
og at vi går hen imod et normalt Danmark.
Hvordan det præcis kommer til at se ud, er der jo ikke nogen
af os der ved, men med den meget, meget høje tilslutning, der er
til vaccineudrulningen i Danmark, forventer vi jo heldigvis at kunne
opnå den flokimmunitet, som er så afgørende i forhold til den videre
håndtering af pandemien, og der forventer jeg da selvfølgelig, at der
vil være behov for så få restriktioner som overhovedet muligt.

Kl. 13:07

Formanden (Henrik Dam Kristensen):
Hr. Jakob Ellemann-Jensen, værsgo.
Kl. 13:07

Jakob Ellemann-Jensen (V):
Det startede virkelig lovende og udmærket og med nogle fine bil‐
leder, men det var jo et nej. Statsministeren vil simpelt hen ikke
garantere, at når den sidste dansker har fået tilbudt en vaccine, skal
vi ikke længere være underlagt restriktioner. Det synes jeg er ærger‐
ligt, for det må og skal være sådan i Danmark, at når alle er blevet
tilbudt vaccinen, så er restriktionerne væk. Så er der ikke brug for et
afstandskrav, så er der ikke brug for at antalskrav, så er der ikke brug
for coronapas, og så er der ikke brug for mundbind. Jeg synes, det er
ærgerligt, at statsministeren ikke vil give den garanti.
Fortsættende lidt i samme dur, så er en af de ting, som er nød‐
vendige nogle steder og træls andre steder, coronapasset. Vi har fra
den blå del af salens side lagt op til, at indføre det, man kan kalde
en kørekortsmodel, hvor man skal have sit coronapas på sig, og
man har et personligt ansvar for at sikre, at man har det, således
at vi ikke lægger det ansvar på piccoloen i biografen eller tjeneren
på restauranten. Det er der et flertal for i nærværende sal. Bakker
statsministeren op om en kørekortsmodel for coronapasset?
Kl. 13:08

Formanden (Henrik Dam Kristensen):
Statsministeren.
Kl. 13:08

Statsministeren (Mette Frederiksen):
Jeg bakker grundlæggende op om, at vi bliver ved med at have styr
på situationen. Det er ret vildt. Nu har jeg selv lige deltaget i et
møde i Det Europæiske Råd her forleden dag og set, hvor langt
vi i Danmark er med genåbningen i forhold til mange andre lande.
Briterne er i en særlig situation, fordi man der har kunnet vaccinere
befolkningen, men rigtig mange lande er stadig væk i nedlukning,
og mange har også været ramt af en hård tredje bølge; situationen
i Indien lige nu er jo en katastrofe for os alle sammen. Men her
i Danmark er vi i gang med en meget, meget stor genåbning, og
vi har endda kunnet fremrykke, så vi kan genåbne mere, og en af
grundene til, at vi kan det, er coronapasset. Danskerne lader sig teste
i et meget, meget stort omfang, og det betyder, at vi har styr på
situationen.
Jeg har det jo sådan med coronapasset, at det for mig kun har
en sammenhæng med pandemien. Det jo noget, vi har indført for at
kunne åbne vores samfund op og for at kunne undgå at lukke ned,
som andre har haft behov for at gøre, og derfor skal vi jo kun bruge
det, så længe det er nødvendigt. Men jeg må samtidig sige, at så vidt
jeg kan høre og se, også i mit eget dagligliv, så fungerer det faktisk
godt derude, og det giver en tryghed for os alle sammen.
Kl. 13:09

Formanden (Henrik Dam Kristensen):
Jakob Ellemann-Jensen, sidste spørgsmål, værsgo.
Kl. 13:09

Jakob Ellemann-Jensen (V):
Det var ikke rigtig det, jeg spurgte om, kan man sige. Det, jeg
spurgte om, var, om statsministeren, ligesom et flertal i Folketinget,
vil indføre en kørekortmodel for coronapasset: Ja eller nej?
Jeg medgiver, at for os, der er herinde, er det ikke det store
problem. Vi går jo bare ned i kælderen og bliver testet. For ganske
almindelige danskere er det et problem at stå i kø i halvanden time,
at skulle transportere sig en halv time derhen og at skulle have det

Tirsdag den 11. maj 2021 (US 58)

fornyet hver tredje eller hver anden dag for at kunne leve en normal
tilværelse. Det her er et problem. Altså, vi bliver nødt til at tage de
udfordringer alvorligt, selv om vi ikke bliver ramt af dem selv –
måske især når vi ikke bliver ramt af dem selv. Så vil statsministeren
rette sig efter et flertal i Folketinget og indføre en kørekortmodel for
coronapasset: Ja eller nej?
Kl. 13:10

Formanden (Henrik Dam Kristensen):
Statsministeren.

3

de synes er nødvendig i forhold til at bibringe eleverne det, de skal,
så har vi jo virkelig et problem i et ellers frit samfund.
Så hvad vil statsministeren, og hvad vil regeringen tage af initia‐
tiver for at sikre, at de mennesker, der hjælper os med at undervise
børnene, føler sig frie og kan gøre det, som de selvfølgelig skal?
Kl. 13:13

Formanden (Henrik Dam Kristensen):
Statsministeren.
Kl. 13:13

Kl. 13:10

Statsministeren (Mette Frederiksen):
Jamen altså, vi har en aftale, som et politisk flertal står bag, i forhold
til at bruge coronapas. I den aftale ligger der også, at vi løbende
forholder os til at diskutere, hvordan coronapasset skal tilpasses den
måde, som epidemien udvikler sig på, og det gør vi selvfølgelig i
den kreds.
I al respekt tror jeg, at Venstres formand overdriver problemerne
derude. Altså, danskerne er pragmatiske folk. Hvis alternativet til et
coronapas er, at vi havde fortsat nedlukningen i længere tid, tror jeg
da, de fleste har det sådan, at man går ned og bliver testet. (Jakob
Ellemann-Jensen (V): Det er jo en falsk præmis). Og jeg vil bare
sige, at vi har en af verdens højeste testkapaciteter. Vi har et system
derude, der funker, og vi har tusindvis af mennesker, der går på
arbejde hver dag for at sørge for, at det her system faktisk fungerer
og giver trygheden og sørger for, at Danmark kan holde åbent. En
gang imellem tror jeg, at vi politikere skal passe på med at puste
nogle problemer op, som almindelige danskere faktisk ikke oplever,
men hvor de får det til at fungere.
Kl. 13:11

Formanden (Henrik Dam Kristensen):
Tak til hr. Jakob Ellemann-Jensen. Og efter lidt rengøring er det hr.
Kristian Thulesen Dahl, Dansk Folkeparti. Værsgo.
Kl. 13:11

Spm. nr. US 58
Kristian Thulesen Dahl (DF):
Tak, formand. Det er jo rigtigt nok, at der selvfølgelig er nogle, der
bor i sådan mere landlige omgivelser i Danmark, som har længere
til testcenteret end dem, der bor inde i de større byer. Så derfor er
der nok nogle, der oplever tingene lidt anderledes end det, statsmini‐
steren lige gav udtryk for. Men det var ikke det, jeg ville bruge min
taletid på.
Jeg tror, at mange af os bliver uendelig triste, når vi oplever, at
der er folk i vort land, som pålægger sig selvcensur, fordi de ligger
under for trusler, er bange for vold, er bange for den terror, der
udøves af islamistiske kræfter.
Her senest har DR kunnet fortælle en historie om en person, de
vælger at kalde Charlotte. Det hedder hun ikke i den virkelige ver‐
den, men de kender hende selvfølgelig. Hun må optræde anonymt,
fordi hun simpelt hen er bange. Hun er bange, fordi hun har bekendt‐
gjort, at hun i sin undervisning som lærer vil vise Muhammedtegnin‐
gerne, og det har medført så stærke trusler, at vurderingen har været,
at hun hellere må prøve at gå under jorden og leve mere privat og
stille og dermed pålægge sig selvcensur.
Det, jeg godt kunne tænke mig at høre statsministerens holdning
til i dag, er, hvordan i alverden vi bedst muligt imødegår den måske
tiltagende selvcensur, der finder sted. Og her er det jo i særlig grad
alvorligt, når det handler om vores undervisningsmiljøer. Hvis ikke
lærere i den danske folkeskole, på ungdomsuddannelser og på vide‐
regående uddannelser føler sig frie til at drage den lærdom ind, som

Statsministeren (Mette Frederiksen):
Her har vi fat i noget, der er rigtig vigtigt, og som er et rigtigt pro‐
blem. Og når vi taler om krænkelse af frihedsrettigheder, fortjener
Charlotte og alle andre jo langt større opmærksomhed, end hvad der
gælder i forbindelse med de frihedsudfordringer, der lige blev rejst
af Venstre. For det her er jo et rigtigt indgreb i friheden – et rigtigt
indgreb i friheden! – og noget, som vi ikke kan acceptere.
Jeg vil ikke foregive, at jeg har alle svarene i dag. Men det, jeg
vil sige, er, at det er et knæfald for alt det forkerte, når vi begynder
at censurere os selv, og det er ligegyldigt, hvor censuren er – om
det er i avisens spalter, om det er i vores tale, om det er i lærerens
undervisning, eller om det er i noget fjerde. Al form for censur
er dødsensfarlig og imod vores demokrati og imod vores danske
værdier.
Jeg er bange for, at det her ikke alene begrænser sig til at være
et spørgsmål om Muhammedtegningerne, for det, jeg hører, er, at
censuren også har fat i seksualundervisningen, altså at der er elever
og studerende, der ikke vil deltage i seksualundervisningen, og som
allerede nu tilkendegiver, at det vil de heller ikke tilvejebringe den
dag, hvor de måtte være skolelærere eller pædagoger. Jeg hører fra
f.eks. dansklærere, at censuren er kommet ind i danskundervisnin‐
gen, at der er hæderkronede romaner og noveller, man ikke længere
kan bruge f.eks. i gymnasieskolen, fordi der er elever, der føler sig
stødt over nøgenhed eller scener, hvor der indgår seksuelle aktivite‐
ter. Jeg hører om censuren i forhold til homoseksualitet, jøder og
andre – og det går ikke.
Med hensyn til hvordan vi løser det her, tør jeg ikke give alle
svarene, men jeg føler mig helt overbevist om, at hvis ikke vi finder
svarene i fællesskab, så går vi på kompromis med noget af det
allerallervigtigste i vores samfund, nemlig ytringsfriheden, og det
må vi ikke gøre.
Kl. 13:15

Formanden (Henrik Dam Kristensen):
Hr. Kristian Thulesen Dahl.
Kl. 13:15

Kristian Thulesen Dahl (DF):
Jeg er fuldstændig enig, og det vidner jo også om, at vi står over
for et sådan meget bredt funderet problem i det danske samfund,
som sikkert også kræver en række forskellige initiativer. Men hvis
vi nu starter med det konkrete problem, som nu igen igen er blevet
rejst, altså omkring Muhammedtegningerne, som man som lærer
ikke føler sig fri til at kunne inddrage i undervisningen, og hvis
vi nu koncentrerer os om det og ser på, hvordan vi så kan løse
den opgave og sikre, at lærerne dog føler sig frie til at inddrage
Muhammedtegningerne i undervisningen, så kunne det jo være med
det forslag, vi har fra Dansk Folkepartis side, om, at man simpelt
hen lader det indgå i pensum og lader det være en del af en pligt for
læreren at fremvise bl.a. Muhammedtegningerne. For det vil jo gøre,
at det er ikke den enkelte lærer, som man kan true til at lade være,
fordi man ved, at det er en del af en pligt i det danske samfund.
Det, som det for mig at se handler om, er i virkeligheden, hvordan
vi kan tage risikoen, åget, så meget af lærerens skuldre som muligt

4

Tirsdag den 11. maj 2021 (US 59)

og placere på vores alle sammens skuldre, så vi bærer det her som
samfund i fællesskab i stedet for at overlade det til den enkelte lærer
at stå i den her utrygge situation.
Kl. 13:16

Formanden (Henrik Dam Kristensen):
Statsministeren.
Kl. 13:16

Statsministeren (Mette Frederiksen):
Jeg forstår godt forslaget, og jeg vil heller ikke fuldstændig afvise
det. Jeg er grundlæggende imod det, forstået på den måde at jeg
grundlæggende er imod, at vi skal detailstyre, ligesom jeg faktisk
også er imod, at vi lovgiver om et håndtryk i forbindelse med ind‐
fødsret, men alligevel mener, at vi skal gøre det, fordi det er mig så
meget imod, at der kommer folk hertil udefra, som ikke vil trykke en
borgmester i hånden, fordi hun er kvinde. Derfor bliver vi så nødt til
at lovgive.
Jeg er instinktivt også imod, at vi skal sidde og lovgive i detail‐
spørgsmål i forhold til undervisning. Omvendt må jeg jo også bare
erkende fuldstændig åbent og ærligt, at vi, hvis ikke vi tager affære
som samfund, så lægger ansvaret på den enkelte undervisers skulder,
og vi kunne se i går i Danmarks Radio, hvad konsekvensen så er,
nemlig at en helt almindelig underviser i Danmark må gå under
jorden, må gemme sig væk, for at have stået op for det, som er det
mest naturlige i Danmark, nemlig ytringsfriheden. Så vi har jo at
gøre med et dilemma, og jeg er ikke klar til at konkludere på det. Jeg
tror, at vi skal have en samtale imellem partierne her om, hvordan
vi håndterer det. Vi skal bare vide, at spøgelset er en del af vores
samfund i dag. Der er censur i det danske uddannelsessystem, og det
må vi ikke acceptere at der er.
Kl. 13:17

Formanden (Henrik Dam Kristensen):
Hr. Kristian Thulesen Dahl for det sidste spørgsmål. Værsgo.
Kl. 13:17

Kristian Thulesen Dahl (DF):
Jeg er også grundlæggende tilhænger af frihed og også af at tilret‐
telægge undervisningen, som man synes er rigtigt, og vi uddanner
mange dygtige lærere i vores uddannelsessektor lige præcis for at
tage ansvar for, hvordan man formidler bedst muligt til eleverne.
Men det her handler jo i virkeligheden om et hensyn til lærerne, altså
at vi sikrer, at læreren ikke står i den her meget, meget vanskelige
situation, hvor man på den ene side skal afveje hensynet til det, som
man egentlig synes er rigtigt at undervise børnene i forhold til –
det kunne være Muhammedtegningerne, som vi her diskuterer – og
man på den anden side må se i øjnene, at man også kan risikere
nogle ganske dramatiske følger. Og hvad vælger man så? Ja, så
vælger man nok at lade være, og hvis vi skal modgå det, bliver
vi, som statministeren også er inde på, somme tider nødt til at tage
nogle initiativer, som måske bryder lidt med vores normale måde at
håndtere det på.
Så mit sidste spørgsmål til statsministeren er, om regeringen vil
sørge for, at der bliver indkaldt til drøftelser, bl.a. også om det her
er en mulighed, vi bliver nødt til at tage i anvendelse, altså at man
simpelt hen skriver noget ind i pensum og gør det til en pligt for
den enkelte lærer for at have en sikkerhed for, at den enkelte lærer
ikke står alene tilbage med det her meget, meget store ansvar, tager
initiativ til sådan nogle drøftelser, så vi kan få sat noget i verden, så
der rent faktisk sker noget i forhold til det her store problem.
Kl. 13:18

Formanden (Henrik Dam Kristensen):
Statsministeren.

Kl. 13:18

Statsministeren (Mette Frederiksen):
Ja, det vil jeg gerne tage initiativ til, og jeg synes, vi skal se på
det hele vejen rundt. For når jeg f.eks. hører fra lærere, at man
går lidt uden om abortspørgsmålet, fordi det kan provokere nogle
elever, som er imod fri abort, at hæderkronede danske forfattere,
som jeg sagde det før, som har fulgt os andre i årtier, ikke længere
kan bruges i gymnasieskolen, fordi der er, hvad nogle elever kalder
for heftige sexscener, eller der er tale om sex uden for ægteskabet
eller før ægteskabet eller andre ting, og det derfor måtte provokere
på grund af religion, så er vi jo allerede ude over et sted, hvor vi
ikke må være som samfund. For vi vil have en skole og vi vil have
et uddannelsessystem, hvor man læser det hele, og hvor der ikke er
danske forfattere, der bliver censureret bort, hvor der ikke er emner,
som man ikke kan diskutere, fordi nogle har en religion, hvor de
så fortolker det i den retning, og det så skal gå ud over andre i en
undervisningssituation eller dem selv. Så man kan sige, at skredet er
sket, og det har vi et ansvar for at få gjort op med. Så ja, jeg vil
gerne indkalde til drøftelser om den brede censurdiskussion.
Kl. 13:19

Formanden (Henrik Dam Kristensen):
Tak til hr. Kristian Thulesen Dahl, og efter lidt rengøring går vi vide‐
re. Jeg skal lige sige, at det er sådan, at displayet med tiden dernede
ikke virker, men indtil nu har de to spørgere klaret det fuldstændig
eksemplarisk. Det er jeg sikker på at de kommende spørgere også
gør. Ellers rejser jeg mig.
Værsgo til fru Pia Olsen Dyhr, SF.
Kl. 13:20

Spm. nr. US 59
Pia Olsen Dyhr (SF):
Det er vigtigt at huske, hvor man kommer fra, og vi – regeringen,
SF, Det Radikale Venstre og Enhedslisten – blev båret ind ved sidste
folketingsvalg af de unge klimaaktivister og af alle de danskere, der
ønskede en ambitiøs grøn politik. Derfor vil jeg faktisk bare gerne
starte med at sige tak for et rigtig godt samarbejde om at levere
herinde og derfor også få et ambitiøst delmål i 2025. Vi sendte i
fællesskab hockeystaven på genbrugspladsen. Det var nødvendigt,
og det kræver, at vi nu sætter farten op, og her kommer SF til at
holde regeringen i ørerne – det er vist ikke nogen overraskelse – og
vi kommer til at gøre det hver eneste dag.
Det er heller ikke nogen hemmelighed, at jeg også er stolt over,
hvordan vi i fællesskab har håndteret corona. Vi har håndteret det
klogt. Når man kigger på landene omkring os, lukker de ned, og vi
åbner op. Jeg ved godt, det er sjovere for medierne, når man er sur
og finder hår i suppen, men jeg tror nu, at vi engang om rigtig mange
år vil se tilbage på den her tid og klappe hinanden på skuldrene og
sige: Det gik egentlig ganske godt i Danmark. Men det kræver jo
så også, at vi står sammen om at få alle ud af corona og ud på den
anden side – ikke kun nogle, men alle sammen. Og nogle af vores
forslag er vi jo i gang med, og i dag skal vi bl.a. vedtage, at man kan
få 110 pct.s dagpenge efter videreuddannelse helt frem til og med
2022. Det er rigtig godt.
Vi åbner mere op, men vi skal så også sørge for de børn, der
er. Mange af børnene klarer sig godt, men der er også nogle, der
mistrives. Der er nogle, der er ensomme, og nogle af dem kommer
tilbage i deres klasse og føler sig som fremmede, fordi de skal til
at opdyrke sociale kompetencer. Her hører vi så også, at børnene og
medlemmerne siver fra de forskellige foreninger. Derfor synes jeg,
det er ærgerligt, at regeringen ikke har prioriteret børn og unge i sin
sommerpakke. Det er noget af det, vi går til forhandlingerne med,
og jeg vil egentlig også gerne spørge statsministeren, om regeringen

Tirsdag den 11. maj 2021 (US 59)

sammen med SF vil være med til at sikre, at alle de der børn og unge
kan komme på sommerlejr, at flere børn og unge kan komme tilbage
i foreningslivet, og at vi i det hele taget får etableret grobund for det
gode børne- og ungeliv.
Kl. 13:22

Formanden (Henrik Dam Kristensen):
Statsministeren.

5

på. Jeg vil egentlig gerne spørge, om statsministeren vil være villig
til at gå fra at sige, at det er spændende og noget, man gerne vil
kigge på, til at gå aktivt ind i kampen sammen med den amerikanske
præsident, altså for at presse på i WTO for, at man faktisk laver det
her hul i patenterne, så vi virkelig kan få vaccinerne op at køre, så vi
alle sammen kan komme tættere på et normalt liv igen.
Kl. 13:25

Kl. 13:22

Statsministeren (Mette Frederiksen):
Altså, man skal jo aldrig nogen sinde være bange for at erkende sine
fejl eller turde at træde ind der, hvor man har ladet sig overbevise.
Socialdemokratiet gik ikke til valg på en 70-procentsmålsætning i
2030. Det er jer tre partiers fortjeneste, at det er grundlaget for
forståelsespapiret og efterfølgende for nu 2 års politik, og jeg må jo
bare sige tak. Jeg er dybt taknemlig for, at I skubbede os derhen.
Det gør, at vi er et af de mest klimaambitiøse lande i verden, og at
resten af verden kigger til Danmark. Det er jeres fortjeneste, i øvrigt
sammen med alle dem, som fru Pia Olsen Dyhr siger var med til at
skabe grundlaget for, at det seneste valg blev et klimavalg.
Når jeg i min indledning i dag også siger, at nu begynder vi at
være der, hvor vi viser, at det ikke er på bekostning af arbejdspladser
og vækst, er det jo også en indrømmelse, kan man sige, fra min
side, for det er noget af det, jeg har været bange for. Altså, jeg har
oprigtig været bange for, at man gik så højt op på klimastigen, at
de nederste trin begyndte at knække af, og man ikke havde det der
blik i fællesskab for arbejdspladserne, for balancerne, for land og by
og for den sociale sammenhængskraft, for så synes jeg ikke, det er
værd at gå så højt. Jeg må så også bare sige, nu vi begynder at gøre
resultaterne op her efter 2 år, at det ikke har været på bekostning af
alt det, jeg også mener skal kendetegne Danmark. Vi har faktisk vist
i fællesskab, at man kan begge dele. Så langt så godt.
Skal vi have et stærkere børnefokus i sommerpakken? Det vil vi
meget gerne være med til at diskutere. Jeg er ikke i tvivl om, at der
er nogen børn, der har behov for en særlig hjælp. Jeg vil generelt
advare imod, at vi herinde, og det hører jeg heller ikke fru Pia Olsen
Dyhr gør, men jeg synes, der har været tendens til det tidligere,
italesætter alle børn og unge som værende ofre for den her pandemi,
for det mener jeg ikke er rigtigt. Jeg mener faktisk tværtimod, at vi
har set en børne- og ungegeneration, der har rejst sig og har taget
ansvaret for at hjælpe samfundet igennem en krise. Det bør man
ranke ryggen af, ikke det modsatte.
Kl. 13:24

Formanden (Henrik Dam Kristensen):
Fru Pia Olsen Dyhr.
Kl. 13:24

Pia Olsen Dyhr (SF):
Jeg tror, der er mange børn og unge, der føler, at de har holdt for,
men de glæder sig også i de her tider, hvor de vender tilbage til
skolen. Jeg mødte flere i går, der decideret gik hen og klappede
mig på skulderen og sagde: Tusind tak, fordi I har været med til at
gøre vores hverdag mere normal. Og det sker jo, fordi vi faktisk har
passet på hinanden, og det har de unge også været gode til.
Men en anden ting i forhold til corona er jo hele spørgsmålet om
vacciner. Der må man jo sige, at vi står med nogle udfordringer, men
en af de positive nyheder, jeg synes der er kommet, er, at den ameri‐
kanske præsident har været ude at sige: Lad os nu også kigge på
det her spørgsmål om patenter. Og han har foreslået en midlertidig
ophævelse af patenterne via WTO; der har man en mulighed for en
såkaldt voucher.
Jeg så, at statsministeren var ude at sige, at det da var interessant
og spændende, og at det da var noget, regeringen gerne ville se

Formanden (Henrik Dam Kristensen):
Statsministeren.
Kl. 13:25

Statsministeren (Mette Frederiksen):
Altså, jeg har det jo helt principielt sådan, at når en amerikansk
præsident kommer med et forslag, så vil jeg som udgangspunkt altid
være imødekommende, og det gælder selvfølgelig i særdeleshed nu,
hvor vi ser et USA, der virkelig træder ind på den globale scene og
i forhold til det multilaterale verdenssamfund igen tager et meget,
meget stort ansvar.
I mine øjne er den største udfordring på vaccineområdet kapa‐
citetsspørgsmålet og i virkeligheden hverken patent- eller licens‐
spørgsmålet. Der kan simpelt hen ikke produceres vacciner nok i
forhold til det, vi har behov for, og jeg er ikke sikker på, at det i
virkeligheden er patenterne, der kommer til at afgøre det; det er i
mine øjne, at vi får bygget – helt banalt – flere vaccinefabrikker,
så der produceres flere vacciner. Og her mener jeg jo, at Europa
skal gå foran. Jeg er glad for det arbejde, Kommissionen har sat i
gang med Thierry Breton i spidsen, altså hvor man nu ligesom har
samlet landene for at sikre, at kapaciteten kan sættes op. Og som
spørgeren ved, håber vi jo også på fra dansk side at kunne fremme
produktionen i vores eget land. Så i mine øjne handler det altså først
og fremmest om at få kapaciteten op.
Kl. 13:26

Formanden (Henrik Dam Kristensen):
Fru Pia Olsen Dyhr for sidste spørgsmål. Værsgo.
Kl. 13:26

Pia Olsen Dyhr (SF):
Jeg hører så også, at statsministeren ikke har noget problem med, at
amerikanerne går foran, men jeg synes, at vi skal gå mere aktivt ind i
kampen.
Jeg lagde ud med en masse ros både for håndteringen af kli‐
maområdet og for coronahåndteringen, men jeg vil egentlig slutte
med en opsang, ikke kun til statsministeren og regeringen, men i
virkeligheden også til de blå partier. Der sidder 19 danske børn i 2
lejre i Syrien, og lige om lidt skal vi tage stilling til, om børnene skal
hjem. Vi taler altså om 19 danske børn. Jeg ved godt, at mange gerne
vil gøre det her til udlændingepolitik, men det er det ikke. Og jo, de
burde slet ikke være taget af sted – det er decideret dumt, at de er
taget af sted; jeg er på alle mulige måder imod, at de er taget af sted
– men jeg synes, at vi her i virkeligheden bør tænke os en lille smule
om og få det til at handle om sund fornuft og finde en løsning på det
her problem.
Kurderne har bedt os om at tage vores egne statsborgere hjem. Vi
– og det gør jeg også – insisterer på, at vi kan sende kriminelle hjem
til deres hjemlande, for det vil Danmark gerne kunne gøre, og så skal
vi selvfølgelig også tage vores egne statsborgere hjem. Så igen vil
jeg spørge statsministeren: Kan vi ikke finde en løsning på det her?
Kl. 13:27

Formanden (Henrik Dam Kristensen):
Tak. Statsministeren, værsgo.

6

Tirsdag den 11. maj 2021 (US 60)

Kl. 13:27

Statsministeren (Mette Frederiksen):
Jeg tror egentlig, vi alle sammen virkelig har ondt af de børn, og at
alle godt kan se, at det ikke er et godt sted at vokse op. Det er jo
også bevæggrunden for, at vi er mange partier, der har været enige
om at nedsætte en taskforce, som slutter sit arbejde i næste uge for at
afdække, hvad der måtte være af muligheder for at hjælpe børnene. I
og med at den taskforce nu snart har tilvejebragt sit arbejde, vil jeg
egentlig gerne afvente deres anbefalinger, før jeg siger yderligere.
Kl. 13:28

Formanden (Henrik Dam Kristensen):
Tak til fru Pia Olsen Dyhr. Efter lidt rengøring er det fru Sofie
Carsten Nielsen, Radikale Venstre. Værsgo.
Kl. 13:28

Spm. nr. US 60
Sofie Carsten Nielsen (RV):
Tak, og tak i øvrigt for kvitteringen med hensyn til det europæiske
spor på vacciner her. Det har jeg også efterlyst, og nu hørte jeg en
klar tilkendegivelse af, at den danske satsning også skal tænkes ind i
et europæisk spor. Tak for det. Det var jeg rigtig glad for.
Jeg hører også tit statsministeren slå på, at vi skal investere os ud
af krisen. Det er jeg faktisk rigtig enig i. Men jeg kan bare indimel‐
lem blive ret meget i tvivl om, om det også gælder klimakrisen, for
der går det lidt mindre velvilligt, synes jeg, når det kommer til at
investere. Der bliver nogle gange sat modsætninger op, og nu hører
jeg faktisk statsministeren komme i møde her, at det måske ikke
længere er enten rød eller grøn, arbejdspladser eller klima, bilejere
eller klima, og nogle gange har det også været opstillet, som om det
er velfærd eller klima, så mit ærinde er egentlig at inspirere til at
tænke lidt nyt her, lidt mere både-og, for det kan være, og det har vi
jo bevist, både job og klima. Det kan også være både kød og planter
og både landbrugsjob og CO2-reduktioner. Hvorfor bruger vi ikke de
landbrugsforhandlinger, som jo er i gang nu og igen i dag, til at få sat
fart på væksten og få, ja, plantejob til at spire? Altså, plantebaseret
kan faktisk blive lige så stort som smør og bacon for dansk eksport.
Der kommer til at være en gigantefterspørgsel på det. Det kan give
nye virksomheder, flere job og den velstand, som jo netop skal være
det, vi skal bruge til at investere i bæredygtig velfærd: skoler, børn,
der trives, omsorg for ældre og muligheder til flere.
Vi har i Radikale Venstre spillet ud med investeringer på godt 4
mia. kr. i et mere plantebaseret landbrug, og det er jo lidt et stykke
fra regeringens ambitioner. Så derfor er mit spørgsmål: Er statsmini‐
steren klar til virkelig også at investere i klimakrisen og klar til at
investere ikke millioner, men milliarder – det er en prioritering; det
er jeg med på – i et plantebaseret landbrug?
Kl. 13:30

Formanden (Henrik Dam Kristensen):
Tak. Statsministeren, værsgo.
Kl. 13:30

Statsministeren (Mette Frederiksen):
Ja, det er jeg sådan set som udgangspunkt, og jeg tror, det er rigtigt,
at dansk landbrug kan så meget og har så høj troværdighed, at der
også er et stort potentiale for dansk landbrug i forhold til plantepro‐
duktion. Jeg tror sådan set også, at det er rigtigt, at det kommer
der til at være en stor global efterspørgsel på, og derfor kan dansk
landbrug også lige så godt begynde at bevæge sig den vej. Og det
er jo noget af det, der kendetegner danske landmænd, nemlig at de
er gode til at fornemme, hvor der er et marked, ligegyldig hvilken
produktion der er, og jeg tror, det er rigtigt, at en del af markedet

vil flytte sig i den retning. Kræver det noget investering? Ja, det vil
det gøre. Det gør den grønne omstilling, og det skal vi selvfølgelig
have viljen til. Så kan man sige, at når vi sidder ved bordet, og det
gør vi jo heldigvis sammen i håb om at lave en bred aftale på det
her område, er det jo en prioritering som med så meget andet, hvor
meget vi vil bruge pengene her, i forhold til hvad vi også gerne vil
bruge penge på af andre investeringer, eksempelvis i uddannelse,
i forskning og i vores velfærdssamfund, som også kræver nogle
investeringer. De prioriteringer må vi jo så foretage i fællesskab,
men det er grundlæggende et positivt tilsagn.
Så vil jeg bare sige i forhold til vacciner, at når jeg selv har været
optaget af at se, om vi på nogen som helst måde kan understøtte
en vaccineproduktion i Danmark, og den her markedshøring nu er
sat i gang, har det jo aldrig været med henblik på at dække det
danske marked, for vi er jo simpelt hen for lille et marked til, at det
rigtig ville være interessant, vil jeg tro. Vores mål har egentlig hele
tiden været, at vi både skal sikre forsyningssikkerhed herhjemme, og
være, kan man sige, en stærk motor, hvis vi kan det, i forhold til den
europæiske forsyning, nærområderne og sådan set også globalt. For
vi er først sikre den dag, hvor alle på jordkloden har fået en vaccine,
og der er godt nok lang vej endnu, desværre.
Kl. 13:32

Formanden (Henrik Dam Kristensen):
Sofie Carsten Nielsen. Værsgo.
Kl. 13:32

Sofie Carsten Nielsen (RV):
Det sidste er jeg rigtig glad for at få bekræftet. Jeg ser kun en vej
frem i fællesskab med EU og Europa, for at det her netop kan blive
den store satsning, også for Danmark.
Noget af det, der er vigtigt i forhold til landbruget og klimaet, og
når man skal investere og også investere i milliardklassen – og tak
for tilsagnet om i al fald at se positivt på det – er jo sigtbarhed og
pejlemærker. Vi blev faktisk enige om, da regeringen kom til, at der
skal være et bindende reduktionsmål for landbruget. Så skulle vi så
ikke sørge for at give landbruget den sigtbarhed og få det bindende
reduktionsmål på plads nu som led i forhandlingerne? Så kan man
også med meget større kraft sende investeringer efter det.
Kl. 13:33

Formanden (Henrik Dam Kristensen):
Statsministeren.
Kl. 13:33

Statsministeren (Mette Frederiksen):
Jo, altså, vi har hele tiden haft det sådan, at vi har en stor loyalitet
over for forståelsespapiret, og vi er jo i øvrigt godt i gang med i
fællesskab at have indfriet ganske mange ting fra det forståelsespapir
– heldigvis, sådan skal det selvfølgelig også være. Her indgår der
jo altså et decideret reduktionsmål for landbruget, så det skal vi
selvfølgelig også levere på i fællesskab. Hvornår vi så præcis skal
fastsætte det undervejs i forhandlingerne, synes jeg vi skal tale med
hinanden om. Nu har vi fået et delmål for 2025, som er meget
ambitiøst. Vi har vores gode, gamle 2030-mål, som kører derudad,
og så er vi i gang med landbrugsforhandlingerne, og der vil det jo
være naturligt også at se på, hvor meget det så skal reduceres med, i
øvrigt også af hensyn til de investeringer, som landbruget skal ud og
foretage.
Kl. 13:34

Formanden (Henrik Dam Kristensen):
Sofie Carsten Nielsen. Sidste spørgsmål, værsgo.

Tirsdag den 11. maj 2021 (US 61)

7

Kl. 13:34

Kl. 13:37

Sofie Carsten Nielsen (RV):
Tak for det. Apropos det 2025-mål, som vi lige har fastsat, på 50-54
pct. reduktion – og det er jeg rigtig glad for – så betyder det jo, at
vi faktisk skal levere de reduktioner, også her og nu på kort sigt. Så
er statsministeren ikke enig i, at hvis ikke der kan findes en ambitiøs
aftale om landbruget, så står vi over for at finde reduktionerne i
andre sektorer inden 2025?

Statsministeren (Mette Frederiksen):
Tak for det spørgsmål også. Jeg er ikke et sekund i tvivl om, at der er
børn i Danmark, der vokser op i familier, hvor pengene ikke rækker.
Jeg er langtfra sikker på, at det primært er et ydelsesspørgsmål. Jeg
tror i lige så høj grad, at det er på grund af andre udfordringer
omkring familierne, herunder gæld. Det er i hvert fald det, der ofte
kendetegner de her familier, og så har det selvfølgelig også at gøre
med længden, altså hvor lang tid man modtager en overførselsind‐
komst. Jeg har igennem længere tid anfægtet det tal, som også bliver
brugt som baggrund for spørgsmålet her, fordi jeg faktisk ikke aner‐
kender den uofficielle måde at opgøre det her på, som jeg mener
giver et fejlagtigt billede. Så det er egentlig bare for at sige, at vores
udgangspunkt ikke nødvendigvis er helt ens.
Jeg betragter det som en bunden opgave at se, om vi kan lave
et ydelsessystem, som er bedre end i dag, og som adresserer de
forskellige udfordringer, der er, og ja, det er eksempelvis, at der er
nogle børn, der ikke har råd til at gå til fritidsaktiviteter, men jo i lige
så høj grad, at det for nogle slet ikke kan betale sig at arbejde, og
det er jo det vigtigste, når vi taler ydelser, altså at sørge for, at folk
kommer i arbejde. For en ydelse, medmindre den er af permanent
karakter, skal jo altså fungere som noget, der er midlertidigt, indtil
man kommer i arbejde og forsørger sig selv igen. Så vores fokus vil
altid primært være på at få folk i arbejde og ikke på at forhøje folks
ydelser.
Men der er nogle udfordringer i vores ydelsessystem, herunder
jo også, at det er blevet så voldsomt komplekst og kompliceret, at
der vel knap er nogen, der har et helt overblik derover. Derfor er der
nedsat en ydelseskommission. Den er snart færdig med sit arbejde,
og så venter der derefter de politiske drøftelser om, hvad vi så gør.

Kl. 13:34

Formanden (Henrik Dam Kristensen):
Statsministeren.
Kl. 13:34

Statsministeren (Mette Frederiksen):
Jo, det kan man jo sige er simpel matematik. For vi har et 2025-mål,
som vi ønsker at leve op til. Men målet er vel at lave en ambitiøs
landbrugsaftale – langsigtet, så den enkelte landmand ved, hvad man
har at gøre godt med, og så man kan foretage de investeringer,
der skal til, og jo så forhåbentlig i den ånd, at vi også bruger land‐
brugsaftalen til at modbevise, at der behøver at være en modsætning
mellem arbejdspladser og klimaet.
Jeg synes, det er stærkt her snart 2 år inde i valgperioden, at vi
må konstatere, at selv om vi har så høje mål, ja, måske faktisk på
grund af at vi har så høje mål, så lykkes det os stadig væk at fremme
beskæftigelsen på det her område. Det mener jeg så også er det, der
skal være vores ledetråd i forhold til landbrugsforhandlingerne. Men
jeg mener, at målet er en ambitiøs aftale om landbrug.
Kl. 13:35

Formanden (Henrik Dam Kristensen):
Tak til fru Sofie Carsten Nielsen, Radikale Venstre.
Så er det Mai Villadsen, Enhedslisten. Værsgo.

Kl. 13:39
Kl. 13:36

Formanden (Henrik Dam Kristensen):
Mai Villadsen, værsgo.
Kl. 13:39

Spm. nr. US 61
Mai Villadsen (EL):
Næsten 60.000 børn i Danmark vokser op i fattigdom – næsten
60.000. Det sker bl.a. på grund af de lave ydelser, som skiftende
flertal herinde har besluttet sig for at vi skal have i Danmark. Det er
familier, hvor børnene nogle gange fryser i frikvarteret, fordi de ikke
har varme nok vinterstøvler. Det er familier, hvor køleskabet bliver
mere og mere tomt, jo længere man kommer hen på måneden, hvor
fødselsdage og hytteture ikke skaber begejstring, men bekymring,
fordi man ikke har råd til at gøre det samme som vennerne. Det har
simpelt hen kæmpestore konsekvenser for de familier, for de børn
og faktisk for hele vores samfund. Derfor er der ingen tvivl hos os i
Enhedslisten: Vi skal bekæmpe den fattigdom.
Derfor var jeg simpelt hen også ved at få kaffen helt galt i halsen,
da jeg læste et interview med beskæftigelsesministeren i JyllandsPosten. For der kunne man læse, at han sagde, at det ikke var en
bunden opgave at gøre noget ved ydelsessystemet. Han mente sim‐
pelt hen ikke, at det var en bunden opgave for en socialdemokratisk
regering at lave om på det system, der betyder, at familier lever med
fattigdom i Danmark, også selv om vi har forpligtet hinanden på det,
da regeringen tiltrådte, med et forståelsespapir, hvor det står sort på
hvidt. Så mit spørgsmål er derfor i dag: Anerkender statsministeren
ikke, at det ville være et løftebrud fra regeringens side ikke at levere
på at lave en ordentlig ydelsesaftale, som mindsker fattigdommen i
det her land?
Kl. 13:37

Formanden (Henrik Dam Kristensen):
Statsministeren.

Mai Villadsen (EL):
Jeg hører det her som en tilkendegivelse fra statsministeren om, at
det er en bunden opgave; jeg håber virkelig, at det er sådan, det
skal forstås. For når man læser interviewet med beskæftigelsesmi‐
nisteren, udtaler han jo også, at det ikke er et prestigeprojekt for
regeringen at gøre noget ved det her område. Jeg forstår simpelt hen
ikke, at det ikke kan være et prestigeprojekt for en socialdemokratisk
regering at gøre noget ved et område, som betyder, at mennesker
lever i fattigdom i Danmark – det begriber jeg ikke. Jeg vil gerne
være helt sikker på, at svaret er: Jo, der skal gøres noget. Det kan
godt være, vi er uenige i udgangspunktet, men der skal handles på,
at børn vokser op i vores land i fattigdom, og at det ikke bare er et
prestigeprojekt, men faktisk noget, som børnenes statsminister selv
vil gøre noget ved, nemlig børnefattigdom i Danmark.
Kl. 13:40

Formanden (Henrik Dam Kristensen):
Statsministeren.
Kl. 13:40

Statsministeren (Mette Frederiksen):
Vi må jo se, om der materialiserer sig et politisk flertal, når Ydelses‐
kommissionen er færdig med sit arbejde. Det ved vi ikke på forhånd,
men der bliver jo politiske forhandlinger, så må vi se, hvor langt vi
kan komme og med hvem. Det er jo på det her område som med
andre politiske forhandlinger. Jeg tror, vi bliver nødt til at have nogle
omgange, hvor vi diskuterer med hinanden, hvad fattigdom egentlig
er for en størrelse, for jeg synes, det er blevet for let, og det synes

8

Tirsdag den 11. maj 2021 (US 62)

jeg det har været igennem mange år, at bruge nogle tal, som jeg ikke
mener er holdbare. For hvis man går ned i de 60.000 og begynder
at kigge på rådighedsbeløb, er jeg simpelt hen ikke enig i, at der er
en fattigdomsproblemstilling ved alle familier. Jeg tror, det er rigtigt,
at den er der i nogle, og det har i høj grad at gøre med, hvor lang
tid man er på ydelserne, og hvorfor man er der, og om man kan
komme væk derfra. Men jeg synes, det kræver en meget grundigere
diskussion, inden vi konkluderer, hvor stor problemstillingen med
børnefattigdom egentlig er. Det her sagde jeg altså også før valget,
vil jeg gerne lige have lov til at understrege og i valgkampen og
umiddelbart efter valget.
Kl. 13:41

Formanden (Henrik Dam Kristensen):
Mai Villadsen for det sidste spørgsmål. Værsgo.
Kl. 13:41

Mai Villadsen (EL):
Så er det jo godt, at vi også skal diskutere en fattigdomsgrænse i
Danmark, og så må vi jo tage den her diskussion. Jeg tror ikke, at vi
er enige, men vi må jo finde en vej frem, for det er rigtig vigtigt, at
vi får gjort noget på det her område.
Jeg vil også gerne holde fast i et andet område, som fylder rigtig
meget lige nu, nemlig coronaen. Statsministeren nævnte selv Indien
i et af sine svar. Vi ser lige nu en regulær katastrofe i Indien med
tusindvis af døde – det er forfærdelige billeder. I Enhedslisten har vi
jo gang på gang foreslået, at patenterne på coronavaccine ophæves
midlertidigt, mens krisen raser. Nu kan vi se, at den amerikanske
præsident Joe Biden har foreslået det sammen og Emmanuel Macron
siger det samme. Statsministeren er åben over for at gøre noget, men
tilkendegiver alligevel ikke helt tydeligt hverken i dag eller tidligere,
hvad statsministeren egentlig mener. Derfor vil jeg gerne høre her
i Folketingssalen: Mener statsministeren ikke, at det kunne være en
måde at gøre noget ved at hjælpe med hurtigt og billigt at få nogle
vacciner ud til de meget, meget nødlidende lande?
Kl. 13:42

Formanden (Henrik Dam Kristensen):
Statsministeren.
Kl. 13:42

Statsministeren (Mette Frederiksen):
Hvis jeg var sikker på, at det er det, der er løsningen, ville jeg jo
indtage det synspunkt, at det bare var det, vi skulle gøre. Men jeg er
simpelt hen ikke sikker på, at det er den rigtige løsning, for proble‐
met er, at der ikke er fabrikker nok. Problemet er ikke, at vi ikke
har gode vacciner. Det vil sige, at patentet er der, vaccinen findes,
men verden kan ikke følge med, hvad angår produktionskapacitet.
Det kan man hverken i Indien eller USA – nu er Indien jo et stort
produktionsland, hvad angår vacciner – eller her i Europa. Så det
er set i mine øjne, hvis det handler om at generere vacciner på den
korte, den mellemlange bane, men også på den længere bane, et
kapacitetsspørgsmål. Der har jeg en bekymring for, at patentspørgs‐
målet i virkeligheden ad bagvejen kan komme til at spænde ben for
det, selv om jeg er fuldstændig sikker på, hvad der ligger til grund
for spørgsmålet, nemlig et ønske om at få udbredt vaccinerne. Så
jeg er ikke sikker på, at det er den rigtige måde. I mine øjne er det
først og fremmest et kapacitetsspørgsmål, der lige nu holder os alle
sammen tilbage, desværre.
Kl. 13:43

Formanden (Henrik Dam Kristensen):
Tak til Mai Villadsen. Spørgsmålet er slut.
Så er det hr. Søren Pape Poulsen, Det Konservative Folkeparti.
Værsgo.

Kl. 13:43

Spm. nr. US 62
Søren Pape Poulsen (KF):
Tak for det, formand. Mon ikke vi var mange, der sukkede voldsomt
dybt, da Johnson & Johnson-vaccinen ikke blev en del af det danske
vaccineprogram. Det er jo så godt, at vi nu har besluttet, at der er
en frivillig ordning, og det er der så en masse med, altså hvordan
det kan lade sig gøre, osv. Men det bekymrer mig alligevel lidt, for
ikke at sige meget. Vi er jo afhængige af, at danskerne har tillid til
vaccinerne, og det kan være svært at forstå, at samtidig med at vi må
beholde nogle restriktioner, for ellers, siger nogen, går det galt, så
siger de samme mennesker, at den her vaccine kan vi ikke godkende.
Det har jeg meget svært ved at forstå. Jeg har godt set de tekniske
forklaringer osv.; det er bare meget svært at forstå.
Det, der gør mig bekymret, er det, jeg gerne vil spørge til her, for
vi skal jo give danskerne tryghed om vaccineprogrammet. Det er et
vaccineprogram, der er udsat gang på gang, fordi vi ikke har kunnet
få de vacciner, vi skal bruge, og det bliver ikke bedre, når så nogle
af dem ikke bliver godkendt til massevaccination. Det, der gør mig
dybt bekymret, er, når man ser et tv-program – nogle af de bedste
hyggelige programmer i dansk tv – hvor studieværten så sidder og
spørger dem, der er derinde: Kunne du finde på at tage en af de
skrottede vacciner? Det giver jo danskerne et fuldstændig forkert
billede af, hvad de her vacciner er. Det er godkendte vacciner, som
millioner af amerikanere og millioner af andre mennesker tager, men
det får så navnet skrottet vaccine i Danmark. Hvad kan vi gøre ved
det? Vi er politikere, og vi er også nødt til at spørge, hvordan det er,
vi sikrer en vis tryghed i befolkningen. For vi skal have det her land
åbnet fuldt og helt. Vi skal have danskerne, hvis de vil, til at tage
vaccinen.
Så nu vil jeg bare foreslå, at vi glemmer alt om jantelov, også
selv om der skulle være nogle kolleger her i salen, der vil dyrke
det jantelovsspørgsmål helt vildt, og så skal vi partiledere, hvis vi
vil, tage jakken af, smøge ærmerne op og for rullende kameraer
blive vaccineret med Johnson & Johnson og sende det signal til
danskerne, at de roligt kan lade sig vaccinere, og at de ikke skal
være bange. Er det ikke en god idé?
Kl. 13:45

Formanden (Henrik Dam Kristensen):
Statsministeren.
Kl. 13:45

Statsministeren (Mette Frederiksen):
Hvad hver enkelt gør, hvad angår vaccine, vil jeg lade være op til
hver enkelt, men jeg vil gerne understrege, at det, at Johnson &
Johnson ikke indgår i vaccinationsprogrammet, ikke er en politisk
beslutning. Det er ikke en beslutning truffet i Folketinget eller i rege‐
ringen. Der er tale om en godkendt vaccine, både i USA, af EMA i
Europa og af de danske sundhedsmyndigheder, og mig bekendt har
der ikke været et eneste dødsfald relateret til mænd, der har taget
Johnson & Johnson-vaccinen. Så det er Sundhedsstyrelsen, der egen‐
hændigt har truffet en beslutning om Johnson & Johnson-vaccinen.
Det er ikke en politisk beslutning.
Det er til gengæld en politisk beslutning, og den er jeg glad for, at
der nu skal være en tilvalgsordning i Danmark, så man kan benytte
sig af de to godkendte vacciner, som sundhedsmyndighederne ikke
ønsker at tage i brug for nærværende i Danmark. Det gælder Astra‐
Zenecavaccinen, og det gælder Johnson & Johnson-vaccinen. Jeg
kan i øvrigt bekræfte billedet af, at det er altafgørende, at der er tillid
til den danske vaccineudrulning, og som den skrider frem, og det gør
den jo heldigvis uagtet de her beslutninger, ser det ud til, at vi får
en meget, meget høj tilslutning i Danmark til vaccineudrulningen.

Tirsdag den 11. maj 2021 (US 63)

Vi ligger lige nu for de grupper, der er blevet vaccineret, på en
tilslutning på over 90 pct. ved mange af dem, og dermed ligger vi
potentielt, næsten, med en verdensrekord eller med noget, der kunne
minde om det, for nærværende.
Så det er bare for at understrege, at der ikke er tale om en politisk
beslutning i forhold til Johnson & Johnson-vaccinen. Det er alene
Sundhedsstyrelsens beslutning.
Kl. 13:47

Formanden (Henrik Dam Kristensen):
Søren Pape Poulsen.
Kl. 13:47

Søren Pape Poulsen (KF):
Når nu statsministeren ikke vil være med til at tage et skud i armen
sammen med mig, så må vi jo bare i fællesskab tale det op – og jeg
tænker på lovlige produkter i den her anledning. Vi må tale det op.
Jeg er dybt, dybt bekymret, når oplyste mennesker kan kalde det for
skrottede vacciner. Jeg er dybt bekymret over, hvad det her kan føre
til.
Nå, nu er vi ved vacciner, og det er nok taget lidt ud fra de
spørgsmål, der har været tidligere. Jeg bliver mere og mere betrygget
af noget af det, statsministeren har sagt, men statsministeren siger,
at det jo handler om kapaciteten i forhold til vaccinerne, og at det
ikke så meget handler om patentet. Men jeg kunne egentlig godt
tænke mig at høre, hvad statsministerens holdning er. For jeg hører
fra denne pult nogle udsagn om, at USA's præsident siger det, og at
Macron siger det. Er vi ikke enige om, at uanset hvem der siger det,
så er det at ophæve patenterne rendyrket socialisme med store risici
for den fremtidige forskning? Så skal vi ikke være enige om, at det
her med at ophæve patenterne bare er et no-go?
Kl. 13:48

Formanden (Henrik Dam Kristensen):
Statsministeren.
Kl. 13:48

Statsministeren (Mette Frederiksen):
Først er det helt rigtigt, at der ikke er tale om skrottede vacciner.
Der er tale om, at Sundhedsstyrelsen på baggrund af den nuværende
situation i Danmark vurderer, at man ikke ønsker at anbefale brugen
af to vacciner. Men der er tale om godkendte vacciner. Hvad angår
Johnson & Johnson, er den godkendt af de amerikanske sundheds‐
myndigheder, af de europæiske sundhedsmyndigheder og af de dan‐
ske sundhedsmyndigheder. Så der er ikke tale om skrottede vacciner.
Politisk har vi valgt at lave en tilvalgsordning, og jeg regner med,
at når der er et bredt flertal her i Folketinget, der ønsker sådan en
tilvalgsordning, så arbejder alle, inklusive sundhedsmyndighederne,
alt, hvad de kan, for at få den ordning til at fungere så hurtigt som
overhovedet muligt. Hver time, den ordning ikke er i gang, er en
spildt time for Danmark og for verden. For det, der er vigtigt, hvad
angår covid-19, er, at vi opnår flokimmunitet, og der er vi lige nu
bagud på point i Danmark, fordi der er taget to vacciner ud af vores
vaccineudrulning.
De ord, der påhæftes spørgsmålet omkring patenterne, tror jeg jeg
skal lade hr. Søren Pape Poulsen eje selv. Men jeg vil gerne bekræf‐
te, at der selvfølgelig er en risiko, hvis man går ad patentvejen, altså
at man dermed blokerer for yderligere udvikling. Og vi har altså
at gøre med private virksomheder, der i privat-offentligt samarbejde
har lavet rigtig, rigtig gode vacciner, og vi skal passe på, at vi ikke
spænder ben for det.
Kl. 13:49

Formanden (Henrik Dam Kristensen):
Hr. Søren Pape Poulsen for det sidste spørgsmål. Værsgo.

9

Kl. 13:49

Søren Pape Poulsen (KF):
Tak. Jeg havde nok også bare mere brug for at komme af med det
for at balancere debatten lidt. Nok om det. Nogle af os mødes jo i
næste uge og skal tale om, hvad der skal ske den 21. maj, altså i
næste genåbningsfase. Det er jo lidt det samme, jeg havde nær sagt
spil, vi spiller hver gang, altså at nogle siger, at vi skal have åbnet
noget mere, og at andre siger, at nej, nu er det lidt for meget, og de
er meget bekymrede. Er vi ikke ved at være der nu, hvor vi godt
kan være enige om, at selv om vi hver gang, vi forhandler, sidder
og taler om, hvor bekymrende det kan blive, så ender det aldrig
sådan? For danskerne er ansvarlige mennesker, dybt ansvarsfulde
mennesker, der tænker sig om. Jeg tror, at vi nu har omkring 150
indlagte. Vi har været under 200 siden februar. Der er vel snart
ikke nogen argumenter for, at vi skal blive ved med nidkært at køre
den ene restriktion efter den anden. Jeg ved jo godt, at selv om vi
har coronapasset, er der stadig væk mange restriktioner på f.eks.
restauranter. Og på et tidspunkt skal vi jo gerne derhen, hvor de kan
drive en helt almindelig forretning, og hvor man godt må få lov at
tjene penge, når man driver en forretning.
Kl. 13:51

Formanden (Henrik Dam Kristensen):
Statsministeren. Værsgo.
Kl. 13:51

Statsministeren (Mette Frederiksen):
Det skal restaurationerne have lov til, og det glæder vi os alle sam‐
men til. Det er godt for restauranterne, det er godt for danskerne,
det er godt for dansk økonomi. Vi er jo, må man sige, i fuld gang
med at udfase restriktionerne og genåbne samfundet. Indtil nu er
det lykkedes os at genåbne hurtigere, end vi havde regnet med. Det
gjorde sig sådan set også gældende sidste forår. Heldigvis ser vi
ind i en fortsat stabil smitteudvikling, som jo i høj grad, tror jeg,
skyldes, at vi har coronapasset. For den meget høje testkapacitet er
med til at få lukket smittekæder ned sammen med smitteopsporing
og de andre initiativer. Så lad os mødes til forhandlinger igen. Jeg
vil nødig karakterisere de forhandlinger som et spil, som hr. Søren
Pape Poulsens gjorde, men det er jo rigtigt, at vi over de seneste
14-15 måneder har indtaget nogenlunde de samme roller i en del dis‐
kussioner. Vi er meget, meget tæt på forhåbentlig målstregen nu. For
hver dag, der går, bliver stadig flere danskere vaccineret, og årstiden
hjælper os. Så vi er meget, meget tæt på efterhånden, heldigvis.
Kl. 13:52

Formanden (Henrik Dam Kristensen):
Hr. Søren Pape Poulsen, det er slut med spørgetiden her, men vi
skulle lige have sprittet lidt af.
Så er det fru Pernille Vermund, Nye Borgerlige. Værsgo.
Kl. 13:52

Spm. nr. US 63
Pernille Vermund (NB):
Tak. Sidst vi stod her, spurgte jeg statsministeren til en dom over
to udlændinge, som i Københavns Byret stod anklaget for 794 krimi‐
nelle forhold, herunder en voldtægt af en kun 14-årig pige, som de
to udlændinge forbrød sig på på skift, imens de endda filmede det,
og de to udlændinge blev som bekendt ikke udvist. Jeg forstod på
svaret, at statsministeren overordnet set var enig i, at udlændinge,
der begår grov kriminalitet, som voldtægt af en mindreårig jo må
siges at være, ikke skal være her i landet. Men jeg syntes ikke, jeg
fik et klart svar på, hvad statsministeren så vil gøre ved det, og
derfor sendte jeg jo et brev til statsministeren den 28. april, altså

10

Tirsdag den 11. maj 2021 (US 63)

dagen efter spørgetimen, hvor jeg ret præcist stillede de spørgsmål,
som jeg uden sådan det store held forsøgte at få et svar på i spørge‐
timen. Brevet med spørgsmålene blev jo sendt af mig, men med
mange tusind bekymrede danskere som medunderskrivere, og der er
nu gået 2 uger, og jeg har desværre ikke fået et svar. Jeg går ud fra,
at statsministeren dog trods alt nu er bekendt med spørgsmålene og
også vil være i stand til at svare mere klart i dag end for 2 uger
siden, så lad mig stille spørgsmålene igen, og jeg skal pointere, at
det ikke er den konkrete sag, jeg beder statsministeren forholde sig
til, at det ikke er den aktuelle sag, men at det er det principielle
og de generelle aspekter, som jeg ønsker at kende statsministerens
holdning til.
1) Ønsker statsministeren at forsvare den nuværende retstilstand,
hvor to udlændinge, der voldtager en 14-årig pige, får lov til at blive
i Danmark? 2) Hvis svaret er nej, hvad vil statsministeren konkret
ændre i lovgivningen for at sikre, at danske domstole dømmer til
udvisning i sager som den her? Og 3) Hvad vil statsministeren
gøre for at sikre, at det er Folketinget, der beslutter, hvilke krimi‐
nelle handlinger der skal føre til udvisning fra Danmark, og at vi
hverken forhindres af Menneskerettighedsdomstolen, EU-retten eller
EU-Domstolen?
Kl. 13:54

Formanden (Henrik Dam Kristensen):
Statsministeren.
Kl. 13:54

Statsministeren (Mette Frederiksen):
I forhold til den konkrete sag, og jeg forstår, at man ønsker en
mere generel drøftelse, har jeg nemlig forstået det sådan, at anklage‐
myndigheden har anket sagen, og at den jo nu derfor ligger ved
domstolene. På det mere generelle plan, altså i forhold til spørgsmål
1, mener jeg, at man skal udvises af Danmark, hvis man voldtager en
14-årig. Så der er svaret ja, og det mener jeg absolut man skal. Jeg
mener, at man ved den handling og den grusomme forbrydelse det
er at voldtage et barn – en voldtægt er under alle omstændigheder
slemt, men at der er tale om et barn, gør det kun tifold værre –
så intet har at gøre i Danmark mere, og det er ligegyldigt, hvilken
tilknytning man har, og om man selv måtte have børn her, er man
i øvrigt under alle omstændigheder også diskvalificeret i forhold til
at være forældre for de børn, hvis man voldtager et barn. Så ja, jeg
mener, at man skal udvises.
Jeg er blevet klogere på det her spørgsmål, siden det blev rejst
sidst, og jeg forstår, at der så gælder noget særligt, hvis der er tale
om EU-borgere, og det kræver jo så, at vi får løftet det her på
europæisk plan. For det, at vi har fri bevægelighed i EU, skal jo altså
ikke bruges til at begå kriminalitet, og det skal slet ikke bruges til, at
man voldtager en 14-årig. Derfor er det jo så på europæisk plan, vi
skal se om ikke vi kan få strammet de her regler.
Kl. 13:55

Formanden (Henrik Dam Kristensen):
Fru Pernille Vermund, værsgo.
Kl. 13:55

Pernille Vermund (NB):
Jamen det er jo et reelt dilemma. Altså, dilemmaet består jo i, at
statsministeren formentlig ligesom jeg og stort set alle andre i vores
samfund er dybt fortørnede over, at det her kan ske, altså at man
kan voldtage en 14-årig pige og være udenlandsk statsborger, og
at det så ikke får den konsekvens, at man selvfølgelig bliver sendt
tilbage til sit hjemland. På den anden side står der jo, at man har
en aftale, som er indgået med andre europæiske lande. Personligt
kæmper jeg for, at danskerne kan vælge politikere, som bestemmer
reglerne i vores eget land. Det er os her i Folketinget, som sætter

rammerne for, hvordan vi skal kunne leve sammen, og det er for
mig kernen i folkestyret. Men konkret er det jo sådan, at man i 2004
har vedtaget og indført EU's opholdsdirektiv, og jeg ved godt, at det
skete under en Venstreledet regering med DF som støtteparti, men
Socialdemokratiet stemte jo dengang også for.
Så spørgsmålet er: Vil statsministeren erkende den fejl og ændre
på lovgivningen, så vi fremover kan udvise dem, der voldtager min‐
dreårige piger i Danmark?
Kl. 13:57

Formanden (Henrik Dam Kristensen):
Statsministeren.
Kl. 13:57

Statsministeren (Mette Frederiksen):
Hvis vi tager opholdsdirektivet først, har idéen med det jo aldrig
været, at det skulle bruges til at voldtage, og derfor må det jo også
være muligt at søge at få ændret opholdsdirektivet, så det ikke kan
bruges til, at man begår så alvorlig kriminalitet i andre lande, uden
at det har konsekvenser, og uden at det har en betydning. Jeg er
tilhænger af, at vi europæere kan bevæge os rundt, at vi kan tage
arbejde, at vi kan studere, at vi kan knytte familiebånd og rejse, og
hvad vi ellers i øvrigt gør med hinanden, som tjener os alle sammen
til det bedste, men selvfølgelig skal det ikke bruges til at begå
alvorlig kriminalitet, ligesom det i øvrigt heller ikke skal bruges til
at underminere vores arbejdsmarkeder, ligesom det heller ikke skal
bruges til – vi har jo også haft diskussionen i Danmark omkring det
– kriminalitet i forbindelse med tiggeri, hvilket så pludselig ramte
danske hjemløse, som aldrig har gjort andet end at ligge på gaden,
hvad de jo så i øvrigt heller ikke burde, men det er en anden diskus‐
sion. Så et opholdsdirektiv må det jo altså være muligt for os at søge
at forandre, sådan at det ikke kan bruges til at begå kriminalitet.
Kl. 13:58

Formanden (Henrik Dam Kristensen):
Fru Pernille Vermund for det sidste spørgsmål. Værsgo.
Kl. 13:58

Pernille Vermund (NB):
En løsning, hvor man med alle andre EU-lande skal finde en vej
frem lyder sådan umiddelbart som en lidt langhåret proces, som
formentlig ikke hjælper de piger, der her bliver ramt, men lad det nu
ligge.
Jeg vil sige, at alle de her kriminelle udlændinge, som den nuvæ‐
rende regering og som tidligere regeringer har lukket ind i vores
land, jo mildest talt er en reel hovedpine for vores samfund. 143
udenlandske voldtægtsforbrydere er siden 2015 blevet dømt til ud‐
visning, og kun 22 af dem er registreret udsendt af Danmark – 22 ud
af 143. Det fremgår af et svar, som jeg har fået fra justitsministeren.
Så når voldtægtsforbryderne endelig bliver dømt til udvisning, bliver
de fleste alligevel hængende, parate til nye eventyr i Danmark, om
man så må sige, og mit spørgsmål her er altså toleddet:
Det ene er, om det er rimeligt over for ofrene, at domstolene
dømmer til udvisning, men at regeringen ikke sørger for, at domme‐
ne bliver fuldbyrdet. Hvis svaret er ja, så lad os lade den ligge der,
men hvis svaret er nej – og det håber jeg at det er – vil jeg som det
andet gerne høre, om statsministeren vil være med på at afsondre
disse udenlandske voldtægtsforbrydere, så der ikke er gener for det
omgivende samfund, eventuelt et sted, hvor der kun er én dør ud, og
det er døren ud af landet.
Kl. 13:59

Formanden (Henrik Dam Kristensen):
Statsministeren.

Tirsdag den 11. maj 2021 (US 64)

Kl. 14:02

Kl. 13:59

Statsministeren (Mette Frederiksen):
Altså, hvis man ved dom udvises af Danmark, skal man jo forlade
Danmark, og det skal vi gøre alt, hvad vi kan for at sikre sker.
Jeg er faktisk ikke helt bekendt med, hvad Nye Borgerlige egentlig
mener om EU, altså om vi skal melde os ud af det europæiske
samarbejde, og hvis man mener det, er vi jo grundlæggende uenige.
For EU-samarbejdet giver selvfølgelig udfordringer, men samlet set
giver det en langt større værdi, ikke bare for Danmark, men for
Europa, at vi har et fælles politisk samarbejde, og det vil jeg slås for,
og det tror jeg at jeg vil gøre altid. Den eneste fredelige tid, der har
været i Europa, er, mens vi har arbejdet sammen på kryds og tværs
af grænserne, som vi gør det nu. Så nej, jeg ønsker ikke at opsige
EU-samarbejdet. Jeg ønsker at forandre EU-samarbejdet indefra, og
det gælder eksempelvis opholdsdirektivet.
Kl. 14:00

Formanden (Henrik Dam Kristensen):
Tak til fru Pernille Vermund. Der er ikke flere spørgsmål. Vi skal
lige have gjort lidt rent.
Så er det hr. Alex Vanopslagh, Liberal Alliance. Værsgo.
Kl. 14:00

Spm. nr. US 64

Statsministeren (Mette Frederiksen):
Skal vi nu ikke lade være med at smide den der tendens til sådan
lidt halv-fake news ind i Folketingssalen. Jeg har ikke på noget tids‐
punkt sagt, at der ville være bestemte restriktioner på noget bestemt
tidspunkt. Det har jeg ikke på noget som helst tidspunkt sagt. Jeg
glæder mig til den dag, hvor den sidste restriktion er væk. Der er
nærmest ikke noget, jeg glæder mig mere til end det.
Så det er ikke rigtigt, når der bliver sagt, at jeg har sagt, der ville
være restriktioner, når alle er blevet vaccineret. Det har jeg ikke sagt
noget som helst om.
Det, jeg har sagt omkring restriktioner, som vi i øvrigt hele tiden
udfaser, og som der heldigvis bliver færre og færre af, er, at vi har
dem på det tidspunkt, hvor de er nødvendige at have. Det kan man
da ikke oversætte til at citere mig for at have sagt, at der vil være
nogle givne restriktioner på et givent tidspunkt. For de restriktioner,
vi har i Danmark, har vi for at have styr på epidemien dér, hvor
epidemien måtte være. Så nej, det er ikke rigtigt, hvad der bliver
sagt.
Kl. 14:03

Formanden (Henrik Dam Kristensen):
Hr. Alex Vanopslagh.
Kl. 14:03

Alex Vanopslagh (LA):
Tak for det. Det er jo ikke nogen hemmelighed, at statsministeren
og jeg ser lidt forskelligt på, hvor mange og hvilke restriktioner vi
skal have i landet i den kommende tid, og måske i særdeleshed på,
hvornår de sidste restriktioner skal ophæves. Jeg har i hvert fald
den klare holdning, at når alle sårbare grupper og alle over 50 er
vaccineret, så er det svært at retfærdiggøre yderligere restriktioner,
også selv om os unge frejdige mennesker under 50 kan risikere at
få corona, fordi vi ikke har fået en vaccine. Og jeg synes, det er
særlig svært at retfærdiggøre restriktioner i den situation, der er nu,
hvor vi jo næsten har fået sundhedsmyndighedernes ord for, at en
coronainfektion ikke er så farlig for den yngre del af befolkningen.
Det må være den logiske konklusion, når sundhedsmyndigheder‐
ne har besluttet og konstateret, at Johnson&Johnson-vaccinen er far‐
ligere end det at få en coronavirus, også selv om Johnson&Johnsonvaccinen ikke har vist sig at have alvorlig komplikationer, og kun
har det hos en ud af 83.000 kvinder. Så kan man ikke sige, det er en
farlig vaccine, men ifølge myndighederne er det altså farligere at få
den her vaccine, end det er at få corona, om ikke andet for de yngre
dele af befolkningen. Og så synes jeg, det er svært at retfærdiggøre,
at noget skal være lukket og der skal være mange restriktioner, når
alle over 50 og alle de sårbare grupper er vaccineret. Og der ser vi jo
meget forskelligt på tingene.
Statsministeren har tidligere sagt til hr. Jakob Ellemann-Jensen
i dag, at selv når alle danskere er vaccineret, vil der være nogle
restriktioner i Danmark. Der vil være få restriktioner, men der vil
være nogle. Og det synes jeg er helt vildt - for at sige det ligeud. Jeg
vil gerne høre: Hvad er det for nogle restriktioner, statsministeren ser
for sig, når alle danskere er vaccineret mod coronavirus – eller alle
dem, der har lyst til det? Og hvilke betingelser skal egentlig være
indfriet, for at man kan ophæve de sidste restriktioner?
Kl. 14:02

Formanden (Henrik Dam Kristensen):
Statsministeren.

11

Alex Vanopslagh (LA):
Det er da fuldstændig rigtigt, at statsministeren ikke har sagt, hvilke
bestemte restriktioner der vil være, når alle danskere er vaccineret.
Men da hr. Jakob Ellemann-Jensen tidligere i dag spurgte, om man
vil garantere, at alle restriktioner er ophævet, når alle danskere er
vaccineret, så var statsministerens svar, at der ville være ganske få
restriktioner, når alle danskere er vaccineret. Det var statsministerens
svar. Og så er mit spørgsmål bare: Hvilke restriktioner er det, stats‐
ministeren forestiller sig, når alle danskere er vaccineret? Og hvilke
betingelser skal være opfyldt for, at vi kan fjerne alle restriktioner
– i forhold til at man kan give den garanti? Og der har jeg forstået,
at man ikke kan sige hvornår, men så kan man i det mindste snakke
om, hvilke betingelser der skal være opfyldt. Men det kunne selvføl‐
gelig også være, at svaret er, at vi ophæver alle restriktioner, når alle
er vaccineret – og så er det jo det, som vi ønsker et klart svar på.
Kl. 14:03

Formanden (Henrik Dam Kristensen):
Statsministeren.
Kl. 14:03

Statsministeren (Mette Frederiksen):
Men det er jo heller ikke rigtigt. Jeg har ikke sagt, at der er restrikti‐
oner, når alle folk er vaccineret. Det, jeg siger, er, at de restriktioner,
vi måtte have behov for som samfund på et givent tidspunkt, mener
jeg vi skal have for at have styr på epidemien. Og det siger jo sig
selv, at jo flere der bliver vaccineret, jo færre restriktioner skal vi
have. Det er klart, og det er vi i fuld gang med, og meget tyder jo på
– nu er det jo primært Israel og UK, vi kan læne os op ad som lande,
der har gode vaccineerfaringer – at vaccinen virker, og den virker
endda rigtig godt. Den virker godt i forhold til dødelighed, den
virker godt – i hvert fald Pfizer-BioNTech – i forhold til mutationer.
Så vaccinerne virker, og i og med at meget tyder på, at vi i Danmark
får en fantastisk høj vaccinedækning, så føler jeg mig efterhånden
mere og mere sikker på, at det normale Danmark, og det vil sige et
Danmark uden en masse restriktioner, er inden for rækkevidde. Og
det er inden for rækkevidde på en måde, som vi ikke har set igennem
de seneste par måneder, heldigvis.

12

Tirsdag den 11. maj 2021 (US 65)

Kl. 14:04

Formanden (Henrik Dam Kristensen):
Hr. Alex Vanopslagh, sidste spørgsmål.
Kl. 14:04

Alex Vanopslagh (LA):
Jeg synes i hvert fald, det er svært at få den her garanti for, at alle
restriktioner bliver ophævet, og hvornår det kan ske. Men noget, der
i hvert fald er en garanti for, er, at der vil være en masse bureaukrati
i den offentlige sektor, også i takt med at vi får genåbnet samfundet
helt. Og der skete jo faktisk noget interessant under nedlukningen
sidste år.
Der var en masse læger og sygeplejersker ude og sige, at de
faktisk havde fået bedre arbejdsvilkår; de havde fået nemmere ved
at løse opgaverne, fordi en række mellemledere og med dem bureau‐
kratiske processer var hjemsendt. Og det gav mig på det tidspunkt,
for 1 år siden, den idé, at vi som en slags forsøg skulle sige, at
vi i samarbejde med læger og sygeplejersker identificerer alt det
bureaukrati, som er overflødigt i sundhedsvæsenet, og så suspende‐
rer vi det 1 år frem. Og hvis det er sådan, at sygeplejerskerne og
lægerne savner det meningsløse papirarbejde, og hvis patienterne
måske ligefrem også savner det, så kunne vi altid genindføre det
bureaukrati. Og det foreslog jeg statsminister, faktisk for præcis 1 år
siden
Der sagde statsministeren, at det ikke var så dum en idé – og
det er jo store ord fra statsministeren, når det kommer til vores
respektive partier. Der er jo ikke sket så meget siden sidste år, ud
over, tror jeg, at bureaukratiet og mellemlederne er vendt tilbage til
sygehusene. Og der vil jeg egentlig bare i al beskedenhed høre:
Skal vi ikke få gjort noget ved det? Skal vi ikke som et forsøg
sige: Prøv i 4 års tid af afbureaukratisere den offentlige sektor. Det
er ikke lykkedes, og måske skulle man bare gå drastisk til værks og
sige: Nu suspenderer vi det et helt år, og så ser vi, hvad der sker –
selvfølgelig ikke alt bureaukrati, men det meste.

Spm. nr. US 65
Torsten Gejl (ALT):
Tak, formand. Jeg vil drøfte noget med statsministeren, som har
bekymret os meget i Alternativet, siden vi blev bekendt med det
her for et stykke tid siden. Det handler om landbruget, nemlig om,
at vores landbrug i nogen grad er ved at blive solgt til udlandet. I
2015 blev landbrugsloven liberaliseret, og det betyder, at udenland‐
ske investorer har opkøbt dansk jord, og fra 2015-2018 er 2½ pct.
af det danske landbrug blevet solgt. Det areal svarer til to gange
Storkøbenhavn. Jorden er bl.a. blevet købt af 300 udenlandske virk‐
somheder. Siden 2018 er der ikke nogen, der ved, hvor meget dansk
landbrugsjord der yderligere er blevet solgt, men der er flere og flere
steder rundtomkring i Danmark, hvor vi hører at store arealer af
dansk landbrugsjord bliver solgt til udlandet.
Jeg besøgte selv Sønderjylland her i weekenden, hvor der var
bølgende marker, så langt øjet rakte – men de var tyskejet, fordi
tyske kapitalinteresser havde opkøbt dem. Lokalbefolkningen ople‐
vede, at det var svært at komme i kontakt med ejeren af deres
nabojorde. De har oplevede f.eks., at de levende hegn mellem mar‐
kerne, som jo er vigtige bosteder for f.eks. rødlistede arter, at hans
forsvandt, efterhånden som de udenlandske investorer lagde deres
marker sammen.
Så vi har altså åbnet en mulighed for, at udenlandske kapitalinte‐
resser kan købe ubegrænsede mængder af dansk landbrugsjord. Vi
ved, at den danske landmand i gennemsnit er 57 år gammel, så land‐
bruget står over for et stort generationsskifte. Og vi ved, at globale
kapitalfonde jo selvfølgelig leder efter investeringer, der gør, at de
kan undgå at betale negative renter. Hvad tænker statsministeren om,
at vi i de kommende år risikerer, at udenlandske kapitalinteresser
faktisk opkøber store dele af dansk landbrug, altså reelt store dele
af Danmark? Statsministeren har jo mange gange sagt, at vi er et
landbrugsland. Men hvordan kan Danmark være et landbrugsland,
hvis vi faktisk sælger vores jord?
Kl. 14:09

Kl. 14:06

Formanden (Henrik Dam Kristensen):
Statsminister.

Formanden (Henrik Dam Kristensen):
Socialministeren.

Kl. 14:09

Kl. 14:06

Statsministeren (Mette Frederiksen):
Jo, der er jo sket noget siden. Vi har godt nok ikke kunnet følges
ad hele vejen, men Folketinget har besluttet sig for, at man i syv
kommuner, på de respektive velfærdsområder, skal have lov til at be‐
gynde forfra. Jeg har lige haft lejlighed til at besøge Leon Sebbelin
og dermed Rebild Kommune, og efterfølgende Middelfart Kommu‐
ne – på ældreområdet – og Viborg Kommune, også på ældreområdet.
Og der er man nu i fuld gang med at starte forfra. Og jeg tror, det er
noget af det her, der skal til.
For jeg er fortsat fuldstændig enig med hr. Alex Vanopslagh, at vi
her i Folketinget snakker og snakker om det her. Og når det kommer
til stykket, tør vi ikke, fordi vi har så stort et behov for at være i
kontrol og styre alting ned i mindste detalje.
Jeg håber, at de syv kommuner kommer til at vise os, at man
både får en bedre ældrepleje med mere værdighed, at du får et
stærkere børneområde med flere muligheder, og at man får en mere
interessant skole af at lade os politikere træde et skridt tilbage og
lade forældre, børn, pårørende og medarbejdere være dem, der sætter
farten.
Kl. 14:07

Formanden (Henrik Dam Kristensen):
Tak for det. Og så er det hr. Torsten Gejl, Alternativet. Værsgo.
Kl. 14:07

Statsministeren (Mette Frederiksen):
Det synes jeg faktisk er et utrolig godt spørgsmål. Og det er rigtigt
– jeg tror, at det er sådan, at det er cirka 2½ pct. nu, som er opkøbt
udefra. Jeg forstår også, at Alternativet har fremsat et beslutningsfor‐
slag omkring det her. Og landbrugsforhandlingerne er godt i gang,
så jeg vil egentlig foreslå, at vi tager det her spørgsmål med ind i
forhandlingerne, for selvfølgelig er det helt relevant at kigge på.
Om det er nogen stor udfordring i dag, tør jeg ikke sige, men
jeg tror da, at det kan være rigtigt, at hvis der bliver opkøbt meget
store arealer, så er det jo ikke sikkert, at de folk, der opkøber dem,
har den samme interesse, som Folketinget eksempelvis har, i en
70-procentsmålsætning – eller i det hele taget en interesse i at sikre,
at vi har et land, som afspejler vores godnatsange til vores børn, hvor
der i næsten dem alle sammen indgår et dyr, som lever i det åbne
land i Danmark, og som vi har for få af. Så jeg synes faktisk, at
problemstillingen er relevant.
Kl. 14:10

Formanden (Henrik Dam Kristensen):
Ordføreren.
Kl. 14:10

Torsten Gejl (ALT):
Altså, jeg er utrolig glad for statsministerens respons i forhold til det
her, og i forhold til at vi kan tage det med ind til forhandlingerne

Tirsdag den 11. maj 2021 (US 66)

og se på det dér. Jeg vil også henlede opmærksomheden lidt på, at
når det er sådan, at vores land bliver solgt i rimelig store klumper
til store investorer, kan det også være svært for de her kommende
generationer af unge danske landmænd og -kvinder – forhåbentlig
økologiske – at overtage landet, fordi de er i konkurrence med store
udenlandske investorer.
Så tak for den respons. Og jeg håber, at ministeren også vil være
med til at sikre, at vi måske på en eller anden måde kan finde ud af
at stoppe det tempo, hvormed Danmark bliver solgt.
Kl. 14:11

Formanden (Henrik Dam Kristensen):
Statsminister.
Kl. 14:11

Statsministeren (Mette Frederiksen):
Ja, i forvejen er det jo ganske svært med det generationsskifte i
dansk landbrug. Og jeg synes, at det, man hører, når man taler
med landbruget, jo er, at det er ret umuligt for sådan en ung mand
eller kvinde eller et ægtepar, der gerne vil ind at være landmand,
overhovedet at rejse kapital til at kunne komme ind i dag. Så vi har
udfordringer her. I det hele taget synes jeg jo, at vi skal have et
kritisk øje på det, når der skal opkøbes udefra.
Nu står vi her midt i hovedstaden. Det er jo en hovedstad, hvor
vi plejer at bryste os af at almindelige mennesker har råd til at bo
– det bliver stadig sværere – men hvor vi i øvrigt endnu kan glæde
os over at have en bymidte, hvor der er lys i vinduerne om aftenen,
fordi der faktisk bor mennesker. Kigger man til andre hovedstæder,
vil man jo kunne se den dér tendens til, at lyset er slukket mange
steder, fordi det er meget rige folk udefra, der så køber en lejlighed i
Berlin eller London eller et tredje sted, og så er man måske dér fire
gange om året. Sådan ønsker jeg ikke at det skal være i København.
Jeg ønsker, at vi har et København, hvor mennesker bor og lever,
og hvor det ikke er rige folk udefra, hvad enten det er danskere, der
bor andre steder, eller ikkedanskere, der så opkøber lejligheder, som
ikke bliver brugt, men som også er med til at presse priserne op. Så
måske skulle vi både have et fokus på landet og på byen.
Kl. 14:12

Formanden (Henrik Dam Kristensen):
Hr. Torsten Gejl, et sidste spørgsmål, værsgo.
Kl. 14:12

Torsten Gejl (ALT):
Jamen Alternativet deler bestemt de håb og de visioner.
Det sidste spørgsmål er fra et medlem. Vi har jo altid et medlems‐
spørgsmål, og her er det fra Jens Harder Vingaard Larsen, som kort
spørger:
Vil statsministeren være med til at skabe mere gennemsigtighed
i dansk politik og regulere anonyme donationer og erhvervsklubber,
så danskerne bedre kan følge med i, hvem der finansierer de forskel‐
lige partier?
Kl. 14:12

Formanden (Henrik Dam Kristensen):
Statsminister.
Kl. 14:12

Statsministeren (Mette Frederiksen):
Jamen altså, jeg synes sådan set, at vi har udmærkede regler i for‐
hold til partistøtte i Danmark. Og min oplevelse er helt generelt, at vi
er et land med stor gennemsigtighed og med det, der jo helt objektivt
er en meget, meget lav grad af både nepotisme og korruption. Så jeg
går ikke rundt med en oplevelse af, at vi har problemer i partierne,
hvad det her angår. Men altså, selvfølgelig kan vi jo altid diskutere

13

partistøttereglerne. Men altså, vi har et meget, meget velfungerende
dansk demokrati, og det skal vi selvfølgelig på alle mulige måder
holde fast i at have.
Kl. 14:13

Formanden (Henrik Dam Kristensen):
Tak til hr. Torsten Gejl. Efter lidt rengøring er det hr. Jens Rohde,
Kristendemokraterne. Værsgo.
Kl. 14:13

Spm. nr. US 66
Jens Rohde (KD):
For godt og vel 20 år siden fik Socialdemokratiet en medieordfører
ind i Folketinget, som både var overmåde engageret at gå op imod i
Venstres politiske medieordfører, men som også var meget engageret
i, at vi skulle styrke public service, at vi saftsuseme skulle investere
i vores lokale og regionale dagblade, og at vi for alt i verden måtte
sørge for at lave et meget stærkt armslængdeprincip over for den
politiske indblanding, der var ved at komme ind.
I næste uge fremlægger Kristendemokraterne et stort medieud‐
spil, som endelig gør noget og opfylder nogle af denne medieordfø‐
rers visioner for medieområdet og hjælper lidt på vej. Vi kommer
med massive investeringer på medieområdet – vi ønsker at fordoble
medietilskuddet i det her land, fordi vi har en demokratisk infra‐
struktur, vi skal have genopbygget. Hvordan finansierer vi det? Det
gør vi ved at etablere en særlig medieskat, fordi vi ønsker, at der
skal være et folkeligt ejerskab til vores demokratiske infrastruktur.
Så etablerer vi armslængdeprincip, og så ønsker vi selvfølgelig at
styrke vores lokale og regionale blade, fordi vi skal have gjort noget
ved de nyhedsørkener, som er ved at opstå, og så skal vi selvfølgelig
have nogle stærke public service-stationer, også regionale.
Jeg kunne egentlig godt tænke mig at høre, hvad statsministeren
tænker om det.
Kl. 14:15

Formanden (Henrik Dam Kristensen):
Statsministeren.
Kl. 14:15

Statsministeren (Mette Frederiksen):
Så kom vi lige ned ad memory lane. Det er snart 20 år siden –
dengang var der et bord her midt i Folketingssalen, hvor den davæ‐
rende ordfører for Venstre og den daværende ordfører for Socialde‐
mokratiet krydsede klinger ganske mange sene aftener og nattetimer
i meget, meget lange diskussioner.
Jeg tror sådan set ikke, vi er så uenige på det område – dog
måske nok med hensyn til hvor mange penge vi har råd til at bruge
på det her og nu, for der er mange andre opgaver. Men idéen om
at styrke danskproduceret public service deler vi. Det ligger i øvrigt
også til grund for forståelsespapiret, og det behov er jo ikke blevet
mindre igennem den senere tid.
Jeg synes i øvrigt, det er rigtigt og have et stærkt fokus på den
lokale og regionale presse, som jeg oplever ofte er til stede i forbin‐
delse med nogle problemstillinger, der vedrører mange mennesker,
og som det en gang imellem kan være svært at se afspejlet i hvert
fald i nogle af de nationale medier. Derudover er der så kommet
en helt ny problemstilling – den var der ikke for de knap 20 år
siden – i forbindelse med streamingtjenesterne, techgiganterne, som
både udfordrer rettighedshaverne, men som jo også er med til, synes
jeg, på nogle områder at underminere vores demokratiske samtale
med algoritmer og viderebringelse af fake news og uden et redaktør‐
ansvar. Så jeg synes i virkeligheden kun, at mediediskussionen er
blevet endnu mere relevant, end den var for knap 20 år siden.

14

Tirsdag den 11. maj 2021 (FM )

Kl. 14:16

Formanden (Henrik Dam Kristensen):
Hr. Jens Rohde.
Kl. 14:16

Jens Rohde (KD):
Det er dejligt at høre, at statsministeren synes det. Så kunne jeg så
bare godt tænke mig et lidt større engagement fra regeringens side i
sagen. Hvad angår techgiganterne, kommer vi også med forslag til,
hvordan man kunne regulere nogle af de problemstillinger, som det
jo er åbenlyst vi står over for, og som statsministeren også nævner.
Den 24. januar 2020 skrev kulturministeren en kronik om, at
danske medier er ved at forberede sig til de udfordringer, som både
er, og som kommer, og nu er det på tide, at politikerne går ind og
blander sig og bliver en del af løsningen. Siden har vi ikke hørt
noget fra regeringens side. Hvornår kommer det medieudspil fra
regeringens side, som en del af os i hvert fald længe har ventet på?
Jeg kan se, at hr. Søren Søndergaard fra Enhedslisten sidder dernede,
og vi har jo presset på i lang tid, og hvornår bliver der indkaldt til
forhandlinger? Lige i øjeblikket fosser pengene ud af navnlig de her
lokale og regionale medier, og over de seneste år er 25 pct. af dem
blevet nedlagt. Er det ikke tid at handle?
Kl. 14:17

Formanden (Henrik Dam Kristensen):
Statsministeren.

Derfor er der behov for, at vi handler hurtigt, og det har der været
længe.
Så endnu en gang: Hvornår bliver de forhandlinger startet op,
og hvornår kan vi forvente at der kommer et regeringsudspil? Nu
kommer vi med vores her i næste uge, og jeg håber, at regeringen vil
lade sig inspirere til også at komme lidt ud af starthullerne.
Kl. 14:20

Formanden (Henrik Dam Kristensen):
Statsministeren.
Kl. 14:20

Statsministeren (Mette Frederiksen):
Jamen jeg kommer altså ikke til at dukke nakken, når jeg siger, at vi
selvfølgelig er blevet forsinket i noget af vores arbejde på grund af
pandemien. Den har krævet et utrolig stort tilstedevær, og heldigvis,
skulle jeg til at sige, har vi udfyldt den rolle så godt, som vi som
regering overhovedet har kunnet. Så selvfølgelig er der ting, der vil
være forsinket.
Som jeg sagde før, kommer jeg altså ikke til at dukke nakken, for
når der er en pandemi af den her karakter, er det det, der skal være
det primære fokus som regering. Nu er vi på vej ud af den kritiske
fase, og det betyder også, at der begynder at være luft til mange
flere andre politiske projekter, herunder medieforhandlingerne, som
vi altså forventer at gå i gang med i indeværende år.
Kl. 14:20

Kl. 14:17

Statsministeren (Mette Frederiksen):
Jeg kan sige, at jeg faktisk lige for nylig har haft et møde med de tre
partiledere fra Det Radikale Venstre, SF og Enhedslisten i forhold til
sociale medier og techgiganter, og der er en bred enighed om, at det
her er et arbejde, vi skal have opprioriteret og sat i gang. Det har jo
rigtig mange dimensioner i sig. Foruden det rent mediemæssige har
vi også det problem, at der ikke betales den skat, der skal betales,
at der viderebringes oplysninger, som ikke er rigtige, at det kan
bruges til ikke alene at forplumre debatten, men også at ødelægge
eksempelvis demokratiske valghandlinger med trollhære og andre
ting. Så der er en masse problemer her. Og så tror jeg også, vi må
sige, at den måde, sociale medier bruges på, også i den politiske
debat, jo i vidt omfang er med til at polarisere og splitte os ad i
stedet for at samle os i det, der er den danske tradition, nemlig at vi
taler med hinanden. Så det er et arbejde, som vi sætter i gang snart.
Så er det helt rigtigt, at vi ikke har nået alt det, vi gerne ville, i
det forgangne år, og det er jo ganske enkelt, fordi vi har været meget
optaget af at løse krisen, men et medieforlig skal vi i gang med at
forhandle, og det skal vi i gang med i år.
Kl. 14:19

Formanden (Henrik Dam Kristensen):
Så er det Jens Rohde med det sidste spørgsmål. Værsgo.
Kl. 14:19

Jens Rohde (KD):
Det sagde I også sidste år. Kulturministeren har jo lovet det adskilli‐
ge gange. Det er sådan hvert halve år, så kommer det: Nu, i det her
halvår skal vi i gang med at forhandle medier. Problemet er jo, at de
her problemstillinger, som statsministeren nævner, jo absolut ikke er
nye, og det bliver kun værre og værre med journaliststanden, altså
ikke journalisterne som sådan, men altså antallet af journalistiske
stillinger og antallet af journalistisk arbejde ude i det åbne land,
når landet sander til i de her nyhedsørkener – det har Syddansk
Universitet jo påvist i en rapport – og når økonomien forsvinder.

Formanden (Henrik Dam Kristensen):
Tak for det. Spørgetimen er slut.
Jeg skal hermed udsætte mødet til kl. 14.35. Jeg skal bede medlem‐
merne om at forlade salen, så vi kan få rengjort, for kl. 14.35 vil der
være afstemninger.
Mødet er udsat. (Kl. 14:21).

Kl. 14:35

Meddelelser fra formanden
Formanden (Henrik Dam Kristensen):
Mødet er genoptaget.
I dag er der følgende anmeldelser:
Statsministeren (Mette Frederiksen) har meddelt mig, at hun ønsker
i henhold til forretningsordenens § 19, stk. 4, at give Folketinget en
skriftlig
Redegørelse om rigsfællesskabet 2021.
(Redegørelse nr. R 17).
Eksemplarer vil blive omdelt, og redegørelsen vil fremgå af
www.folketingstidende.dk.
Redegørelsen vil komme til forhandling tirsdag den 18. maj
2021.
Medlemmer af Folketinget Sikandar Siddique (UFG), Uffe Elbæk
(UFG) og Susanne Zimmer (UFG) har meddelt mig, at de ønsker at
tage følgende forslag tilbage:
Forslag til folketingsbeslutning om at fjerne lønefterslæbet for kvin‐
dedominerede fag i den offentlige sektor.
(Beslutningsforslag nr. 243).

Tirsdag den 11. maj 2021 (L 218)

Ønsker nogen at optage dette beslutningsforslag?
Da det ikke er tilfældet, er forslaget bortfaldet.

15

Da det ikke er tilfældet, er forhandlingen sluttet, og vi går til
afstemning.
Kl. 14:38

Afstemning
Det næste punkt på dagsordenen er:
2) 2. behandling af lovforslag nr. L 218:
Forslag til lov om ændring af lov om arbejdsløshedsforsikring
m.v. og lov om sygedagpenge. (Forlængelse af suspension af
dagpengeforbrug, 4-månedersperioden ved opgørelse af karens
og forbrug af supplerende dagpenge, mulighed for fravalg af
årsopgørelsen for 2020 ved satsberegningen for selvstændige er‐
hvervsdrivende og forlængelse af retten til sygedagpenge som
følge af covid-19).
Af beskæftigelsesministeren (Peter Hummelgaard).
(Fremsættelse 23.04.2021. 1. behandling 04.05.2021. Betænkning
07.05.2021).
Kl. 14:35

Formanden (Henrik Dam Kristensen):
Inden jeg starter afstemningen, beder jeg om, at man tjekker, at der
står korrekt navn i afstemningspanelet.
Ønskes afstemning om ændringsforslag nr. 1 og 3, tiltrådt af et
flertal (S, V, DF, RV, KF og NB)?
De er vedtaget.
Der stemmes om ændringsforslag nr. 4 af et mindretal (EL), tiltrådt
af et mindretal (SF og ALT), og der kan stemmes.
Afstemningen slutter.
For stemte 16 (SF, EL og Susanne Zimmer (UFG)), imod stemte 71
(S, V, RV, KF, NB, LA og KD), hverken for eller imod stemte 8
(DF).

Forhandling

Ændringsforslaget er forkastet.

Formanden (Henrik Dam Kristensen):
Der er stillet ændringsforslag.
Ønsker nogen at udtale sig? Fru Jette Gottlieb, Enhedslisten.

Herefter er ændringsforslag nr. 2, stillet og tiltrådt af de samme
mindretal, bortfaldet.

Kl. 14:35

(Ordfører)
Jette Gottlieb (EL):
Enhedslisten er tilfreds med, at regeringen har iagttaget et problem,
der er for de små selvstændige, når de skal genindplaceres efter en
kriseperiode. Det er vi glade for. Vi er også glade for, at regeringen
har lavet et ændringsforslag til sit eget forslag, hvilket viser, at de
forstår, at det ikke er bare lige at lave sådan noget. Til gengæld
er vi fuldstændig uforstående over for, at regeringen, når man har
identificeret et problem, som rammer de små selvstændige, og får at
vide, at det også er noget, der rammer lønmodtagerne, så ikke stiller
et ændringsforslag, der sikrer, at lønmodtagerne heller ikke bliver
ramt af denne ordning.
Problemstillingen er meget simpel. Vi har været igennem et kri‐
seår, som vi helst så smidt væk, men det kan vi ikke komme til;
det eksisterer – 2020 eksisterer. Rigtig mange mennesker er blevet
fyret og har taget kortvarige vikariater til lavere løn, end de er vant
til, og nu står de så og bliver beregnet med en ny dagpengesats,
som kommer til at gælde for de næste 3 år. Regeringen kan ikke
undskylde sig med uvidenhed, for det fremgår meget tydeligt af de
eksempler, der er: »Bent røg i dagpengefælden: Mistede over 6.000
kroner om måneden«, »Vivis vikarjob koster hende 8.000 kroner om
måneden«, »Sonja mister 3000 kroner om måneden« osv. osv. Det
er vel at mærke nogle satser, der bliver beregnet og kommer til at
gælde, indtil de næste gang bliver ledige og har haft de der 1.924
timer.
Det er mig ubegribeligt, at regeringen ikke vil løse problemet for
lønmodtagerne, når de vil løse det for de små selvstændige. Derfor
har vi været nødt til at stille ændringsforslaget. Det er et meget
simpelt forslag, det er bare et spørgsmål om at ligestille. Jeg vil
meget gerne bede om at få en forklaring fra Socialdemokratiet eller
fra regeringen om, hvad begrundelserne er for, at man kun vil løse
problemet for de små selvstændige.
Kl. 14:38

Formanden (Henrik Dam Kristensen):
Tak for det. Er der flere, der ønsker at udtale sig?

Jeg foreslår, at lovforslaget går direkte tredje behandling uden forny‐
et udvalgsbehandling. Hvis ingen gør indsigelse, betragter jeg det
som vedtaget.
Det er vedtaget.

Det næste punkt på dagsordenen er:
3) 2. behandling af lovforslag nr. L 219:
Forslag til lov om ændring af lov om aktiv socialpolitik. (Yderli‐
gere forlængelse af 12-månedersperioden i 225-timersreglen som
følge af covid-19).
Af beskæftigelsesministeren (Peter Hummelgaard).
(Fremsættelse 23.04.2021. 1. behandling 04.05.2021. Betænkning
07.05.2021).
Kl. 14:39

Forhandling
Formanden (Henrik Dam Kristensen):
Er der nogen, der ønsker at udtale sig?
Da det ikke er tilfældet, er forhandlingen sluttet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Det sidste punkt på dagsordenen er:
4) 2. behandling af lovforslag nr. L 225:
Forslag til lov om ændring af lov om bemyndigelse til midlerti‐
dig fravigelse af bestemmelser om fysisk fremmøde ved general‐

16

Tirsdag den 11. maj 2021 (FM )

forsamling i virksomheders vedtægter eller tilsvarende aftaler
i forbindelse med covid-19. (Bemyndigelse til midlertidig udsky‐
delse af indsendelsesfristen for årsrapporter og fravigelse af
visse bestemmelser i virksomheders vedtægter eller tilsvarende
aftaler).
Af erhvervsministeren (Simon Kollerup).
(Fremsættelse 29.04.2021. 1. behandling 04.05.2021. Betænkning
06.05.2021).
Kl. 14:39

Forhandling
Formanden (Henrik Dam Kristensen):
Der er ikke stillet ændringsforslag. Ønsker nogen at udtale sig?
Da det ikke er tilfældet, er forhandlingen sluttet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Kl. 14:40

Meddelelser fra formanden
Formanden (Henrik Dam Kristensen):
Når vi skal holde en pause nu, er det, fordi der er nogle af de her
andenbehandlinger, som nu skal til tredje behandling, og der er altså
noget teknik i forbindelse med det. Derfor er jeg nødt til at udsætte
mødet til kl. 14.55.
Mødet er hævet. (Kl. 14:40).

