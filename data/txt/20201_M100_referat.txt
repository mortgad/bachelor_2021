Torsdag den 22. april 2021 (D)

1

(Fremsættelse 10.02.2021. 1. behandling 04.03.2021. Betænkning
13.04.2021. 2. behandling 20.04.2021).

100. møde
Torsdag den 22. april 2021 kl. 10.00
Dagsorden
1) Fortsættelse af forespørgsel nr. F 51 [afstemning]:
Forespørgsel til transportministeren og indenrigs- og boligmini‐
steren om en mulig fremtidig finansiering af lokalbaner.
Af Jacob Jensen (V) og Anne Valentina Berthelsen (SF).
(Anmeldelse 12.03.2021. Fremme 16.03.2021. Forhandling
20.04.2021. Forslag til vedtagelse nr. V 111 af Anne Valentina Ber‐
thelsen (SF), Thomas Jensen (S), Rasmus Helveg Petersen (RV)
og Rasmus Vestergaard Madsen (EL). Forslag til vedtagelse nr. V
112 af Jacob Jensen (V) og Hans Kristian Skibby (DF). Forslag til
vedtagelse nr. V 113 af Niels Flemming Hansen (KF)).
2) 3. behandling af lovforslag nr. L 173:
Forslag til lov om ændring af lov om markedsføring. (Undtagelse af
visse forbrugslånsvirksomheders sponsorering af idræt m.v. fra for‐
buddet mod markedsføring af forbrugslån og forbrugslånsvirksom‐
heder i forbindelse med markedsføring af spil og spiludbydere).
Af erhvervsministeren (Simon Kollerup).
(Fremsættelse 24.02.2021. 1. behandling 12.03.2021. Betænkning
15.04.2021. 2. behandling 20.04.2021. Lovforslaget optrykt efter 2.
behandling. Ændringsforslag nr. 1-3 af 20.04.2021 til 3. behandlin‐
gen af Mona Juul (KF)).
3) 3. behandling af lovforslag nr. L 184:
Forslag til lov om urimelig handelspraksis i relationer mellem virk‐
somheder i landbrugs- og fødevareforsyningskæden.
Af erhvervsministeren (Simon Kollerup).
(Fremsættelse 03.03.2021. 1. behandling 12.03.2021. Betænk‐
ning 15.04.2021. 2. behandling 20.04.2021. Tillægsbetænkning
20.04.2021).
4) 3. behandling af lovforslag nr. L 137:
Forslag til lov om ændring af skattekontrolloven, momsloven, op‐
krævningsloven og forskellige andre love. (Sanktioner ved manglen‐
de indsendelse af oplysninger og tiltag til bekæmpelse af organiseret
svig m.v. som led i udmøntning af aftale om styrket skattekontrol).
Af skatteministeren (Morten Bødskov).
(Fremsættelse 13.01.2021. 1. behandling 11.03.2021. Betænkning
15.04.2021. 2. behandling 20.04.2021).
5) 3. behandling af lovforslag nr. L 158:
Forslag til lov om ændring af lov om ændring af færdselsloven og
lov om godkendelse og syn af køretøjer. (Ophævelse af revisionsbe‐
stemmelse).
Af transportministeren (Benny Engelbrecht).

6) 3. behandling af lovforslag nr. L 167:
Forslag til lov om ændring af lov om infrastruktur for alternative
drivmidler. (Brugerinformation om fossile brændstoffer og alternati‐
ve drivmidler).
Af transportministeren (Benny Engelbrecht).
(Fremsættelse 24.02.2021. 1. behandling 11.03.2021. Betænkning
13.04.2021. 2. behandling 20.04.2021).
7) 3. behandling af lovforslag nr. L 168:
Forslag til lov om ændring af lov om anlæg og drift af en fast
forbindelse over Femern Bælt med tilhørende landanlæg i Danmark.
(Ændring af finansieringsstruktur som følge af Europa-Kommission‐
ens statsstøtteafgørelse af 20. marts 2020).
Af transportministeren (Benny Engelbrecht).
(Fremsættelse 24.02.2021. 1. behandling 11.03.2021. Betænkning
13.04.2021. 2. behandling 20.04.2021. Lovforslaget optrykt efter 2.
behandling).
8) 3. behandling af lovforslag nr. L 169:
Forslag til lov om ændring af lov om social service. (Justering af
huslejetilskud til udslusningsboliger).
Af social- og ældreministeren (Astrid Krag).
(Fremsættelse 24.02.2021. 1. behandling 02.03.2021. Betænkning
08.04.2021. 2. behandling 20.04.2021).
9) 3. behandling af lovforslag nr. L 185:
Forslag til lov om ændring af udlændingeloven og lov om Danmarks
tiltrædelse af Schengenkonventionen. (Gennemførelse af forordning
om oprettelse af et europæisk system vedrørende rejseinformation
og rejsetilladelse (ETIAS), forordning om oprettelse af et ind- og
udrejsesystem (EES) og forordninger om oprettelse, drift og brug af
Schengeninformationssystemet (SIS) på områderne for henholdsvis
ind- og udrejsekontrol og politisamarbejde og strafferetligt samarbej‐
de og om brug af SIS i forbindelse med tilbagesendelse af tredje‐
landsstatsborgere med ulovligt ophold m.v.).
Af udlændinge- og integrationsministeren (Mattias Tesfaye).
(Fremsættelse 04.03.2021. 1. behandling 16.03.2021. Betænkning
13.04.2021. 2. behandling 20.04.2021).
10) Eventuelt: 3. behandling af lovforslag nr. L 202:
Forslag til lov om ændring af lov om integrationsgrunduddannelse
(igu). (Udvidelse af målgruppen m.v. for integrationsgrunduddannel‐
sen).
Af udlændinge- og integrationsministeren (Mattias Tesfaye).
(Fremsættelse 26.03.2021. 1. behandling 08.04.2021. Betænkning
16.04.2021. 2. behandling 20.04.2021).
11) 2. (sidste) behandling af beslutningsforslag nr. B 147:
Forslag til folketingsbeslutning om udformning af flere lovforslag
om indfødsrets meddelelse på basis af landegrupper.

2

Torsdag den 22. april 2021 (FM )

Af Marie Krarup (DF) m.fl.
(Fremsættelse 09.02.2021. 1. behandling 10.03.2021. Betænkning
15.04.2021).
12) 1. behandling. af beslutningsforslag nr. B 114:
Forslag til folketingsbeslutning om ophævelse af krav om forældre‐
betaling ved anbringelse af børn og unge.
Af Trine Torp (SF) m.fl.
(Fremsættelse 12.01.2021).
13) 1. behandling af beslutningsforslag nr. B 120:
Forslag til folketingsbeslutning om plejehjemsbestyrelser og styrket
bruger- og pårørendeinddragelse.
Af Jane Heitmann (V), Karina Adsbøl (DF), Mette Thiesen (NB) og
Henrik Dahl (LA) m.fl.
(Fremsættelse 21.01.2021).
14) 1. behandling af beslutningsforslag nr. B 193:
Forslag til folketingsbeslutning om forøgelse af forsvarsbudgettet til
2 pct. af bnp.
Af Peter Seier Christensen (NB) m.fl.
(Fremsættelse 04.03.2021).
15) 1. behandling af beslutningsforslag nr. B 131:
Forslag til folketingsbeslutning om en uafhængig advokatundersø‐
gelse af sager, hvor Folketinget har udtalt kritik af ministre.
Af Morten Messerschmidt (DF) m.fl.
(Fremsættelse 27.01.2021).
16) 1. behandling af beslutningsforslag nr. B 162:
Forslag til folketingsbeslutning om Mette Frederiksen for Rigsretten
nu (borgerforslag).
Af Leif Lahn Jensen (S), Karsten Lauritzen (V), Peter Skaarup (DF),
Karsten Hønge (SF), Andreas Steenberg (RV), Peder Hvelplund
(EL), Mai Mercado (KF), Peter Seier Christensen (NB), Ole Birk
Olesen (LA), Torsten Gejl (ALT), Aaja Chemnitz Larsen (IA), Uffe
Elbæk (UFG) og Sikandar Siddique (UFG).
(Fremsættelse 23.02.2021).

Det er givet.

Det første punkt på dagsordenen er:
1) Fortsættelse af forespørgsel nr. F 51 [afstemning]:
Forespørgsel til transportministeren og indenrigs- og boligmini‐
steren om en mulig fremtidig finansiering af lokalbaner.
Af Jacob Jensen (V) og Anne Valentina Berthelsen (SF).
(Anmeldelse 12.03.2021. Fremme 16.03.2021. Forhandling
20.04.2021. Forslag til vedtagelse nr. V 111 af Anne Valentina Ber‐
thelsen (SF), Thomas Jensen (S), Rasmus Helveg Petersen (RV)
og Rasmus Vestergaard Madsen (EL). Forslag til vedtagelse nr. V
112 af Jacob Jensen (V) og Hans Kristian Skibby (DF). Forslag til
vedtagelse nr. V 113 af Niels Flemming Hansen (KF)).
Kl. 10:00

Afstemning
Formanden (Henrik Dam Kristensen):
Forhandlingen er sluttet, og vi går til afstemning om de fremsatte
forslag til vedtagelse.
Jeg skal som sædvanlig bede om, at man tjekker, at det er ens
navn, der står i afstemningspanelet.
Der foreligger tre forslag til vedtagelse.
Der stemmes først om forslag til vedtagelse nr. V 111 af Anne
Valentina Berthelsen (SF), Thomas Jensen (S), Rasmus Helveg Pe‐
tersen (RV) og Rasmus Vestergaard Madsen (EL), og der kan stem‐
mes.
Afstemningen slutter.
For stemte 76 (S, V, SF, RV, EL og 1 (KF) (ved en fejl)), imod
stemte 16 (DF, KF, LA og Susanne Zimmer (UFG)), hverken for
eller imod stemte 2 (NB).
Forslag til vedtagelse nr. V 111 vedtaget.

17) 1. behandling af beslutningsforslag nr. B 241:
Forslag til folketingsbeslutning om en velstandslov.
Af Peter Seier Christensen (NB) m.fl.
(Fremsættelse 09.03.2021).

Herefter er forslag til vedtagelse nr. V 112 af Jacob Jensen (V) og
Hans Kristian Skibby (DF) og forslag til vedtagelse nr. V 113 af
Niels Flemming Hansen (KF) bortfaldet.

18) 1. behandling af beslutningsforslag nr. B 237:
Forslag til folketingsbeslutning om kun at sende offentlig digital post
til borgere på hverdage.
Af Karsten Hønge (SF) m.fl.
(Fremsættelse 09.03.2021).

Kl. 10:00

Formanden (Henrik Dam Kristensen):
Mødet er åbnet.
Kl. 10:00

Samtykke til behandling
Formanden (Henrik Dam Kristensen):
Det punkt, som er opført som nr. 10 på dagsordenen, kan kun med
Tingets samtykke behandles i dette møde. Hvis ingen gør indsigelse,
betragter jeg samtykket som givet.

Dermed er forespørgslen afsluttet.

Det næste punkt på dagsordenen er:
2) 3. behandling af lovforslag nr. L 173:
Forslag til lov om ændring af lov om markedsføring. (Undtagelse
af visse forbrugslånsvirksomheders sponsorering af idræt m.v.
fra forbuddet mod markedsføring af forbrugslån og forbrugs‐
lånsvirksomheder i forbindelse med markedsføring af spil og
spiludbydere).
Af erhvervsministeren (Simon Kollerup).
(Fremsættelse 24.02.2021. 1. behandling 12.03.2021. Betænkning
15.04.2021. 2. behandling 20.04.2021. Lovforslaget optrykt efter 2.

Torsdag den 22. april 2021 (L 184)

behandling. Ændringsforslag nr. 1-3 af 20.04.2021 til 3. behandlin‐
gen af Mona Juul (KF)).
Kl. 10:01

Forhandling
Formanden (Henrik Dam Kristensen):
Forhandlingen drejer sig i første omgang om de stillede ændringsfor‐
slag.
Ønsker nogen at udtale sig?
Da det ikke er tilfældet, er forhandlingen om ændringsforslagene
sluttet, og vi går til afstemning.
Kl. 10:02

Afstemning
Formanden (Henrik Dam Kristensen):
Der stemmes om ændringsforslag nr. 1 af Mona Juul (KF), og der
kan stemmes.
Afstemningen slutter.
For stemte 16 (KF, NB, LA og EL (ved en fejl)), imod stemte 56 (S,
DF, SF, RV, Pernille Skipper (EL), Jette Gottlieb (EL) og Susanne
Zimmer (UFG)), hverken for eller imod stemte 23 (V).
Ændringsforslag nr. 1 er forkastet.
Der stemmes om ændringsforslag nr. 3 af Mona Juul (KF), og der
kan stemmes.
Afstemningen slutter.

3

Det næste punkt på dagsordenen er:
3) 3. behandling af lovforslag nr. L 184:
Forslag til lov om urimelig handelspraksis i relationer mellem
virksomheder i landbrugs- og fødevareforsyningskæden.
Af erhvervsministeren (Simon Kollerup).
(Fremsættelse 03.03.2021. 1. behandling 12.03.2021. Betænk‐
ning 15.04.2021. 2. behandling 20.04.2021. Tillægsbetænkning
20.04.2021).
Kl. 10:03

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:03

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 91 (S, V, DF, SF, RV, EL, KF og Susanne Zimmer
(UFG)), imod stemte 4 (NB og LA), hverken for eller imod stemte 0.
Lovforslaget er vedtaget og vil nu blive sendt til statsministeren.

For stemte 34 (V, KF, NB og LA), imod stemte 61 (S, DF, SF, RV,
EL og Susanne Zimmer (UFG)), hverken for eller imod stemte 0.
Ændringsforslag nr. 3 er forkastet.
Herefter ændringsforslag nr. 2, stillet af Mona Juul (KF), bortfaldet.
Kl. 10:02

Forhandling
Formanden (Henrik Dam Kristensen):
Forhandlingen drejer sig herefter om lovforslaget som helhed.
Ønsker nogen at udtale sig?
Da det ikke er tilfældet, går vi til afstemning.

Det næste punkt på dagsordenen er:
4) 3. behandling af lovforslag nr. L 137:
Forslag til lov om ændring af skattekontrolloven, momsloven,
opkrævningsloven og forskellige andre love. (Sanktioner ved
manglende indsendelse af oplysninger og tiltag til bekæmpelse af
organiseret svig m.v. som led i udmøntning af aftale om styrket
skattekontrol).
Af skatteministeren (Morten Bødskov).
(Fremsættelse 13.01.2021. 1. behandling 11.03.2021. Betænkning
15.04.2021. 2. behandling 20.04.2021).
Kl. 10:04

Kl. 10:03

Forhandling
Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.

Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:04

For stemte 94 (S, V, DF, SF, RV, EL, KF, NB, LA og Susanne
Zimmer (UFG)), imod stemte 0, hverken for eller imod stemte 0.

Afstemning

Lovforslaget er enstemmigt vedtaget og bliver sendt til statsministe‐
ren.

Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.

4

Torsdag den 22. april 2021 (L 158)

For stemte 95 (S, V, DF, SF, RV, EL, KF, NB, LA og Susanne
Zimmer (UFG)), imod stemte 0, hverken for eller imod stemte 0.
Lovforslaget er vedtaget og vil nu blive sendt til statsministeren.

Kl. 10:05

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.

Det næste punkt på dagsordenen er:
5) 3. behandling af lovforslag nr. L 158:
Forslag til lov om ændring af lov om ændring af færdselsloven
og lov om godkendelse og syn af køretøjer. (Ophævelse af revisi‐
onsbestemmelse).
Af transportministeren (Benny Engelbrecht).
(Fremsættelse 10.02.2021. 1. behandling 04.03.2021. Betænkning
13.04.2021. 2. behandling 20.04.2021).

For stemte 91 (S, V, DF, SF, RV, EL, KF og Susanne Zimmer
(UFG)), imod stemte 4 (NB og LA), hverken for eller imod stemte 0.
Lovforslaget er vedtaget og vil nu blive sendt til statsministeren.

Kl. 10:04

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:05

Afstemning

Kl. 10:06

Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 94 (S, V, DF, SF, RV, KF, NB, LA og 6 (EL) (ved en
fejl)), imod stemte 2 (EL) og Susanne Zimmer (UFG)), hverken for
eller imod stemte 0.
Lovforslaget er vedtaget og vil nu blive sendt til statsministeren.

Det næste punkt på dagsordenen er:
6) 3. behandling af lovforslag nr. L 167:
Forslag til lov om ændring af lov om infrastruktur for alterna‐
tive drivmidler. (Brugerinformation om fossile brændstoffer og
alternative drivmidler).
Af transportministeren (Benny Engelbrecht).
(Fremsættelse 24.02.2021. 1. behandling 11.03.2021. Betænkning
13.04.2021. 2. behandling 20.04.2021).
Kl. 10:05

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Det næste punkt på dagsordenen er:
7) 3. behandling af lovforslag nr. L 168:
Forslag til lov om ændring af lov om anlæg og drift af en fast
forbindelse over Femern Bælt med tilhørende landanlæg i Dan‐
mark. (Ændring af finansieringsstruktur som følge af EuropaKommissionens statsstøtteafgørelse af 20. marts 2020).
Af transportministeren (Benny Engelbrecht).
(Fremsættelse 24.02.2021. 1. behandling 11.03.2021. Betænkning
13.04.2021. 2. behandling 20.04.2021. Lovforslaget optrykt efter 2.
behandling).

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:06

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 86 (S, V, DF, SF, RV, KF, LA og 1 (EL) (ved en fejl)),
imod stemte 0, hverken for eller imod stemte 8 (EL, NB, Susanne
Zimmer (UFG)).
Lovforslaget er vedtaget og vil nu blive sendt til statsministeren.

Torsdag den 22. april 2021 (L 185)

Det næste punkt på dagsordenen er:
8) 3. behandling af lovforslag nr. L 169:
Forslag til lov om ændring af lov om social service. (Justering af
huslejetilskud til udslusningsboliger).
Af social- og ældreministeren (Astrid Krag).
(Fremsættelse 24.02.2021. 1. behandling 02.03.2021. Betænkning
08.04.2021. 2. behandling 20.04.2021).
Kl. 10:06

5

Kl. 10:07

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 87 (S, V, DF, SF, RV, KF, NB og LA), imod stemte 7
(EL), hverken for eller imod stemte Susanne Zimmer (UFG)).

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Lovforslaget er vedtaget og vil nu blive sendt til statsministeren.

Kl. 10:07

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 93 (S, V, DF, SF, RV, EL, KF, LA og Susanne Zimmer
(UFG)), imod stemte 0, hverken for eller imod stemte 2 (NB).
Lovforslaget er vedtaget og vil nu blive sendt til statsministeren.

Det næste punkt på dagsordenen er:
9) 3. behandling af lovforslag nr. L 185:
Forslag til lov om ændring af udlændingeloven og lov om Dan‐
marks tiltrædelse af Schengenkonventionen. (Gennemførelse af
forordning om oprettelse af et europæisk system vedrørende
rejseinformation og rejsetilladelse (ETIAS), forordning om op‐
rettelse af et ind- og udrejsesystem (EES) og forordninger om
oprettelse, drift og brug af Schengeninformationssystemet (SIS)
på områderne for henholdsvis ind- og udrejsekontrol og politi‐
samarbejde og strafferetligt samarbejde og om brug af SIS i
forbindelse med tilbagesendelse af tredjelandsstatsborgere med
ulovligt ophold m.v.).
Af udlændinge- og integrationsministeren (Mattias Tesfaye).
(Fremsættelse 04.03.2021. 1. behandling 16.03.2021. Betænkning
13.04.2021. 2. behandling 20.04.2021).
Kl. 10:07

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Det næste punkt på dagsordenen er:
10) 3. behandling af lovforslag nr. L 202:
Forslag til lov om ændring af lov om integrationsgrunduddan‐
nelse (igu). (Udvidelse af målgruppen m.v. for integrationsgrun‐
duddannelsen).
Af udlændinge- og integrationsministeren (Mattias Tesfaye).
(Fremsættelse 26.03.2021. 1. behandling 08.04.2021. Betænkning
16.04.2021. 2. behandling 20.04.2021).
Kl. 10:08

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:08

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 86 (S, V, SF, RV, EL, KF, LA og Susanne Zimmer
(UFG)), imod stemte 10 (DF og NB), hverken for eller imod stemte
0.
Lovforslaget er vedtaget og vil nu blive sendt til statsministeren.

6

Torsdag den 22. april 2021 (B 114)

Det næste punkt på dagsordenen er:
11) 2. (sidste) behandling af beslutningsforslag nr. B 147:
Forslag til folketingsbeslutning om udformning af flere lovfor‐
slag om indfødsrets meddelelse på basis af landegrupper.
Af Marie Krarup (DF) m.fl.
(Fremsættelse 09.02.2021. 1. behandling 10.03.2021. Betænkning
15.04.2021).
Kl. 10:08

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.
Kl. 10:09

Afstemning
Formanden (Henrik Dam Kristensen):
Der stemmes om forslagets endelige vedtagelse, og der kan stem‐
mes.
Afstemningen slutter.
For stemte 8 (DF og NB), imod stemte 86 (S, V, SF, RV, EL, KF, LA
og Susanne Zimmer (UFG)), hverken for eller imod stemte 0.
Forslaget til folketingsbeslutning er forkastet.
Jeg skal nu udsætte mødet til kl. 10.25, hvor vi begynder førstebe‐
handlingerne.
Mødet er udsat. (Kl. 10:09).

Det næste punkt på dagsordenen er:
12) 1. behandling. af beslutningsforslag nr. B 114:
Forslag til folketingsbeslutning om ophævelse af krav om foræl‐
drebetaling ved anbringelse af børn og unge.
Af Trine Torp (SF) m.fl.
(Fremsættelse 12.01.2021).
Kl. 10:25

Forhandling
Formanden (Henrik Dam Kristensen):
Mødet er genoptaget.
Forhandlingen er åbnet. Værsgo til social- og ældreministeren.
Kl. 10:25

Social- og ældreministeren (Astrid Krag):
I beslutningsforslag B 114 foreslås det, at regeringen ophæver kra‐
vet om forældrebetaling i forbindelse med anbringelser af børn og
unge. Ophævelsen af forældrebetaling begrundes for det første med,
at anbringelsen er en samfundsopgave, som forældre til børn og
unge derfor ikke bør betale for. For det andet påpeges det, at der
samtidig bruges mange ressourcer på at administrere reglerne og på
opkrævninger, og at der er en bekymring for, at det vanskeliggør
samarbejdet mellem kommune og forældre.
Først og fremmest vil jeg gerne benytte lejligheden til at takke SF
for at dele regeringens ambition om at forbedre anbringelsesområdet

og for at bidrage med konkrete spørgsmål til, hvordan I mener at vi
gør det bedst – eller hvordan SF mener at vi gør det bedst. Man må
vist ikke bruge direkte tiltale, så jeg kan lige komme en irettesættelse
i forkøbet; undskyld, formand.
Diskussionen om egenbetaling er jo ikke nogen ny problemstil‐
ling, og det er ikke nogen nem problemstilling, men når vi nu allige‐
vel ikke kan støtte forslaget her i dag, skyldes det flere ting. Når
man får et barn, følger der forhåbentlig en masse glæder og en masse
dejlige stunder med, men der følger også et ansvar og en række
forpligtelser med. Man har som forældre ret til at sætte rammerne for
barnets opvækst og opdragelse, og man har som forældre har ret til
at bestemme de overordnede forhold i barnets liv og dagligdag. Man
skal på vegne af sit barn træffe beslutning om alt fra skolegang til
behandling i sundhedsvæsenet.
Men der er selvfølgelig også et stort ansvar og en række forplig‐
telser. Som forældre skal man drage omsorg for sit barn. Man skal
hjælpe, støtte og sikre barnets trivsel, og man skal forsørge sit barn.
Hvis man ikke formår at løfte den opgave at drage den nødvendige
omsorg for sit barn, så må og skal samfundet gribe ind. Hvis man
ikke formår at løfte den forpligtelse, må myndighederne tager over,
så barnet kan få den omsorg og tryghed, som et barn har behov for.
Man har som forældre med andre ord ikke en ubetinget ret til at have
sit barn hos sig.
Men det ændrer ikke ved, at man har forsørgelsespligt. Selv om
kommunen går ind i kortere og længere perioder og overtager opga‐
ven med at sikre barnets trivsel under opvæksten, er de biologiske
forældre stadig forældre. Og derfor er det her i Danmark også foræl‐
drene, der fortsat har forældremyndigheden under en anbringelse.
Det følger også af lovgivningen, at kommunerne skal sørge for, at
forbindelsen mellem barnet og dets forældre holdes ved lige under
anbringelsen, f.eks. gennem samvær, ligesom det skal sikres, at
forældrene får information om barnets hverdag. Så længe man er
forældre og har forældremyndigheden, har man også fortsat nogle
forældrepligter, og en af dem er forsørgelsespligten, som under en
anbringelse bliver i form af egenbetaling. Derfor er udgangspunktet
i de gældende regler, at alle forældre med en indkomst over et vist
beløb har pligt til at bidrage økonomisk til deres børns forsørgelse.
Det synes jeg grundlæggende er det rigtige udgangspunkt.
Men samtidig er der også regler for, hvor høj den maksimale
egenbetaling må være. Det synes jeg også er fornuftigt. Der skal
selvfølgelig tages hensyn til forældrenes økonomiske omstændighe‐
der, for en egenbetaling af et barns anbringelse må ikke betyde,
at forældrene så ikke har til dagen og vejen. Og et godt samarbej‐
de mellem kommune, forældremyndighedsindehaverne og anbrin‐
gelsesstedet skal prioriteres højt, for det er til gavn for barnet. Derfor
er der med de eksisterende regler mulighed for at fravige udgangs‐
punktet om egenbetaling, og dermed er der taget højde for, at egen‐
betalingen ikke nødvendigvis er det rigtige i alle sager. Kommunerne
kan vælge helt eller delvis at fritage for egenbetaling i konkrete sag‐
er. Det gælder f.eks., hvis opholdet har et udpræget behandlingssigte,
da forældrene ikke skal betale for den behandling, som et barn måtte
have behov for under anbringelsen. Man kan også vælge helt eller
delvis at fritage for egenbetaling, hvis en fritagelse i særlig grad har
en betydning for forældrenes medvirken til at gennemføre støtte til
barnet. Og hvis forældrene har en indkomst under et vist beløb, kan
de også fritages. Derved er der i de gældende regler allerede taget
højde for, at hver sag og hver familie er forskellige og derfor også
har forskellige forudsætninger for f.eks. forældrenes egenbetaling.
Selvfølgelig skal der tages højde for familiernes forudsætninger
– så langt kan vi blive enige. Sådan er lovgivningen også allerede
i dag indrettet, så der allerede er mulighed for at fritage forældre
for egenbetaling i de konkrete sager, hvor det vurderes nødvendigt
eller mest hensigtsmæssigt. Derudover synes jeg, at det er et sundt
princip, at man som forældre både har nogle rettigheder, men også

Torsdag den 22. april 2021 (B 114)

nogle pligter, såsom at når man har forældremyndighed over sit
barn, så medvirker man også til at betale for sit barns ophold hos
en plejefamilie eller på en institution i det omfang, man har mulighe‐
den for det. På den baggrund ser jeg ikke et behov for at fritage
alle forældre for egenbetaling, og regeringen kan derfor ikke støtte
beslutningsforslag B 114. Tak for ordet.
Kl. 10:30

Formanden (Henrik Dam Kristensen):
Tak for det. Der er en kort bemærkning fra fru Trine Torp, SF.
Værsgo.
Kl. 10:30

Trine Torp (SF):
Tak for det. Jeg er selvfølgelig lidt ked af, at regeringen ikke støtter
det. Jeg er sådan set enig i, at forældrene stadig væk har en omsorgs‐
opgave i forhold til deres børn, når de bliver anbragt. Men de mister
jo faktisk også en række af de ydelser, de har, når børnene bor hos
dem. Og hvis man skal forestille sig at kunne være forældre, der
også kan opretholde et ordentligt samvær med sine børn – at man
kan have legetøj derhjemme; noget tøj til dem derhjemme, når de
er på besøg derhjemme; i det hele taget være forældre – så er den
beløbsgrænse, der er, i 2021-penge 145.400 kr. om året, hvorefter
man begynder at opkræve den her forældrebetaling. Samtidig ved
vi, at kommunerne administrerer de her regler utrolig forskelligt, fra
at der faktisk er nogle kommuner, der overhovedet ikke opkræver
forældrebetaling, til nogle få kommuner, der opkræver meget.
Kan ministeren ikke se, at der er noget ulogisk i den måde, vi har
fået indrettet det system på?
Kl. 10:31

Formanden (Henrik Dam Kristensen):
Ministeren.
Kl. 10:31

Social- og ældreministeren (Astrid Krag):
Tak for det. Jamen de forskellige økonomiske bidrag og ydelser, som
spørgeren nævner, er jo nogle, man har ret til at modtage, når man
har hjemmeboende børn, og det er jo det, de er knyttet til. Og når
ens barn så ikke er hjemmeboende – og det er det jo ikke, selv om
man stadig har forældremyndigheden, når det er anbragt – har man
ikke ret til de ydelser. Så det er jo den logik, der er i det. Det bliver
håndteret meget forskelligt, siger ordføreren, og man kan sige, at det
jo i udgangspunktet er godt, for udgangspunktet er, at det skal være
en konkret og individuel vurdering, hvad der er bedst for barnet i den
konkrete sag, for samarbejdet, og man ser på, hvordan forældrenes
økonomiske situation er. Så der skal jo være en variation. Det er
også det, lovgivningen ikke bare giver mulighed for, men sådan set
har en forventning om, altså at det vil være forskelligt fra sag til sag.
Kl. 10:32

Formanden (Henrik Dam Kristensen):
Fru Trine Torp.
Kl. 10:32

Trine Torp (SF):
Men det er jo lige præcis den variation og de mange undtagelser,
der er, for at lave de her konkrete individuelle vurderinger, der for
det første skaber utrolig store kommunale forskelle og for det andet
faktisk også gør det tungt administrativt for kommunerne at have
den her ordning. Det var bl.a. derfor, at Aarhus Kommune i sin tid
opfordrede os til at tage den her sag op, fordi de oplever, at det
er meget ressourcekrævende at lave de her vurderinger i sagerne.
Spørgsmålet er, om det er det værd.

7

Kl. 10:32

Formanden (Henrik Dam Kristensen):
Ministeren.
Kl. 10:32

Social- og ældreministeren (Astrid Krag):
Så vidt jeg er orienteret, er den sidste undersøgelse, vi har omkring
det her, Ankestyrelsens undersøgelse af forældrebetaling for døgntil‐
bud fra 2016. Som jeg har forstået det, er der ikke så entydigt et
billede i den af kommunernes vurdering af fordele og ulemper med
forældrenes egenbetaling. Derfor er min konklusion jo også ud fra
nogle principielle betragtninger, nemlig at den lovgivning, vi har i
dag, principielt rammer rigtigt, og at der også er den mulighed for
fleksibilitet, som jeg er helt enig med ordførerne i jo skal være der
for at sikre det bedst mulige samarbejde til gavn for barnet. Det er jo
det, der er det helt centrale her.
Kl. 10:33

Formanden (Henrik Dam Kristensen):
Der er ikke flere korte bemærkninger, så vi siger tak til ministeren.
Det betyder, at vi nu kan gå i gang med ordførerrunden, og først er
det fru Camilla Fabricius, Socialdemokratiet.
Kl. 10:33

(Ordfører)
Camilla Fabricius (S):
Tak, formand. Som socialdemokrat har jeg altid ment, at børn skal
have de allerbedste muligheder i livet, og desværre er det ikke alle
børn, der har fået mulighed for at realisere deres potentiale og skabe
sig et godt liv. Det gælder især de børn, som vokser op i udsatte
familier hos forældre, der har og kæmper med forskellige former for
udfordringer. Som samfund har vi et særligt ansvar for at tage os af
de børn, så vi skal skabe så tryg en ramme for dem som overhovedet
muligt. Derfor har regeringen også med udspillet »Børnene Først«
netop sat fokus på udsatte børn. Der er ingen tvivl om, at alle
forældre elsker deres børn og forsøger at gøre det allerbedste for
dem, men der er også nogle forældre, som har store udfordringer
selv, og hvor børnene bliver sat i anden række. Som samfund svigter
vi de børn, når vi lader dem vokse op i familier med omsorgssvigt,
misbrug og vold. Derfor er jeg også enig med forslagsstillerne – og
tak for at have rejst problematikken – i, at anbringelser af udsatte
børn er en samfundsopgave, men det betyder ikke, at forældrene skal
fratages deres ansvar som forældre. Det er fortsat vigtigt, at foræl‐
drene spiller en positiv og aktiv rolle i børnenes liv i det omfang, det
nu kan lade sig gøre.
Netop når man er forældre, følger der også nogle forpligtigelser
med, bl.a. at man som forældre har et økonomisk og socialt ansvar.
Derfor dækker forældrebetaling også over en række udgifter, som
forældrene ellers selv skulle have afholdt, hvis børnene havde boet
hjemme. Når SF her foreslår at afskaffe forældrebetalingen, er det
bl.a. med argumentet om, at det nødvendige samarbejde med foræl‐
drene bliver vanskeligere. Jeg er enig med SF i, at forældrebetalin‐
gen på ingen måde må stå i vejen for kommunernes samarbejde med
forældrene i forbindelse med anbringelsen. Det ville i høj grad gå
ud over de udsatte børn, og det er der ikke nogen der ønsker. Det
er heller ikke på nogen måde acceptabelt, hvis en kommune i givet
fald kan høste mere af udsatte og sårbare forældre, end de egentlig
betaler, men hvis det er tilfældet, er det vigtigt at få set på det.
I forhold til beslutningsforslaget mener jeg, at hvis SF mener, det
er væsentligt med forhandlinger omkring forældrebetaling, kunne SF
rejse det i forhandlingerne om »Børnene Først«. Som det er nu, kan
vi ikke støtte forslaget.

8

Torsdag den 22. april 2021 (B 114)

Kl. 10:36

Formanden (Henrik Dam Kristensen):
Tak for det. Der er en kort bemærkning fra fru Trine Torp, SF.
Kl. 10:36

Trine Torp (SF):
Tak for det. Det her beslutningsforslag blev lavet og fremsat, før
udspillet fra regeringen kom, så jeg kunne af gode grunde ikke rigtig
vide, hvornår vi skulle i gang med de forhandlinger. Men jeg tager
det gerne med til de forhandlinger også.
Jeg vil bare spørge om noget. Tilbage i 2016, da SF fremsatte
det her forslag første gang, var det bl.a., fordi vi fik en henvendelse
fra Aarhus Kommune, fra Socialudvalget i Aarhus Kommune, hvor
medlemmerne af udvalget, fra Socialdemokratiet, fra Venstre, fra
Dansk Folkeparti og fra SF, skrev, at de opfordrede socialordførerne
til at arbejde for at afskaffe det her. Og det var netop, fordi de op‐
levede de her uhensigtsmæssigheder i samarbejde med forældrene,
de oplevede det administrativt tungt, og de var i virkeligheden som
kommune i gang med at se, hvor langt de egentlig kunne gå for at
lave et administrationsgrundlag, hvor de egentlig ikke opkrævede det
overhovedet, fordi de syntes, det var uhensigtsmæssigt. Er ordføre‐
ren uenig med Socialdemokraterne i Aarhus Byråd?
Kl. 10:37

Formanden (Henrik Dam Kristensen):
Ordføreren, værsgo.
Kl. 10:37

Camilla Fabricius (S):
Til det første, som fru Trine Torp adresserer, vil jeg sige, at det er
fair, at beslutningsforslaget er fremsat inden. Man kunne godt have
valgt at sige, at det ville man trække, fordi der skal være drøftelser
om børnene først, men fuld respekt for det, jeg forstår det til fulde,
og det accepterer jeg.
Om jeg er uenig med holdet fra Aarhus, min egen hjemby, vil jeg
sige, at Socialdemokratiet jo er et stort parti, og det rummer rigtig
mange forskellige synspunkter på, hvordan man ser et samfund,
altså, hvordan det ser ud fra en kommunal vinkel fra Aarhus, og
hvordan det ser ud fra vores stol. Jeg læner mig helt op ad ministe‐
ren, som siger, at den variation, som der er nødt til at være der, giver
mening. Jeg vil sige tilbage til udvalgsmedlemmerne i Aarhus, at de
jo er velkomne til at træffe nogle andre beslutninger i Aarhus.
Kl. 10:38

Formanden (Henrik Dam Kristensen):
Fru Trine Torp, værsgo.
Kl. 10:38

Trine Torp (SF):
Men det er så også det, der skaber et utrolig ujævnt billede ud over
landet. Så det er åbenbart sådan, at hvis man får et barn anbragt,
er det afhængig af, hvilken kommune man bor i, om man kommer
til at betale for dele af anbringelsen eller ej. Der kan man så stille
spørgsmålet, om det egentlig er retfærdigt.
Det andet spørgsmål, jeg gerne vil stille, er, om ordføreren tror,
det påvirker samarbejdet helt generelt, at sagsbehandleren har den
dobbeltrolle, at vedkommende både skal vurdere, om et barn skal
anbringes med eller uden samtykke og også afklare den her foræl‐
drebetalingsdel.
Kl. 10:39

Formanden (Henrik Dam Kristensen):
Ordføreren, værsgo.

Kl. 10:39

Camilla Fabricius (S):
Først og fremmest vil jeg sige tak. Jeg synes faktisk, at vi i hele vo‐
res arbejde omkring, hvordan vi skaber de bedst mulige anbringelser,
i virkeligheden berører sagsbehandlernes arbejde og den relation, de
har både til forældrene og til børnene. Og det punkt er centralt, i
forhold til hvordan vi opnår de bedste resultater, altså får børn, der
klarer sig bedst muligt, børn, som udvikler sig. Jeg synes sådan set,
at det er væsentligt, at vi får det diskuteret, og det gør vi også. Tiden
går.
Kl. 10:40

Formanden (Henrik Dam Kristensen):
Der er ikke flere korte bemærkninger, og derfor siger vi tak til
ordføreren. Og nu er det fru Marlene Ambo-Rasmussen, Venstre.
Kl. 10:40

(Ordfører)
Marlene Ambo-Rasmussen (V):
Tak for det, formand. Beslutningsforslaget her omhandler ophævelse
af krav om forældrebetaling ved anbringelse af børn og unge. I
beslutningsforslaget begrundes ophævelse af forældrebetaling for det
første med, at en anbringelse er en samfundsopgave, som forældre til
anbragte børn og unge derfor skal fritages for. For det andet peger
man i beslutningsforslaget også på at fritage forældrene fra betaling,
da betaling udgør en hindring for det gode samarbejde mellem fa‐
milierne og kommunerne. Og til sidst peger man i beslutningsfor‐
slaget på, at betalingsreglerne er komplekse og ressourcekrævende
for kommunerne at administrere, samt at der er store kommunale
forskelle med hensyn til, om der overhovedet opkræves forældrebe‐
taling.
Venstre er enig i, at det er nødvendigt at give anbringelsesområ‐
det i kommunerne et eftersyn, men det må aldrig være bureaukrati
og komplekse regler, der er skyld i, at forældre ikke får betalt deres
andel af anbringelsen. Den daværende regering fik i 2015 udarbej‐
det en undersøgelse forankret i Ankestyrelsen, som skulle få viden
om kommunernes forvaltning af reglerne i betalingsbekendtgørelsen.
Undersøgelsen viste, at der mangler registrering, og at der er stor
variation i kommunernes praksis for opkrævning af forældrebetaling.
Undersøgelsen viste derudover også, at der i gennemsnit kun opkræ‐
ves forældrebetaling i ca. 14 pct. af alle sager om anbringelse.
Med det sagt mener Venstre, at det kun er rimeligt, at forældre
med en indkomst over et vist beløb har en pligt til at bidrage til
deres børns forsørgelse økonomisk. Og det er altså, uanset om de
er anbragt eller ej. Reglerne for anbringelse, som de er i dag, er
kendetegnet ved, at alle forældre har en omsorgspligt og en økono‐
misk forpligtelse over for deres børn. Og det gælder også, selv om
børnene er anbragt uden for hjemmet i en kortere eller en længere
periode. Det betyder, at så længe forældrene opretholder forældre‐
myndigheden over børnene, bærer forældrene stadig væk ansvaret
for at yde omsorg og økonomisk støtte til barnet. Det synes vi i
Venstre faktisk giver rigtig god mening.
I sager om anbringelse af børn og unge har man ofte at gøre
med udsatte børn og familier, som af den ene eller den anden årsag
kan have økonomiske og personlige udfordringer. Det anerkender
Venstre, og derfor mener vi også, at vi skal hjælpe, så godt vi kan.
En anbringelse af et barn eller en ung er et alvorligt indgreb i barnets
og familiens liv, og det er, uanset om der er givet samtykke til
anbringelsen eller ej. Men ikke desto mindre kan en anbringelse af
kortere eller længere varighed være det rigtige værktøj til, at børn
eller unge kan få en bedre fremtid. Derfor er det vigtigt for Venstre,
at reglerne bliver administreret på en ordentlig og rimelig måde, og
at der skal være et klart loft over egenbetalingen, som der er i dag.
Det betyder, at vi skal sikre en langt mere ensartet anvendelse af

Torsdag den 22. april 2021 (B 114)

reglerne på tværs af kommunerne. På den baggrund kan Venstre ikke
støtte beslutningsforslaget. Tak for ordet.
Kl. 10:43

Formanden (Henrik Dam Kristensen):
Der er en kort bemærkning til fru Trine Torp, SF.

9

Kl. 10:45

Formanden (Henrik Dam Kristensen):
Der er ikke flere korte bemærkninger, så vi siger tak til ordføreren.
Og efter en kort rengøring er det fru Karina Adsbøl, Dansk Folke‐
parti.

Kl. 10:43

Kl. 10:45

Trine Torp (SF):
Tak for det. Jeg havde egentlig også forventet det, fordi det også
var Venstres holdning, da vi behandlede forslaget sidst. Men jeg
vil gerne høre Venstres ordfører, om Venstre mener, at det gør en
forskel, om det er anbringelser med eller uden samtykke. Er det
i de tilfælde, hvor det faktisk er mod forældrenes vilje, at barnet
bliver anbragt, ikke en dobbeltstraf, at man så efterfølgende afleverer
regningen til dem for betaling af deres barns anbringelse?

(Ordfører)
Karina Adsbøl (DF):
Tak for det. Det er Dansk Folkepartis opfattelse, at børn primært er
forældrenes ansvar og altså ikke statens ansvar. Staten skal selvføl‐
gelig træde til, hvor familier har brug for hjælp og støtte. I øjeblikket
sidder vi i et forhandlingsforløb om »Børnene Først«, og jeg synes
faktisk også, det ville være passende at rejse det her forslag dér.
Når det er sagt, er det vores holdning, at hvis forældrene har mu‐
lighed for at bidrage til deres barns forplejning ved en anbringelse
hos en plejefamilie eller på et opholdssted, skal de som en naturlig
del af det at have børn selvfølgelig også gøre det. Men jeg mener
også, at der er forskel på sagerne, herunder om der er behandling
inde over – altså, en anbringelse uden for hjemmet kan jo være, på
grund af at et barn har omfattende handicap, og derudover at der
er behandling inde over, eller at en ung har et massivt støttebehov.
Derfor synes jeg, man skal kigge på familiens samlede situation.
Kommunen er i dag forpligtet til at give en begrundet stillingta‐
gen til, om forældrene er omfattet af en eller flere fritagelsesgrunde i
betalingsbekendtgørelsen, og hvis dette er tilfældet, skal kommunen
herefter konkret tage en begrundet stilling til, om der kan ske en hel
eller delvis fritagelse for betaling. I betalingsbekendtgørelsens § 7
findes regler om nedsættelse af og eventuelt fritagelse for forældre‐
betaling ved døgnanbringelser. Og der er tale om flere forskellige
nedsættelses- og fritagelsesgrunde, hvoraf § 7, nr. 1 og nr. 2 er de
mest anvendte:
»Selvom der efter de økonomiske forhold er grundlag for at på‐
lægge betaling, har kommunalbestyrelsen, efter en konkret og indivi‐
duel vurdering, mulighed for at meddele hel eller delvis fritagelse
herfor. Fritagelsen kan begrundes med forhold hos barnet eller den
unge eller forældrene, f.eks., at
1) opholdet har et udpræget behandlingssigte,
2) fritagelse for betaling i særlig grad er af betydning for at
fremme forældrenes medvirken ved gennemførelsen af støtten ...«
Det er også det, fru Trine Torp spurgte den tidligere ordfører om,
netop i forhold til at man får et velfungerende samarbejde.
Men rundtomkring i landet kører der en meget forskellig praksis i
kommunerne for fastsættelse af forældrebetaling ved døgnanbringel‐
se, hvilket jo også fremgår af den undersøgelse, man har været inde
på i dag. Ankestyrelsen, som er øverste klageinstans på området,
har truffet flere afgørelser om forældrebetaling ved døgnanbringelse
og fastslår principperne for fritagelse for forældrebetaling ved ud‐
præget behandlingssigte. Men der er også dilemmaer forbundet med
dette, for er det rimeligt, at staten kan tvangsanbringe et barn mod
forældrenes vilje og bagefter sende regningen til forældrene? Børne‐
familieydelsen, børnepenge og børnebidrag tilgår jo ikke længere
forældrene. På den anden side har man som forældre en omsorgsop‐
gave og en forsørgeropgave, når man sætter børn i verden. Og der er
udgifter forbundet med at blive forældre.
Når det er sagt, synes jeg jo, at SF også har en pointe i at rejse
det her. Det har vi også nævnt under tidligere behandlinger. Det er
jo sådan, at som ordfører kommer man med sit forslag igen, når man
ikke får det vedtaget, og det er så en genfremsættelse af et tidligere
forslag fra fru Trine Torp. Der drøftede vi jo også Ankestyrelsens
rapport, netop i forhold til den store forskel i kommunerne. Nogle
kommuner opkræver penge, andre gør ikke; nogle kommuner ved
ikke, hvordan de får regnet sig frem til beløbet, og andre kan ikke
rigtig finde ud af, om de får det samlede beløb ind, som de har

Kl. 10:43

Formanden (Henrik Dam Kristensen):
Ordføreren.
Kl. 10:43

Marlene Ambo-Rasmussen (V):
Nej, det mener jeg faktisk ikke der ligger en forskel i. Det økonomi‐
ske ansvar, man har som myndighedsperson og som forælder, og
som man jo netop fortsat har ønsket i den her anbringelse – om det
er så er frivilligt eller ej – mener jeg faktisk ikke der ligger nogen
ændring i, og det signal, man sender til barnet udadtil, er jo det
samme, og det burde det også være.
Kl. 10:44

Formanden (Henrik Dam Kristensen):
Fru Trine Torp.
Kl. 10:44

Trine Torp (SF):
Men kan ordføreren se, at det faktisk kan komme til at påvirke det
samarbejde og den mulighed for f.eks. at få ændret en anbringelse
uden samtykke til en anbringelse med samtykke, fordi der opstår en
konflikt mellem forældrene i et økonomisk spørgsmål, som er en
utrolig lillebitte del af de samlede anbringelsesomkostninger, men
som kan have meget stor og meget skadelig påvirkning på sagsforlø‐
bet og dermed også på roen og stabiliteten for barnet?
Kl. 10:44

Formanden (Henrik Dam Kristensen):
Ordføreren.
Kl. 10:44

Marlene Ambo-Rasmussen (V):
Netop det sidste, som ordføreren fra SF siger om ro og stabilitet for
barnet, er ret afgørende for os i Venstre, og det er jo egentlig også
det, vi har arbejdet med både i forbindelse med forhandlingerne om
børnene først og også i forbindelse med det lovforslag, L 68, der
kom sidste år.
Jeg synes bare ikke, at det er den økonomiske del, der fylder.
Nu har jeg selv siddet med i børn- og ungeudvalget i Odense Kom‐
mune, og den økonomiske del har ikke været det, der har fyldt.
Jeg synes tværtimod, at der ligger mange andre eksempler, hvor det
er hele følelsesregisteret, man er igennem, men jeg synes ikke, at
det er den økonomiske del. Jeg synes simpelt hen heller ikke, at
den økonomiske del, uagtet om det er det, der er det afgørende for,
om samarbejdet mellem forældre og myndigheder fungerer eller ej,
burde være det, der er det afgørende.

10

Torsdag den 22. april 2021 (B 114)

opkrævet. Og derfor synes vi også fra Dansk Folkepartis side, at det
er værd at få undersøgt de beregninger, der er, vedrørende kommu‐
nens opkrævning, herunder de anvendte ressourcer til administration
af reglerne i forbindelse med opkrævning af forældrebetaling ved
anbringelser af børn og unge. Overstiger beløbet det, de rent faktisk
modtager i forældrebetaling, er det jo blot bureaukrati.
Om der skal ændres i lovgivningen, eller hvad løsningen skal
være, vil jeg ikke på nuværende tidspunkt lægge mig fast på. Men
jeg vil i hvert fald gerne medvirke til, at vi drøfter og undersøger
udfordringerne på området, herunder også hvordan vi eventuelt kan
finde en bedre løsning på det her. Tak for ordet.
Kl. 10:50

Formanden (Henrik Dam Kristensen):
Der er en kort bemærkning til fru Trine Torp, SF. Værsgo.
Kl. 10:50

Trine Torp (SF):
Jeg vil gerne sige tak til Dansk Folkeparti for i det mindste at
anerkende, at der faktisk er nogle dilemmaer forbundet med det her,
og egentlig også prøve at se på, om der er nogle veje ud af det. Den
åbenhed sætter jeg pris på.
Jeg ved også, at noget af det, som ordføreren og Dansk Folke‐
parti er rigtig optaget af, er det her med, hvordan man sikrer foræl‐
dresamarbejde, og hvordan man sikrer et ordentligt samvær under
anbringelsen, men jo også, hvordan man sikrer en god overgang,
hvis barnet skal hjemgives. Et af problemerne er jo også, at man på
den her måde kan udhule forældrenes økonomi på en måde, så de
måske ikke kan blive boende i den lejlighed, hvor der er det ekstra
børneværelse, eller de ikke kan etablere de muligheder, der er for
faktisk at få børnene hjem på besøg, uden at de føles som nogle
gæster, der er på besøg, altså at de reelt har muligheder for at være
forældre, når de er der.
Så jeg vil høre, om ordføreren tænker, at det her med at fjerne
forældrebetalingen vil være en vej til i virkeligheden at gøre samvær
bedre.
Kl. 10:51

Formanden (Henrik Dam Kristensen):
Ordføreren.
Kl. 10:51

Karina Adsbøl (DF):
Ja, altså, det tænker jeg på. Men der har kommunen jo i dag mulig‐
hed for at gøre det for at have et bedre samarbejde, også i forhold
til det, ordføreren nævner om bolig og sådan nogle ting. Og der kan
man jo så håbe, at kommunerne er inde og vurdere i forhold til det.
Men jeg er helt enig i, at der er nogle dilemmaer forbundet med det
her. Nu har jeg ikke fået så mange henvendelser på det her område,
så jeg også meget i tvivl om, hvor store udfordringerne er på det her
område, men jeg synes, det er vigtigt at få klarlagt. Derfor synes jeg
også, at SF, når vi nu sidder i de her forhandlinger, kunne have taget
det med som en del af de forhandlinger, vi sidder med i øjeblikket.
Kl. 10:52

at den fortjener sin egen behandling, fordi det er et ret principielt
spørgsmål, om vi synes, at det, vi skal bruge krudtet på i samarbejdet
med forældrene, er en slåskamp om nogle få tusind kroner i det
kommunale regnskab, mens det i forældrenes regnskab og tillid og
samarbejde med kommunen måske er et ret stort problem.
Kl. 10:52

Formanden (Henrik Dam Kristensen):
Ordføreren.
Kl. 10:52

Karina Adsbøl (DF):
Nu hørte jeg ikke lige et spørgsmål, men jeg anerkender, at der er
nogle dilemmaer. Og jeg synes faktisk, at vi skal tage problemstil‐
lingen med i de forhandlinger, for de forhandlinger, vi sidder med,
er jo meget omfangsrige, kan man sige. Altså, i Dansk Folkeparti
ønsker vi jo ikke, at man har som mål, at man skal have flere
tvangsanbringelser og flere tvagsbortadoptioner, og jeg anerkender
også fuldstændig, at der er det der dilemma: Så får man tvangsan‐
bragt sit barn mod sin vilje, og så kommer der eventuelt en regning
efterfølgende. Derfor synes jeg, det er vigtigt, at vi simpelt hen får
et overblik over, hvordan og hvorledes det i praksis foregår i alle 98
kommuner i forhold til de udfordringer, der kan være.
Kl. 10:53

Formanden (Henrik Dam Kristensen):
Der er ikke flere korte bemærkninger, og derfor siger vi tak til
ordføreren. Så er det hr. Henrik Vinther, Radikale Venstre.
Kl. 10:53

(Ordfører)
Henrik Vinther (RV):
Tak for det. Tak for ordet, og tak for forslaget. Det er en helt relevant
diskussion; vi sidder lige nu, som det allerede er blevet sagt, og
diskuterer, hvordan vi alle sammen herinde skal sætte børnene først
– og i den her sammenhæng i forhold til at anbringe børn uden for
hjemmet.
For Det Radikale Venstre er det helt altafgørende udgangspunkt,
at børn er forældres ansvar, og i forhold til SF's forslag betyder det
for Radikale Venstre, at der er forskel på, hvorfor et barn er anbragt.
En anbringelse kan være frivillig eller en foranstaltning, man er enig
om, og den kan være foretaget ved tvang.
I det første tilfælde mener vi, at der skal være forældrebetaling
som ved ethvert andet offentligt finansieret tilbud, fra vuggestue
og børnehave til fritidshjem og ungdomsklub. Her følger betalingen
af forældrenes betalingsevne, men skal naturligvis afspejle både om‐
fanget og typen af den konkrete foranstaltning, herunder handicap.
I det andet tilfælde mener jeg, at opgaven er det offentliges.
Forældre skal ikke have tegnebogen op for en anbringelse, de ikke
selv har ønsket. Til den del af forslaget er vi klar til at diskutere, men
jeg tror også, at vi må sige, at det i forvejen følger af den praksis,
der er, at i de tilfælde, hvor der er børn, der anbringes ved tvang, er
der tale om familier, som ikke har en betalingsevne. Så det er den
tilgang, vi vil have, når vi går til udvalgsarbejdet.
Kl. 10:55

Formanden (Henrik Dam Kristensen):
Trine Torp, værsgo.
Kl. 10:52

Trine Torp (SF):
Det spørgsmål har jeg jo fået før, altså hvorfor jeg ikke har gjort det
og det. Det er til dels, fordi jeg har fremsat det – jeg kunne selvføl‐
gelig have valgt at trække det, men det har jeg ikke gjort, bl.a. fordi
vi jo godt ved, at i de forhandlinger snakker vi om tusind ting, så
den her lillebitte del ville formentlig drukne, og jeg synes egentlig,

Formanden (Henrik Dam Kristensen):
Tak for det. Der er en kort bemærkning fra fru Trine Torp. Værsgo.
Kl. 10:55

Trine Torp (SF):
Tak for det. Det er måske det overblik, vi egentlig også har brug
for at få, altså hvordan det er, det ser ud. Der var jo faktisk en sag
i Hjørring Kommune, tror jeg, det var, i januar måned, hvor et par
havde fået anbragt deres børn og havde fået den her regning, som

Torsdag den 22. april 2021 (B 114)

faktisk betød, at de ikke ville kunne sidde i det hus, som de boede
i. Hjørring Kommune har så senere hen valgt at trække det tilbage,
måske fordi der var så megen bevågenhed omkring det. Men det
betyder jo, at selv om det er ved tvangsanbringelse, bliver det også
brugt. Man kunne jo ønske, at kommunerne så i det mindste selv la‐
vede den vurdering, som ordføreren gør i sin tale, og vurderede, om
det var rimeligt. Men det kunne jeg i hvert fald se i det her konkrete
tilfælde at man i udgangspunktet ikke gjorde, men så ændrede man
så beslutningen.
Så mener ordføreren, at vi egentlig også har brug for at vide,
hvordan det fordeler sig? For vi har et billede af, hvordan kommu‐
nerne administrerer det, men jo ikke af, hvordan det fordeler sig i
forhold til anbringelser med og uden samtykke.
Kl. 10:56

Formanden (Henrik Dam Kristensen):
Ordføreren.

11

kan ikke bare sige ordet tillid og så tro, at det er et kodeord, der får
alle problemer til at gå væk.
Kl. 10:57

Formanden (Henrik Dam Kristensen):
Ordføreren.
Kl. 10:57

Henrik Vinther (RV):
Jeg tillader mig nu at vove pelsen og sige, at tillid er et godt ud‐
gangspunkt for den dialog, man skal have med hinanden om, hvad
der er bedst for det barn, man står over for, og det gælder også i det
her tilfælde. Jeg vil vove pelsen og sige, at når vi nu får tallene lige
om lidt, forhåbentlig lige om lidt, vil vi se, at det, jeg står og siger,
er rigtigt, nemlig at tvangsanbringelser er der i vid udstrækning ikke
betaling for i forvejen. Men lad os få tallene på bordet.
Kl. 10:58

Kl. 10:56

Henrik Vinther (RV):
Som jeg forstår det, er det seneste overblik, vi har, fra 2016. Det er
5 år siden, og det er en evighed i den her sammenhæng. Der kan
være god grund til nysgerrigt at følge med i, hvordan praksis er og
udvikler sig over tid, så det er jeg med på at vi kigger på.
Kl. 10:56

Formanden (Henrik Dam Kristensen):
Så er det Ole Birk Olesen, som også har en kort bemærkning. Værs‐
go.
Kl. 10:56

Ole Birk Olesen (LA):
Tak. Det var på grund af hr. Henrik Vinther og Det Radikale Ven‐
stres synspunkt om, at forældre fortsat skal bidrage til deres børns
forsørgelse, hvis der er tale om en frivillig anbringelse, men ikke
hvis det er en tvangsanbringelse. Er hr. Henrik Vinther sikker på, at
man helt har tænkt sig om med det forslag? For det vil jo betyde,
at forældre, der er i en situation, hvor myndighederne anmoder om
anbringelse, meget ofte ikke vil deltage i en frivillig anbringelse,
men vil sige nej til det og afvente tvangsanbringelsen, fordi de så
slipper for at betale en del af regningen.
Kl. 10:57

Formanden (Henrik Dam Kristensen):
Ordføreren.
Kl. 10:57

Henrik Vinther (RV):
Jeg har tillid både til sagsbehandlerne og til forældrene og til, at de
godt ved, hvad der er godt for de børn, der er derude, og hvornår
der er brug for det ene og det andet. Hvis der er tegn på andet, er
det jo præcis det, vi skal kigge på i forhold til at følge med i, hvad
udviklingen er.
Kl. 10:57

Formanden (Henrik Dam Kristensen):
Ole Birk Olesen.
Kl. 10:57

Ole Birk Olesen (LA):
Det nytter ikke noget, hver eneste gang man påpeger, at bestemte
interesser kan give nogle uheldige udfald, at Det Radikale Venstre
eller andre partier bare siger, at man har tillid til, at alle mennesker i
verden er gode. Det nytter simpelt hen ikke noget. Det er jo simpelt
hen blåøjet naivitet at tro, at alle mennesker kun gør det, der er mest
hensigtsmæssigt for samfundet som sådan og for deres børn. Man

Formanden (Henrik Dam Kristensen):
Tak til ordføreren. Der er ikke flere korte bemærkninger. Så er det
fru Pernille Skipper, Enhedslisten. Værsgo.
Kl. 10:58

(Ordfører)
Pernille Skipper (EL):
Jeg vil gerne sige tak til SF for et vigtigt forslag. Som SF's ordfører
sagde i en kort bemærkning tidligere, er det jo et lille område, men
dog et vigtigt område. Vi har at gøre med, at når familier får anbragt
deres børn, er det ofte, ikke altid, men ofte – bare for at understrege
det – nogle meget udsatte familier, vi har med at gøre. Det, at man
får yderligere økonomiske problemer oven i de sociale problemer,
man har, samtidig med at ens barn eventuelt bliver tvangsanbragt,
er selvfølgelig ikke gavnligt for hverken forældresamarbejdet, for
ønsket om at lade sine børn anbringe frivilligt eller i øvrigt for sådan
tilliden til systemet. Det er heller ikke godt for hele muligheden for
at etablere et godt hjemmeliv, når børnene så er hjemme igen hos
deres forældre. Når vi holder det op imod, at der formentlig bliver
brugt flere penge på administration af det her, end der bliver krævet
ind, så giver det meget, meget lidt mening.
Enhedslisten kan støtte SF's forslag og takker for det.
Kl. 10:59

Formanden (Henrik Dam Kristensen):
Tak for det. Der er ingen korte bemærkninger. Derfor kan vi gå
videre ordførerrækken til fru Brigitte Klintskov Jerkel, Konservative
Folkeparti.
Kl. 10:59

(Ordfører)
Brigitte Klintskov Jerkel (KF):
Tak, formand. I beslutningsforslaget foreslås det at ophæve kravet
om forældrebetaling i forbindelse med anbringelse af børn og unge.
Ophævelse af forældrebetaling begrundes bl.a. med, at en anbringel‐
se er en samfundsopgave, som forældrene til anbragte børn og unge
ikke bør betale for. Derudover nævnes der i beslutningsforslaget at
fritage forældrene, fordi betaling kan være ødelæggende for et godt
samarbejde mellem familierne og kommunen. Der nævnes også, at
administration af reglerne er ressourcekrævende for kommunerne
at administrere og overstiger det beløb, de rent faktisk modtager i
forældrebetaling.
Reglerne om forældrebetaling bygger jo på princippet om, at alle
forældre har en pligt til at drage omsorg for deres børn, og at de også
har en økonomisk forpligtelse, også selv om deres børn er anbragt.
Derfor er det sådan, at alle forældre med en indkomst over et vist
beløb skal bidrage økonomisk til deres barns forsørgelse.

12

Torsdag den 22. april 2021 (B 114)

Det princip mener vi fra Konservatives side er rigtigt at stå fast
på, for forældrene er stadig barnets forældre, og de opretholder
forældremyndigheden, selv om barnet er anbragt i en kortere eller
længere periode.
Samtidig mener vi, at det er fornuftigt, at der er et loft over,
hvor høj den maksimale egenbetaling må være. Konservative kan
derfor ikke støtte beslutningsforslaget, men vi er altid åbne over
for en drøftelse af, hvordan kommunerne kan anvende reglerne på
en mere hensigtsmæssig måde, både i forhold til administration og
ensartetheden i kommunerne i forhold til anvendelse af reglerne.
Tak.
Kl. 11:01

Formanden (Henrik Dam Kristensen):
Der er en kort bemærkning fra fru Trine Torp.
Kl. 11:01

Trine Torp (SF):
Tak for det. I forhold til argumentet om det her med forældreomsorg:
Anerkender ordføreren, at det faktisk kan have en betydning for
forældrenes evner til at være forældre, at de både mister de ydelser,
de normalt ville have, hvis børnene boede hjemme hos dem, og
oven i det får den her betaling? Altså at det kan få indflydelse på,
hvad for en bolig de kan blive boende i, og hvad det er for nogle
muligheder, de kan give børnene, når de er sammen med dem. Er det
en overvejelse, som ordføreren har i forhold til det her med, at det
også er forældrenes ansvar?
Kl. 11:02

Formanden (Henrik Dam Kristensen):
Ordføreren.
Kl. 11:02

Brigitte Klintskov Jerkel (KF):
Jamen det er rigtigt, som ordføreren er inde på, at der er nogle ydel‐
ser, børnebidrag og sådan nogle ydelser, der falder bort, når barnet
er anbragt. Der er også samtidig nogle udgifter, der jo heller ikke
vil være i hverdagen, når barnet er anbragt, og det er lavet sådan,
at man jo først skal betale den her forældrebetaling, når man har en
indtægt over, jeg tror, det er 140.000 kr. om året – hvis jeg husker
rigtigt. Og så laver man jo så en beregning ud fra en fordelingsnøgle
i forhold til det. Og det kan selvfølgelig godt påvirke, hvordan den
samlede økonomi ser ud for nogen. Det er ganske muligt, at det godt
kan være sådan.
Kl. 11:03

Formanden (Henrik Dam Kristensen):
Fru Trine Torp.
Kl. 11:03

Trine Torp (SF):
Det er nemlig korrekt: Det er 145.000 kr. om året i sådan 2021-tal.
Mener ordføreren, at det er en høj indtægt?
Kl. 11:03

Formanden (Henrik Dam Kristensen):
Ordføreren.

at tilgodese det, altså at hvis man ikke har en særlig høj indtjening
eller indkomst, så er der også netop på den måde taget højde for det.
Kl. 11:04

Formanden (Henrik Dam Kristensen):
Tak. Der er ikke flere korte bemærkninger. Og derfor er det – efter
lidt rengøring, og tak for det – fru Mette Thiesen, Nye Borgerlige.
Værsgo.
Kl. 11:04

(Ordfører)
Mette Thiesen (NB):
Børnene er forældrenes, ikke statens. Så enkelt kan det siges, og
derfor er det selvfølgelig også forældrenes ansvar – da de fortsat har
forældremyndigheden – når barnet anbringes. Anbragte børn er kun
til låns, for de er forældrenes børn.
For noget tid siden ringede en ældre dame til mig. Hun var 91
år gammel, og hun har haft rigtig mange børn i pleje i hende og
hendes mands varme og omsorgsfulde hjem. Hendes klare budskab
var: Børnene er til låns, de skal have omsorg og nærhed, mens de er
anbragt, men så skal de altså tilbage til deres forældre, hvis det på
nogen måde er muligt.
Jeg er fuldstændig enig: Vi må aldrig tænke børn og forældre
som løsrevne dele, men tænke dem som en enhed. Som et træ eller
en blomst, der rives op af jorden, er der noget, der går i stykker,
når man fjerner børn fra familien. I Nye Borgerlige deler vi ikke
ambitionen om, at flere børn skal fjernes fra deres familier. Anbrin‐
gelser vil aldrig kunne undgås for nogle børn, men det er det mest
invasive indgreb i en familie, og hver eneste tvangsanbringelse må
derfor overvejes nøje og helst forebygges, hvis det er muligt. Vi
bakker selvfølgelig op om, at der stilles spørgsmål om problemets
omfang. Det er altid godt med flere fakta på bordet. Men jeg vil også
konstatere, at man allerede i dag har mulighed for at fritage. Det
ligger helt konkret i Bekendtgørelse 712 af 19. juni 2013, § 7.
Lad os se på flere fakta, men som udgangspunkt støtter vi ikke
det her beslutningsforslag.
Kl. 11:06

Formanden (Henrik Dam Kristensen):
Der er en kort bemærkning fra fru Trine Torp. Værsgo. (Mette Thie‐
sen (NB): Det ville også undre mig andet).
Kl. 11:06

Trine Torp (SF):
Det var det her med, at børnene kun er til låns, og at de skal tilbage
igen. Der ville jeg egentlig gerne høre ordføreren, om ordføreren
tænker, at det har betydning, hvordan forældrenes økonomi er, og
hvilke muligheder de har for at opretholde samvær og opretholde
den bolig, hvor der måske er et børneværelse til børnene. Har det
nogen betydning for deres muligheder for rent faktisk at få deres
børn hjem igen?
Kl. 11:07

Formanden (Henrik Dam Kristensen):
Ordføreren.
Kl. 11:07

Kl. 11:03

Brigitte Klintskov Jerkel (KF):
Nu er det jo ovre i en lidt anden diskussion om, hvad man tjener og
ikke tjener, og hvad man har af offentlige ydelser og ikke offentlige
ydelser. Jeg synes i hvert fald, at det er fint, at der er en grænse for,
hvornår man ligesom skal betale forældrebetaling, og at der også er
et loft over, hvor meget man skal betale i forældrebetaling. Netop for

Mette Thiesen (NB):
Nej, jeg synes, det bliver en lidt løsreven diskussion. Rent principielt
synes jeg jo, at det er ganske fint, at man også støtter økonomisk, alt‐
så bidrager til det her, som jo er en hjælp, og som forhåbentlig gør,
at børnene kan komme hjem igen. Men der er nogle andre ydelser,
som bortfalder. Nu står der ret specifikt 104.000 i bekendtgørelsen,
men jeg kunne forstå på ordføreren, at når man omregner det til
nutidstal, havde jeg nær sagt, svarer det til ca. 140.000, og så er der

Torsdag den 22. april 2021 (B 114)

mulighed for at lave den her individuelle, konkrete vurdering af, om
man kan opretholde det her. Men som udgangspunkt synes jeg, det
er et ganske fint princip, at man selvfølgelig bidrager, for børnene er
forældrenes, de er ikke statens.
Kl. 11:07

13

skruet sammen. Så det var egentlig for ligesom at anerkende, at der
er nogle fakta, jeg synes vi mangler om det her. Jeg tror også, at vi
alle sammen kan blive enige om, at jo flere fakta, jo bedre, og at
det kun kan gøre os klogere på hele problematikken, så vi derfor kan
tage en beslutning ud fra et mere konkret grundlag.
Kl. 11:10

Formanden (Henrik Dam Kristensen):
Trine Torp.
Kl. 11:07

Trine Torp (SF):
Der tænker jeg, gad vide, om de forældre egentlig ikke gerne vil
bidrage. Gad vide, om de ikke helt af sig selv gerne vil bidrage ved
at give nogle ting til deres børn, købe noget tøj til dem. Hvorfor skal
det være noget, som staten blander sig i, altså at de skal aflevere
penge til den anbringelse? Kunne man ikke forestille sig at have den
tillid til forældrene, at de faktisk selv er interesseret i at bidrage til
deres børns liv?
Kl. 11:08

Formanden (Henrik Dam Kristensen):
Ordføreren, værsgo.
Kl. 11:08

Mette Thiesen (NB):
Jeg synes lidt, det er noget underligt noget, man går ind og drøfter
det. Hvis man er i så presset en økonomisk situation, og hvis ikke
man har brugt de muligheder, der allerede er på nuværende tidspunkt
i den bekendtgørelse, jeg nævnte før, for at fritage, er det vel ud fra
en vurdering, der går på, at man godt kan det her. Og så skal man
jo som forældre i forbindelse med det store arbejde, der er med at
bevise sit værd og vise, at nu kan man godt få ens børn eller barn
hjem igen, måske ikke lige der begynde at gå ud og købe en masse
legetøj og alt muligt andet, men ligesom prøve at holde lidt igen,
sådan at man her beviser, at man også økonomisk kan få det hele til
at hænge sammen.
Kl. 11:08

Formanden (Henrik Dam Kristensen):
Fru Pernille Skipper, Enhedslisten.
Kl. 11:09

Pernille Skipper (EL):
Tak for det. Jeg vil bare høre om noget. Nye Borgerlige mener
jo tit, at vi skal spare i den offentlige sektor, og at vi er i stand
til at spare. Jeg tror, det er omkring 50 mia. kr., som partiet vil
bruge på skattelettelser, og som man i et eller andet omfang mener
kan findes i den offentlige sektor. Det er jo et meget højt beløb.
Så hvis det nu viser sig, at der reelt bliver brugt flere penge på
administration af det her, end der rent faktisk bliver betalt, hvad vil
Nye Borgerlige så økonomisk set gøre ved det problem? Skal man
så sætte forældrebetalingen op i Nye Borgerliges optik, sådan at man
dækker administrationsudgifterne, eller skulle vi spare de penge, der
trods alt er på administrationsudgifter, og så sløjfe det? Hvad ville
være tilgangen her?
Kl. 11:09

Formanden (Henrik Dam Kristensen):
Ordføreren.
Kl. 11:09

Mette Thiesen (NB):
Det var faktisk lige præcis derfor, at jeg ret konkret sagde i min
tale, at jeg synes, at vi skal undersøge det her. Det var egentlig
det, jeg henviste til. For hvis vi har noget, som udelukkende skaber
bureaukrati, er vi jo nødt til at kigge på, hvordan det egentlig er

Formanden (Henrik Dam Kristensen):
Fru Pernille Skipper.
Kl. 11:10

Pernille Skipper (EL):
Så det vil sige, at hvis det viser sig, at det rent faktisk er en udgift for
det offentlige at inddrive den her forældrebetaling, er Nye Borgerlige
så med på at sløjfe den?
Kl. 11:10

Formanden (Henrik Dam Kristensen):
Ordføreren.
Kl. 11:10

Mette Thiesen (NB):
Jeg vil sige, at jeg synes, vi skal se på, om det er det, fakta viser. For
så synes jeg, at vi skal tage aktivt stilling på baggrund af det.
Kl. 11:10

Formanden (Henrik Dam Kristensen):
Så siger vi tak til ordføreren. Der er ikke flere korte bemærkninger.
Efter en afspritning er det hr. Ole Birk Olesen, Liberal Alliance.
Kl. 11:11

(Ordfører)
Ole Birk Olesen (LA):
Piet Hein har skrevet mange gode gruk det, og jeg kan nogle af dem
i hovedet, og jeg tror, at jeg kan det her i hovedet – det lyder sådan
her:
»Lille kat, lille kat, lille kat på vejen, hvis er du, hvis er du? Jeg
er sgu min egen.«
Og jeg ved godt, at man ikke må sige sgu her fra talerstolen,
men jeg tænker, når det er et citat fra et gruk eller et digt, at det så
alligevel går.
Sådan er det også med børn: De er ikke forældrenes, de er ikke
statens; de er deres egne. Heldigvis er det sådan, at vi både biologisk
og kulturelt og juridisk har indrettet vores samfund sådan – eller at
det er sådan – at forældre, når deres børn fødes, elsker deres børn
meget inderligt og dybt på en måde, som de aldrig har elsket nogen
andre før. Og det fører af sig selv til, at forældrene har et ønske om
at hjælpe børnene, sørge for dem, yde omsorg for dem og gøre deres
liv så godt som muligt, så de kan træde ind i voksenlivet og klare sig
selv. Det vil sige, at det er et ansvar, som de føler, og et ansvar, som
de har kulturelt og juridisk i Danmark.
Så sker der så det nogle gange, at nogle forældre kommer til kort.
De har ofte så store problemer i deres eget liv, at de ikke evner at
tage sig af deres børns liv, og så er vi nogle andre i det her samfund,
der siger, at så må vi gøre det. Og det må vi gøre, enten fordi vi
kender de familier, eller vi gøre det i det offentlige system eller i
kommunerne eller i staten, som vi har sat til at håndtere de opgaver,
når forældrene ikke kan selv. Og så bliver børnene anbragt uden for
hjemmet, og det gør de enten ved en frivillig aftale med forældrene
eller med tvang. Og det vil sige, at ansvaret for i det daglige at sørge
for børnene er blevet frataget forældrene, for de kan ikke håndtere
det. Men det ansvar for at forsørge børnene, som de kan håndtere,
fordi de har en økonomi til det, forsvinder ikke af den grund; det
findes stadig. Det eneste ansvar, man tager fra dem, er det, som de
ikke selv kan håndtere. Det ansvar, som de kan håndtere, nemlig

14

Torsdag den 22. april 2021 (B 114)

at give et bidrag økonomisk til forsørgelsen af deres børn, kan de
netop håndtere, og derfor vælger man stadig at opkræve nogle penge
hos dem for at betale for nogle af de omkostninger, der er ved
anbringelsen af børnene, og som forældrene alligevel ville have, hvis
børnene hjemme hos dem.
Det kan godt gå ud over økonomien i nogle af de familier, som
har indkomster, der er høje nok til, at de skal bidrage. Og det er,
fordi de, mens de har haft børnene – og det er måske en del af
problemet – har brugt for mange penge på ting, som de ikke burde
bruge penge på, og brugt for få penge på deres børn. Så bliver det
en meromkostning ved deres børn, at børnene bliver anbragt, for
der afholder man faktisk de udgifter økonomisk, som der skal til,
for at børnene kan få en ordentlig barndom, og den omkostning
har forældrene ikke tidligere afholdt. De har brugt pengene på ting,
der var mere nærværende for dem selv, i stedet for på de ting, der
var unødvendige for deres børn, og derfor oplever de, at der nu
kommer et minus i deres økonomi, når nu de tvinges til at betale
det, som et barn koster. Derfor må de så indskrænke deres økonomi,
og det synes vi ikke er et problem; vi synes, at det er et problem,
at de tidligere har nedprioriteret børnene og opprioriteret deres egne
behov. Og nu tvinges de så til at prioritere deres børn økonomisk, og
det vil vi gerne være med til, at det fortsætter.
Så af disse grunde stemmer vi imod beslutningsforslaget fra SF.
Kl. 11:15

Formanden (Henrik Dam Kristensen):
Det er sådan, at når man vælger at citere, skal man selvfølgelig citere
korrekt. Sådan er det jo. En kort bemærkning fra fru Trine Torp.
Kl. 11:15

Trine Torp (SF):
Tak for det. Jeg kan undre mig lidt over, at det er noget, som man
ligesom skal forpligte forældrene til. For hvis det er korrekt, som
ordføreren siger – og jeg er faktisk enig med ordføreren i, at børn er
deres egne – at vi heldigvis er drevet af kærlighed forældre og børn
imellem, også selv om vi måske ikke har de fulde evner til at drage
omsorg for barnet sådan i det hele taget, fuldt ud, men har brug for
supplement til det, kunne man så ikke også godt forestille sig, at det
her med at betale til sine børn faktisk også var noget, man gjorde
drevet af kærlighed? Er det noget, vi skal tvinge forældrene til på
den måde?
Det andet spørgsmål i den forbindelse er: Hvad mener ordføreren
det betyder for det samarbejde, der skal være med kommunen?
Kl. 11:16

Formanden (Henrik Dam Kristensen):
Ordføreren.
Kl. 11:16

Ole Birk Olesen (LA):
Jeg er helt sikker på, at fru Trine Torp, som er meget vidende om det
her område, også kender til eksempler på familier, hvor forældrene
bruger deres penge på ting, som forældrene syntes er vigtige, hvor
de burde bruge flere af de penge på ting, som er nødvendige for, at et
barn kan få en god opvækst. Det er meget indlysende i familier, hvor
der er misbrugsproblemer, at moren eller faren eller begge to ofte
prioriterer at købe de ting, som de er misbrugere af, i stedet for at
købe de ting, som er nødvendige for en god barneopvækst. Børnene
kommer altså økonomisk i anden række i de familier. Det er måske
også en af grundene til, at børnene bliver anbragt, at forældrene har
den indstilling til det at have et barn, at de kommer i anden række
økonomisk i forhold til forældrenes behov for rusmidler f.eks. Så det
er ikke altid sådan, at vi, selv om vi biologisk elsker vores børn, altid
gør det i praksis. Forældre kan også tænke meget kortsigtet.

Kl. 11:17

Formanden (Henrik Dam Kristensen):
Fru Trine Torp.
Kl. 11:17

Trine Torp (SF):
Vi ved faktisk ikke, hvad det er, der er grunden til, at børnene er
anbragt – om det er, fordi man ikke prioriterer børnene økonomisk,
men bruger pengene på noget andet. Man hvis det var sådan i en
familie, tænker ordføreren så, at det får forældrene til at prioritere
deres børn mere, at man så har opkrævet de penge til betaling for
deres anbringelse?
Kl. 11:17

Formanden (Henrik Dam Kristensen):
Ordføreren.
Kl. 11:17

Ole Birk Olesen (LA):
Ja, i hvert fald økonomisk, fordi forældrene jo bliver opkrævet beta‐
lingen, og den går så til børnene. Og så har forældrene færre penge
til rådighed til det, som de, mens børnene stadig boede hjemme,
hellere ville bruge pengene på. Det er jo slemt, det her. Det er jo
ikke kun, hvor vi taler om et heroinmisbrug eller lignende: Det er
også folk, der hellere vil købe cigaretter end at bruge penge på deres
børn; det er folk, der hellere vil spille spil end at bruge penge på
deres børn; det er folk, der hellere vil have en dyr bolig end bruge
de penge, der er nødvendige, på deres børn; det er folk, der hellere
vil bruge penge på hundens mad end på deres børn. Så det er jo et
udbredt fænomen, det her.
Kl. 11:18

Formanden (Henrik Dam Kristensen):
Vi siger tak til ordføreren, for der er ikke flere korte bemærkninger.
Så er det ordføreren for forslagsstillerne, fru Trine Torp. Værsgo.
Kl. 11:18

(Ordfører for forslagsstillerne)
Trine Torp (SF):
Tak for ordet, og tak for debatten om et emne, som der er forskelli‐
ge – og det er rigtigt nok – dilemmaer i. Når SF her har fremsat
et forslag om en ophævelse forældrebetalingen i forbindelse med
anbringelser af børn og unge, har vi gjort det, fordi vi ser en række
problemstillinger, der udspringer af den lov, man har i dag. Det er i
forvejen en sårbar situation, når et barn anbringes uden for hjemmet.
I SF mener vi, at et godt forældresamarbejde i forbindelse med
anbringelser er vigtigt. Et barn, som anbringes i f.eks. en plejefami‐
lie, får ikke en ny familie, næh, barnet får derimod en større familie,
flere voksne til at drage omsorg. Derfor er et godt forældresamarbej‐
de vigtigt, ikke mindst for barnet. Forældrene har stadig brug for
at opretholde et hjem med et børneværelse med ekstra tøj og sko
til barnet for fortsat at kunne skabe nogle gode rammer for samvær
og aktiviteter med barnet, når det er muligt. Ved en anbringelse
mister forældrene i forvejen retten til børnepenge, børnebidrag og
børnefamilieydelser, og det er derfor kun rimeligt, at der ikke også
hører en forældrebetaling med ved anbringelsen. Forældrebetalingen
kan vanskeliggøre samarbejdet mellem kommunen og forældrene.
Det er problematisk, når den samme myndighed, som med eller uden
samtykke anbringer barnet, også opkræver betaling fra forældrene.
Sagsbehandleren får en dobbeltrolle i forældresamarbejdet, og det er
ikke rimeligt for nogen.
En anden væsentlig årsag til, at vi ønsker at afskaffe forældrebe‐
talingen ved anbringelser, er, at reglerne er så komplekse, at det er
svært for både medarbejdere og borgere at forstå dem. Det gælder

Torsdag den 22. april 2021 (B 114)

både, når kommunerne skal beregne, hvor meget forældrene skal
betale, og når de skal vurdere muligheden for fritagelse for betaling.
I Ankestyrelsens undersøgelse af forældrebetalingen for døgntilbud
fra 2016 konkluderes det også, at kommunerne administrerer regler‐
ne helt forskelligt. Nogle kommuner kræver betaling i næsten alle
anbringelsessager, og andre kommuner kræver aldrig forældrebeta‐
ling ved anbringelser. Så er der altså en stor tilfældighed i, om man
er forældre til et anbragt barn i den ene kommune og i den anden
kommune. En af årsagerne er, at de anvendte ressourcer til håndte‐
ring af reglerne er større end det beløb, som kommunen får fra selve
forældrebetalingen, og der kan jeg jo godt forstå, at man, hvis man
er en fornuftig kommune, der har lavet det regnestykke og siger,
at man simpelt hen bruger for mange ressourcer på det, så laver et
administrationsgrundlag, som gør, at man sparer det der unødige bu‐
reaukrati, og at ressourcerne kan bruges bedre. Jeg har bl.a. talt med
Aarhus Kommune, som ved behandlingen af et tilsvarende forslag
fra SF i 2016 også anbefalede en afskaffelse af forældrebetalingen,
og som dengang sendte opfordringen til socialordførerne. Dem har
jeg talt med, og det er ikke kommunens oplevelse, at der fra Anke‐
styrelsens side er kommet nogen afklarende retningslinjer i forhold
til tolkningen af reglerne. Vanskelighederne med tolkningerne af
reglerne er altså fortsat status quo, og derfor var det også vigtigt for
SF at genfremsætte vores forslag fra 2016. For vi mener faktisk ikke,
at problemerne er løst.
Så har der været sagt en hel del omkring det her med forældre‐
forpligtelse, og jeg er ret meget tilhænger af, at man fastholder, at
forældrene faktisk har en forpligtelse og et ansvar for deres børn,
også når de er anbragt, netop fordi barnet ikke får en ny familie,
men det får en større familie. Men jeg er bare ikke sikker på, at
det er det rigtige sted at bruge krudtet på – hvad kan man sige – at
afkræve dem den forpligtelse. Jeg tror meget bedre, at man skulle
bruge energien på at sikre det gode forældresamarbejde, sikre, at
forældrene er mere involveret i deres børns liv. For så tror jeg faktisk
også, der er en fuldstændig automatisk lyst til at engagere sig i sine
børns liv og måske også bidrage økonomisk med de ting, man kan.
Så synes jeg, at det her med at have regler i det offentlige, som
formentlig koster mere at administrere, end man får ind på dem, kun
fordi man har en principiel holdning om, at forældre skal bidrage,
grundlæggende er noget pjat. Vi diskuterer ofte, at sagsbehandlerne
i forvejen har utrolig meget at gøre i de her sager. Er det så der, vi
synes de skal bruge deres tid, altså på at administrere nogle regler,
som også har den slagside, som jeg har beskrevet?
Men jeg tager selvfølgelig også de positive tilkendegivelser ned,
som jeg kan, selvfølgelig både fra Enhedslistens side, som støttede
forslaget fuldt ud, men også de delvise tilkendegivelser, der kom fra
Dansk Folkeparti og fra Det Radikale Venstre, om, at man gerne
vil kigge på de dilemmaer, der er der, og at man i det hele taget
også ønsker noget viden om, hvordan det egentlig er det fordeler
sig på anbringelser med og uden samtykke. Så jeg håber på, at vi i
udvalgsbehandlingen kan få nogle svar på det, men også at vi måske
i hvert fald om ikke andet kan lande en beretning om, at vi forfølger
det, og jeg har fået opfordringen et par gange i løbet af debatten om
at tage det med i forhandlingerne om »Børnene først«, og hvis det
overhovedet er gangbart der, vil jeg selvfølgelig gøre det. Men jeg
syntes faktisk også, at problemstillingen fortjente sin egen debat her
i Folketingssalen, så det vil jeg gerne sige tak for.
Kl. 11:24

Formanden (Henrik Dam Kristensen):
Der er en kort bemærkning til fru Karina Adsbøl. Værsgo.
Kl. 11:24

Karina Adsbøl (DF):
Tak for det. Jeg synes faktisk, der er mange problemstillinger vedrø‐
rende »Børnene først«, som fortjener deres egne behandlinger her i

15

Folketingssalen. Men det, jeg bed mærke i – og det er jeg faktisk
rigtig glad for – var, at ordføreren sagde, at man ikke bare kunne
give børn en ny familie. For det har jo været sådan med udspillet
»Børnene først«, at regeringen simpelt hen vil give børn en ny fami‐
lie og nærmest bortviske det biologiske ophav ved at melde ud, at
man vil have flere tvangsanbringelser og flere tvangsbortadoptioner.
Derfor vil jeg godt høre ordføreren om det. Jeg synes jo, at
ordføreren skal tage det med i forhandlingerne, for jeg synes ikke,
at sådan en lovgivning, der handler om »Børnene først«, må hastes
igennem. Men jeg kunne egentlig godt tænke mig at høre ordføreren
i forhold til det her: Er det også ordførerens holdning, at børn skal
have retten til at have deres biologiske ophav? Man kan ikke udviske
det biologiske ophav, men vi kan desværre se, at man fra regeringens
side har tendens til, at man gerne vil gøre det, ved at man simpelt
hen vil have flere tvangsanbringelser og flere tvangsbortadoptioner.
Kl. 11:26

Formanden (Henrik Dam Kristensen):
Ordføreren, værsgo.
Kl. 11:26

Trine Torp (SF):
Nu vil jeg lade regeringen forsvare deres synspunkter og bare sige
lidt om, hvad jeg og hvad SF tænker. Altså, vi tænker, at forældrene
betyder noget for børnene, også selv om de helt eller delvis i kortere
eller længere tid ikke har mulighed for at have dem boende hos sig,
fordi de har nogle problemer, som de skal have løst, eller fordi de
i det hele taget har brug for, at der i virkeligheden er flere voksne
omkring børnene, fordi det er en for stor opgave for dem selv.
Vi mener stadig væk, at forældrene er vigtige. Vi ved også fra
de anbragte selv, at deres forældre betyder noget for dem, og at
det at have samvær med deres forældre betyder utrolig meget for
dem. Så det er ret grundlæggende, og vi ved også grundlæggende
det – og det er også derfor, jeg synes, det her er så vigtigt – at
forældresamarbejdet også er vigtigt for børnene i forhold til at falde
til ro i deres anbringelse, altså i forhold til simpelt hen at stole på, at
man er havnet det rigtige sted. Hvis ens mor og far bakker det op, er
det også nemmere for en selv at falde til, og hvis der er noget, der er
skadeligt for børn, så er det konflikter mellem de voksne.
Kl. 11:27

Formanden (Henrik Dam Kristensen):
Karina Adsbøl, værsgo.
Kl. 11:27

Karina Adsbøl (DF):
Jamen det er jeg jo helt enig i, og derfor er det også bekymrende
med den anbringelsesreform, kan man nærmest kalde den, der lige‐
som blev fremlagt af statsministeren tilbage under nytårstalen.
Jeg håber så, at SF vil kæmpe kampen sammen med Dansk
Folkeparti netop for at få øget fokus på forebyggelse, altså hele
forebyggelsesområdet, også i forhold til at der kan være alternative
anbringelser. Det behøver ikke at være enten-eller. Hvis man har
en mor, der er psykisk syg, eller en far, som nogle dage har nogle
udfordringer, kan det jo være, at de så kan bidrage positivt på alle
andre måder, så man kan være hos en venskabsfamilie og hjemme i
en 7-7-ordning.
Kl. 11:27

Formanden (Henrik Dam Kristensen):
Tak for det. Så får vi et svar fra ordføreren. Værsgo.

16

Torsdag den 22. april 2021 (B 120)

Kl. 11:27

Trine Torp (SF):
Tak for det. Jeg vil i hvert fald sige det sådan, at det, som er vigtigt
for mig og for SF, er, at børnene og familierne får den rette hjælp
i tide. Og det er jo utrolig individuelt, hvad der er brug for, og
det er også derfor, det er så afgørende vigtigt, at vi skaber nogle
gode rammer for at vurdere, hvad det er, børnene og familierne har
brug for, da det for nogle er nogle forebyggende indsatser, mens det
for andre er anbringelser. Men det er grundlaget for vurderingen og
beslutningerne, som er vigtigt.
Kl. 11:28

Formanden (Henrik Dam Kristensen):
Vi siger tak til fru Trine Torp. Der er ikke flere korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at beslutningsforslaget henvises til Social- og Indenrigs‐
udvalget. Hvis ingen gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
13) 1. behandling af beslutningsforslag nr. B 120:
Forslag til folketingsbeslutning om plejehjemsbestyrelser og
styrket bruger- og pårørendeinddragelse.
Af Jane Heitmann (V), Karina Adsbøl (DF), Mette Thiesen (NB) og
Henrik Dahl (LA) m.fl.
(Fremsættelse 21.01.2021).
Kl. 11:28

Forhandling
Formanden (Henrik Dam Kristensen):
Forhandlingen er åbnet. Social- og ældreministeren.
Kl. 11:29

Social- og ældreministeren (Astrid Krag):
Vi skal nu behandle et beslutningsforslag om plejehjemsbestyrelser,
og som formanden lige gennemgik, er forslaget fremsat af Venstre,
Dansk Folkeparti, Nye Borgerlige og Liberal Alliance. Med beslut‐
ningsforslaget vil partierne pålægge regeringen inden den 1. juli
2021 at fremsætte et lovforslag om indførelse af obligatoriske lokale
plejehjemsbestyrelser på landets kommunale plejehjem. Ønsket med
forslaget er, at plejehjemsbestyrelserne skal sikre bedre inddragelse
af hverdagen, beboerne, de pårørende, lokale ildsjæle, kommunale
repræsentanter m.fl., og at bestyrelserne skal have indsigt i og ind‐
flydelse på aktuelle og lokale beslutninger med betydning for hver‐
dagen på plejehjemmene.
Jeg vil starte med at sige, at jeg ligesom forslagsstillerne ønsker
et velfærdssamfund, hvor vi tager udgangspunkt i den enkelte ældres
behov, og hvor den enkelte ældre oplever at have selvbestemmelse
og indflydelse på eget liv. Jeg deler dermed også forslagsstillernes
intention om at sikre større inddragelse af de ældre og deres pårøren‐
de på plejehjemmene. Ældre mennesker er eksperter i deres eget liv,
og de skal derfor inddrages mest muligt i forhold til den pleje og
hjælp, de modtager. Jeg er ligeledes enig i, at det er afgørende med
en nærværende og synlig ledelse på plejehjemmene, som beboerne
og deres pårørende har mulighed for at gå til. De ældre har ret til en
værdig, god og tryg ældrepleje, hvor nærvær, omsorg og faglighed
skal være styrende for den måde, der gives pleje og omsorg på.

Vi er i regeringen ikke afvisende over for, at plejehjemsbestyrel‐
ser kan være en vej i forhold til at sikre en større inddragelse af de
ældre og deres pårørende på plejehjemmene. En plejehjemsbestyrel‐
se kan være et centralt organ, som beboerne og de pårørende kan gå
til, hvis der er udfordringer på plejehjemmet. Plejehjemsbestyrelsen
ville kunne holde ledelsen ansvarlig og sikre større indsigt i og
indflydelse på de beslutninger, der har betydning for hverdagen på
det enkelte plejehjem. Det er også vigtigt at slå fast, at der ikke i lov‐
givningen i dag er noget til hinder for, at man opretter en bestyrelse
på det enkelte plejehjem.
Vi har fra regeringens side i vores første finanslov sammen med
vores finanslovspartier afsat 245 mio. kr. til en række projekter og
forsøg, der skal give mere omsorg og nærvær i ældreplejen. Her
afprøve tre kommuner – det er Brønderslev, Holstebro og Vording‐
borg – lige nu nye metoder i forhold til plejehjemsbestyrelser og
borgerinddragelse på plejehjemmene. Vi følger de mange forsøg tæt
– det er 31 forsøg i 30 kommuner i alt. Jeg mødtes bl.a. med de tre
kommuner, der har forsøg med plejehjemsbestyrelser, og det var vist
mandag den 12. april.
På trods af opstartsudfordringer på grund af covid-19 er alle tre
kommuner altså ved at være godt i gang. I arbejdet er der fokus
på, at bestyrelserne skal styrke plejehjemmene ved at åbne op for at
give indflydelse til gode lokale kræfter, herunder de pårørende. Et
fokuspunkt i forsøgene er rekruttering af medlemmerne til bestyrel‐
serne. I alle tre kommuner er det ikke kun pårørende, der skal sidde
i bestyrelserne, som vi f.eks. kender det fra skoleområdet. Det kan
være vanskeligt at rekruttere pårørende, der måske bor langt væk el‐
ler har en travl hverdag. Derfor vil der i bestyrelserne bl.a. sidde folk
fra lokalområdet, fra foreninger, fra plejehjemmenes vennekredse og
andre interesserede, der har noget at byde ind med.
Kommunerne understregede desuden over for mig på mødet, at
det er helt afgørende, at bestyrelserne ikke må betyde mere bureau‐
krati, men at bestyrelsernes arbejde skal dreje sig om borgerne,
ligesom et opmærksomhedspunkt er, hvor lang tid bestyrelserne skal
sidde, og hvordan man løbende udskifter medlemmerne. Jeg glæder
mig utrolig meget til at følge de tre kommuner og de erfaringer, de
gør sig.
Derfor vil jeg også understrege, og det gælder generelt, men
måske især på ældreområdet, at vi skal lade være med at lovgive
bare for at lovgive. Inden vi begynder at lovgive om plejehjemsbe‐
styrelser, er det vigtigt at få samlet op både på de erfaringer, der
er fra de plejehjem, der i dag har bestyrelser, råd eller kontaktråd,
eller hvad det hedder, men også på de erfaringer, som kommer fra
de igangværende forsøg på området, som vi har været med til at
understøtte økonomisk sammen med finanslovspartierne.
Endelig tror jeg også, det er vigtigt at inddrage de erfaringer, der
er med de lovbestemte afdelingsbestyrelser i plejeboligerne. Det er
afdelingsbestyrelser, der som udgangspunkt udelukkende skal bestå
af beboerne. Afdelingsbestyrelsen godkender bl.a. driftsbudget og
årsregnskab for afdelingen. Hvis beboerne ikke selv har valgt en af‐
delingsbestyrelse, kan kommunalbestyrelsen beslutte at udpege afde‐
lingsbestyrelsen blandt pårørende eller andre, der vil kunne varetage
beboernes interesser. Det vil sige, at der allerede er en lovbestemt
bestyrelse for boligafdelingerne.
Et andet initiativ, som vi har fokus på i regeringen, er bl.a. at
sikre en større inddragelse af de ældre og deres pårørende, og det lig‐
ger i vores velfærdsaftaler. Med velfærdsaftalerne på ældreområdet
sætter vi tre kommuner fri af langt hovedparten af de statslige og
kommunale regler. Vores forhåbning er, at kommunerne vil udnytte
den frihed til at øge borgernes selvbestemmelse og styrke kvaliteten
og fleksibilitet i velfærden til gavn for de ældre og deres pårørende.
Inddragelse af og samarbejde med pårørende er også et af de
seks spor, der arbejdes med i opfølgningen på ældretopmødet. Ældre
Sagen er tovholder på sporet her, og der er nedsat en arbejdsgruppe,

Torsdag den 22. april 2021 (B 120)

der skal afdække udfordringerne og komme med anbefalinger til
bedre inddragelse af og dialog med de pårørende. Det er spændende
at følge det arbejde og i sidste ende se, hvilke konkrete anbefalinger
det munder ud i.
Kl. 11:35

Et andet spor i opfølgningen på ældretopmødet er ledelse. Som
led i arbejdet skal der udarbejdes pejlemærker for, hvordan man be‐
driver god faglig ledelse i praksis, og der afdækkes forskellige strate‐
gier for, hvordan man kan mindske ledelsesspændet i ældreplejen, så
der bliver kortere mellem ledelsen, borgerne og deres pårørende. I
beslutningsforslaget nævnes vigtigheden af en nærværende ledelse.
Jeg er meget enig i, at det er helt afgørende med en synlig ledelse,
der er tæt på borgerne, og jeg glæder mig derfor også til at se, hvad
der kommer ud af det arbejde.
Vi har i Socialdemokratiet og dermed i regeringen altid været
optaget af at sikre inddragelse af beboere og de pårørende på pleje‐
hjemmene. Vi var imod, da bl.a. Venstre og Dansk Folkeparti i 2010
afskaffede de obligatoriske bruger- og pårørenderåd. Det er i den
forbindelse værd at bemærke, at den daværende VK-regering vurde‐
rede, at afskaffelsen af de obligatoriske bruger- og pårørenderåd
gav en administrativ besparelse i kommunerne på 26 mio. kr. årligt,
dengang tilbage i 2010. Det er et beløb, vi må antage er højere i dag.
Det virker derfor også noget urealistisk, at det i beslutningsforslaget
vurderes, at det ikke vil medføre væsentlige merudgifter at indføre
obligatoriske plejehjemsbestyrelser, særlig når man også tænker på
den forskel, der er på de bruger- og pårørenderåd, man afskaffede,
da man havde regeringsmagten, og så plejehjemsbestyrelser med
reel indflydelse, der skal være mere end bare rådgivende. Der vil
være administrative udgifter forbundet med plejehjemsbestyrelserne
for ledelserne, for medarbejderne på plejehjemmene og sikkert også
for forvaltningen, ligesom det i hvert fald for mig er uklart, om
forslagsstillerne tænker, at bestyrelsesarbejdet skal honoreres eller
skal kunne honoreres.
Vi deler fra regeringens side som sagt intentionen bag forslaget.
Vi ønsker ligesom forslagsstillerne, at vi sikrer en større inddragelse
af de ældre og deres pårørende på plejehjemmene, og det har vi sat
gang i flere forskellige initiativer omkring. Men vi kan ikke støtte
forslaget her. Dels skal vi afvente erfaringerne fra de forsøg, der er
igangsat, dels vil forslaget altså kræve en større finansiering af de
løbende udgifter, der vil følge af indholdet i forslaget. Men tak for
ordet. Jeg ser meget frem til debatten.
Kl. 11:37

Anden næstformand (Pia Kjærsgaard):
Tak for det. Fru Karina Adsbøl, Dansk Folkeparti.
Kl. 11:37

Karina Adsbøl (DF):
Tak for det. Jamen altså, man kan undre sig lidt over ministerens
tale, for jeg kan jo huske, da vi havde en anden ældreminister,
som hed Thyra Frank. Dengang var ministeren som ældreordfører jo
bannerfører, når der skulle tales imod vores ældreminister, fordi man
havde en regering, sagde ordføreren, som ikke havde sat ældre på
lovprogrammet. Og nu siger ministeren, at vi ikke skal lovgive på
ældreområdet, men at man har sat en masse initiativer i søen. Altså,
det virker da lidt mærkværdigt, synes jeg. Jeg tror, at ministeren har
glemt, hvad hun udtalte, da hun var ældreordfører.
Men jeg kunne godt tænke mig at høre om noget, for i Dansk
Folkeparti har vi jo fremsat flere forslag på det her område netop
for at sikre, at de ældre får en værdigere behandling. Altså, det er
f.eks., at retten til omsorg skulle skrives ind i serviceloven. Men
det ønsker man fra regeringens side ikke. Det er også, at retten til
klippekortordningen skulle skrives ind i serviceloven. Det ønsker
man heller ikke. Og for at forstå det vil jeg bare spørge: Hvordan
kommer vi så videre herfra i forhold til det her med plejehjemsbe‐

17

styrelser? Kunne man forestille sig, at regeringen vil tage initiativ
til at indkalde til nogle forhandlinger på det her område, så vi får
en værdig og omsorgsfuld ældrepleje? Vi kan alle sammen fortsat
huske TV 2-dokumentaren, som blev vist i sommer, der viste nogle
skrækkelige omsorgssvigt, der blev begået mod vores ældre.
Kl. 11:38

Anden næstformand (Pia Kjærsgaard):
Tak. Og værsgo.
Kl. 11:38

Social- og ældreministeren (Astrid Krag):
Det er altid godt med de her spørgsmål-svar, for så kan man få lov til
at opklare, hvis der skulle være nogle misforståelser om det, man har
sagt. Altså, jeg prøvede bare mindeligt at sige til Folketinget, at vi jo
skal lade være med at lovgive bare for at lovgive.
Nu er der dels allerede lovpligtige afdelingsbestyrelser, som der
skal være, på de enkelte plejehjem, dels er der en lang række kom‐
muner, der – selv om man har afskaffet kravet om bruger- og pårø‐
renderåd under den tidligere-tidligere borgerlige regering – har valgt
at fastholde det. Der er kommuner, der arbejder med det i regi af de
31 forskellige udviklingsforsøg for at få mere nærvær og omsorg i
ældreplejen, som blev sat i gang i forlængelse af den her regerings
første finanslov. Der er tre kommuner, der i regi af velfærdsaftalerne
er blevet stort set fritstillet, og jeg ved, at de arbejder også med den
her problemstilling alle sammen. Så der er jo gang i ganske meget.
Man skal jo ikke lovgive bare for at lovgive, og jeg mener, at
vi har brug for at samle op på alle de erfaringer, der er derude, og
sørge for, at vi ikke får lavet endnu et lag oven på nogle andre lag.
Hvordan skal de her bestyrelser i beslutningsforslaget f.eks. spille
sammen med de lovpligtige afdelingsbestyrelser? Jeg ved ikke, hvad
forslagsstillerne ser for sig. Det ville jo være interessant at vide.
Kl. 11:39

Anden næstformand (Pia Kjærsgaard):
Fru Karina Adsbøl.
Kl. 11:39

Karina Adsbøl (DF):
Altså, nu er den tidligere ældreordfører blevet ældreminister og har
mulighed for at gøre rigtig mange gode ting for vores ældre medbor‐
gere. Og det gælder både i forhold til plejehjem og i forhold til hjem‐
mepleje, men alligevel vil man ikke være med til noget. Vi har stillet
adskillige forslag i Folketingssalen, og jeg kan bare nævne forslaget
om, at man skal indhente straffeattester til offentlig brug i forhold
til plejepersonale. Det er skudt ned. Vores forslag til en ældrelov,
hvor man giver ældre flere rettigheder, har regeringen også skudt
ned, og nu vil man skyde det her ned om plejehjemsbestyrelser.
Og ministeren svarer, at man ikke skal lovgive bare for at lovgive,
selv om ministeren klandrede en tidligere ældreminister for ikke at
fremsætte noget i lovkataloget. Altså, det er da lidt pinagtigt, er det
ikke?
Kl. 11:40

Anden næstformand (Pia Kjærsgaard):
Værsgo.
Kl. 11:40

Social- og ældreministeren (Astrid Krag):
Tak for det. Altså, nu vil ordføreren jo vide – fordi ordføreren var
ordfører på det – at vi allerede har lovbehandlet på området i den tid,
jeg har været ældreminister, så det er en lidt fortænkt kritik at rejse.
Den her regering er dybt optaget af ældreområdet. Ældreområdet er
jo en af krumtapperne i vores velfærdssamfund og vores samfunds‐
model, og derfor har vi også fra dag et – i modsætning til den

18

Torsdag den 22. april 2021 (B 120)

tidligere regering, som Dansk Folkeparti understøttede – insisteret
på, at pengene skulle følge med til kommunerne, når der kom flere
ældre. Og det betyder indtil videre et løft på over 3 mia. kr. hvert
eneste år til kommunerne, til bl.a. en værdig ældrepleje.
Ud over det har vi igangsat 31 konkrete udviklingsforsøg med
ældreplejen under overskriften »Mere omsorg og nærvær i ældreple‐
jen«, som jo bl.a. handler om det, vi diskuterer her i dag. Vi har selv
i fællesskab et forløb kørende i forhold til tilsyn. Jeg kan sige, at
en af de utrolig spændende ting, jeg hørte på det møde, jeg havde
med de tre kommuner, hvor man arbejder med det her, kom fra en
ældrerådsformand, som opfordrede til, at vi tænker det her sammen
med de lokale tilsyn. Det synes jeg er utrolig spændende. Det har vi
indtil videre to møder i kalenderen sammen om inden sommerferien.
Så for at kunne sige, at der ikke sker noget, skal man vist sætte
kikkerten for det blinde øje.
Kl. 11:41

Anden næstformand (Pia Kjærsgaard):
Fru Jane Heitmann, Venstre. Værsgo.
Kl. 11:41

Jane Heitmann (V):
Tak for det, og tak til ministeren. Jeg bed mærke i, at ministeren
sagde, at ministeren ikke var afvisende over for beslutningsforslaget.
Det kan man jo godt kalde en blød landing, og man skal jo også en
gang imellem huske at gribe fat i de små strå, der er, som på en eller
anden måde kan invitere til dialog, så jeg har i hvert fald noteret, at
regeringen ikke er afvisende.
Men jeg er da fuldstændig enig med Dansk Folkepartis ordfører,
som jo siger, at meget af det, ministeren siger, klinger lidt hult. Mini‐
steren siger, at regeringen ønsker indflydelse og selvbestemmelse for
de ældre – altså, minister, vi er i gang med lovbehandle et lovforslag
her i Folketinget, som jo netop skal fratage ældre ret til frit valg. Så
det klinger hult.
Derfor vil jeg gerne spørge ministeren: Hvad er regeringens svar
til de tusindvis af pårørende, som sidder derude med en mor eller en
far eller en søster eller en bror og føler – og mange af dem jo med
rette – at deres kære ikke får den pleje og omsorg, som de har brug
for, og som de har behov for? De bliver ikke lyttet til af personalet,
af ledelsen, og som historien har vist os i mange tilfælde heller ikke
af kommunalbestyrelsen. Hvad er ministerens svar? Er det bare, at
nu må man vente på, at de her små forsøg, som ministeren har sat i
gang rundtomkring, løber til ende om 2 eller 3 år?
Kl. 11:43

Anden næstformand (Pia Kjærsgaard):
Værsgo.
Kl. 11:43

Social- og ældreministeren (Astrid Krag):
Tak for det. Nej, det kan man jo ikke på nogen måde sige, heller
ikke hvis man lyttede til det svar, jeg lige gav fru Karina Adsbøl. Vi
står over for ganske mange, ganske store diskussioner i fællesskab
omkring vores ældrepleje, som handler om bedre inddragelse af
pårørende, bedre inddragelse af de ældres egen selvbestemmelse,
større selvbestemmelse for de ældre end i dag. Det gør vi i velfærds‐
aftalerne, der forhåbentlig kan bringe os nogle nye løsninger, nogle
nybrud, nogle svar på nogle af de grundlæggende problemer i vores
ældrepleje. Det gør vi også i de seks spor i forlængelse af ældretop‐
mødet. Det gør vi, når vi her i Folketinget skal diskutere tilsyn.
Jeg vil sige, at jeg ikke er afvisende over for, at plejehjemsbesty‐
relser kan være en rigtig løsning. Jeg ville ønske, at vi kunne kigge
på de mange forskellige former, det har derude allerede i dag, og
se på, hvor det virker godt, og på, hvad der er af ulemper. Der må
vel stadig væk være en eller anden refleksion i Venstre over, hvorfor

man i sin tid afskaffede de obligatoriske bruger-pårørende-råd på
plejehjemsområdet. Det var jo noget, Venstre stod bag. Socialdemo‐
kratiet var dengang imod.
Derfor skal vi jo sørge for, at vi får lavet en lovgivning, der
faktisk sikrer en øget kvalitet derude for de ældre og deres pårørende
og ikke bliver endnu et lag af bureaukrati og overstyring, der bliver
lagt ned over vores ældrepleje. Det har vores ældrepleje mere end
nok af. Jeg tror, vores ældrepleje har brug for, at vi tænker os meget
grundigt om, før vi lægger nye bureaukratiske krav ned over dem.
Kl. 11:44

Anden næstformand (Pia Kjærsgaard):
Fru Jane Heitmann.
Kl. 11:44

Jane Heitmann (V):
Tak for det, formand. Jamen kære minister, der er jo som i intet
sket fra regeringens side siden det ældretopmøde. Det var sidste
efterår. Det ældretopmøde har jo til dato – til dato! – ikke gjort den
mindste forskel for de tusindvis af pårørende, som dag efter dag,
år efter år oplever, at deres kære på plejehjemmene ikke får den
nødvendige omsorg og pleje. Der er intet sket i forhold til at styrke
ledelseslagene. Der er intet sket i forhold til at styrke inddragelsen
eller i forhold til at styrke dialogen.
Jeg er med på, at regeringen har igangsat det, som man kalder et
udviklingssamarbejde eller et dialogforum, men det har jo ikke ført
til handling. Der er intet sket. Hverdagen har på ingen måde ændret
sig derude i virkeligheden, hvor de ældre sidder og kigger ud ad
vinduet og de pårørende går og er kede af det, fordi værdigheden,
omsorgen og empatien mangler. Så hvad er regeringens svar? Hvad
er regeringens helt ærlige svar til de pårørende, som nu i snart et år
har hørt på, at vi har haft et ældretopmøde?
Kl. 11:45

Anden næstformand (Pia Kjærsgaard):
Tak. Både ministeren og ordføreren taler meget længe. Værsgo.
Kl. 11:45

Social- og ældreministeren (Astrid Krag):
Beklager. Sådan er det, når man brænder for det.
Det er underligt at skulle stå og høre på Venstres kritik – Venstre,
som stod bag en regering, der ikke ville lade pengene følge med det
stigende antal ældre i kommunerne – og på, at der ikke sker noget på
ældreområdet. I vores første finanslov afsatte vi midler, der betyder,
at man nu i 31 kommuner er i gang med bl.a. at udvikle modeller
for selvstyrende teams, for tættere pårørendeinddragelse og en lang
række spændende ting. I det her års finanslov løftede vi ældreplejen
med 1,8 mia. kr. til højere faglighed og flere ansatte. Vi har lavet
et ekstraordinært løft af taxametertilskuddet på sosu-skolerne. Vi har
afsat midler til demografien og mere til i begge vores økonomiafta‐
ler.
Vi kommer til at lave en velfærdslov, så vi forhåbentlig kan få
bundet en kommende borgerlig regering til at lade pengene følge
med, når der kommer flere ældre. Så jeg må altså melde hus forbi,
når Venstre står og prøver at tegne billedet af, at den her regering
ikke er dybt engageret på ældreområdet. Det er vi.
Kl. 11:46

Anden næstformand (Pia Kjærsgaard):
Tak for det. Så går vi til ordførerrækken, for der er ikke flere kom‐
mentarer. Så er det fru Birgitte Vind, Socialdemokratiet. Værsgo.

Torsdag den 22. april 2021 (B 120)

Kl. 11:47

(Ordfører)
Birgitte Vind (S):
Tak for det, tak for ordet, og tak til partierne for at have fremsat for‐
slaget om, at der skal oprettes bestyrelser på plejehjem. I Folketinget
tror jeg alle partier er enige om, at det må være magtpåliggende
for alle kommuner at være optaget af borgernær velfærd, at hjælpen
til de ældre medborgere sker i et tæt samarbejde med den enkelte
borger og selvfølgelig også de pårørende.
Ingen kan vel være uenig i, at god ældrepleje bl.a. afhænger af,
om borgeren selv har indflydelse på hjælpen. Sidste sommer, da
historien om Else og andre ældre medborgere fyldte medierne, blev
vi alle mindet om, at god ældrepleje ikke kun handler om ressour‐
cer. God ældrepleje handler også om god ledelse, medarbejdernes
vilkår (social- og ældreministeren (Astrid Krag) henter sin telefon
fra talerstolen) – ministeren skulle lige have sin telefon – og om den
kultur, der er i en kommune på et plejehjem, herunder hvordan man
kommunikerer med den enkelte borger, inddrager de pårørende og
i det hele taget arbejder ud fra en helhedsorienteret tilgang. Det kræ‐
ver høj faglighed af både ledere og medarbejdere, men det kræver
også, at der er mulighed for at levere faglighed.
Vi må nok erkende, at med vi politikeres iver efter at effektivise‐
re og kontrollere i en årrække har vi bundet den offentlige sektor
så stramt ind, at den ikke har kunnet ånde. Der er en stor mængde
af regler og bureaukrati, som har fortrængt de ansattes mulighed for
at yde nærvær i ældreplejen i mange tilfælde. Pårørende oplever at
være til besvær, når de gerne vil i dialog med personalet om plejen
af deres kære, borgerne oplever, at de bliver set som krævende, hvis
de har et behov, der ikke lige passer ind i en kvalitetsstandard, og
ansatte oplever, at de ikke kan give borgerne og de pårørende det, de
har brug for.
Så jo, der er jo en grund til, at vi, et bredt flertal, her i Folketinget
har sagt, at vi gerne vil sætte syv kommuner fri til at finde tilbage til
fagligheden og sætte den fri. Tak til de mange partier, som har sendt
det helt klare signal til både borgere og medarbejdere: I ved bedst.
Det kan derfor undre mig en smule, at fire partier nu lige i
dag har fremsat et forslag om at pålægge kommunerne at oprette
bestyrelser på alle plejehjem. Jeg er ikke i tvivl om, at det er meget
velment, men når jeg har spurgt ude i kommunerne, møder jeg ikke
så mange, der lige kan se modellen helt klart for sig. Flere har rejst
spørgsmålet: Hvad kan en bestyrelse, som et bruger-/pårørenderåd
f.eks. ikke kan? Og hvad skal bestyrelsens ansvar være, når det nu er
kommunernes ansvar at leve op til lovgivningen? Hvor meget tid og
energi er det egentlig, der skal tages fra ledelsen og medarbejderne
og bruges at servicere en bestyrelse i stedet for at servicere borger‐
ne?
Så er det jo også sådan, som ministeren sagde, at der ikke er
noget til hinder for, at man i dag kan oprette bestyrelser på et pleje‐
hjem, hvis man vil. Der er også pårørende, der siger til mig, at de jo
egentlig gerne vil have lov til at være pårørende og ikke bruge tid på
at sidde i en bestyrelse. De ved måske godt, at der ikke er så lang tid
tilbage at være pårørende i.
Jeg vil også sige til de fire partier, at jeg er sikker på, at den gode
ældrepleje fremover er kendetegnet ved, at vi har mere borgerinddra‐
gelse og mere pårørendeinddragelse. Det giver simpelt hen bare rig‐
tig god mening. Vi skal huske, at boligerne på et plejehjem i dag er
lejeboliger, som borgerne betaler husleje for at bo i. Plejehjemmene
er private hjem, og det skal vi have respekt for.
Det er jo sådan, at hvis man som borger eller pårørende oplever
behov for at vende noget med en ansat eller ledelsen, skal det jo ikke
vente til et bestyrelsesmøde. Der skal selvfølgelig være mulighed
for at komme i kontakt med en medarbejder eller ledelsen i løbet
af en helt almindelig dag i dagligdagen. Så jeg vil sige ligesom
ministeren: Lad os nu i det mindste lige vente og se, hvad der sker

19

ikke mindst ude i kommunerne, men også hvad opfølgningen på
ældretopmødet bliver. Jeg er af den helt klare opfattelse, at kommu‐
nerne er i fuld gang med at rette fokus på lige præcis det her område:
bedre bruger- og pårørendeinddragelse. Så Socialdemokratiet kan
ikke bakke op om forslaget, men vi lukker bestemt ingen døre, i
forhold til at bestyrelser også kan være en mulighed. Vi vil bare ikke
pålægge alle kommuner at gøre det samme. Tak for ordet.
Kl. 11:51

Anden næstformand (Pia Kjærsgaard):
Tak for det. Fru Karina Adsbøl.
Kl. 11:51

Karina Adsbøl (DF):
Tak for det. Respekten for eget hjem deler jeg; det er jo ældres hjem.
Men man har jo set her under coronaen, at regeringen i hvert fald
har lagt et forbud mod, at de ældre kunne få besøg i eget hjem og
nærmest også kunne komme ud af plejehjemmet. Men når det så er
sagt, vil jeg til det, ordføreren siger om, hvem der skal dit og dat i
forhold til de her plejehjemsbestyrelser, henvise til, at der nederst på
side to i beslutningsforslaget står:
»Bestyrelsens konkrete virkefelt og beføjelser skal fastlægges
sammen med interessenter på området i forbindelse med lovgiv‐
ningsarbejdet. Forslaget vurderes ikke at medføre væsentlige merud‐
gifter for kommunerne. Eventuelle udgifter til opstart af bestyrelser‐
ne i 2021 finansieres på finansloven for 2021.«
Det stod ligesom dér i forhold til bestyrelsens arbejde. Hvis nu
ordføreren ikke har læst beslutningsforslaget rigtigt og ordentligt, så
ville jeg bare lige orientere ordføreren om det, i forhold til hvad det
går ud på.
Kl. 11:52

Anden næstformand (Pia Kjærsgaard):
Værsgo.
Kl. 11:52

Birgitte Vind (S):
Tak. Men det har jeg selvfølgelig, og det er jeg helt med på. Altså,
det, vi i Socialdemokratiet så er optaget af lige nu, er jo, at vi ikke
endnu en gang laver den her løsning fra Christiansborg, hvor vi siger
one size fits all, men at kommunerne selv har mulighed for gøre lige
præcis det, som forslagsstilleren måske i virkeligheden lægger op til.
Det står jo kommunerne frit for allerede i dag.
Kl. 11:53

Anden næstformand (Pia Kjærsgaard):
Fru Karina Adsbøl, Dansk Folkeparti.
Kl. 11:53

Karina Adsbøl (DF):
Det interessante er så, at ordføreren siger, at man har lavet en rigtig
god aftale om at sætte nogle kommuner fri. I forhold til velfærdsaf‐
talerne er der nogle kommuner, der ligesom får lov at sætte lovgiv‐
ningen ud af kraft. Og der vil jeg bare høre, om ordføreren ikke
kan bekræfte, at vi jo – i forhold til de rettigheder, de ældre har
i dag, altså muligheden for frit at kunne vælge, hvilket plejehjem
man gerne vil bo på, og muligheden for at kunne vælge sin hjælper
– sådan set risikerer, at de ældre mister alle de ting og rettigheder
i forhold til velfærdsaftalerne. Middelfart Kommune var jo i sin
tid ude at sige, at tilsynet, vi har på plejehjem i dag, og som er
obligatorisk i forhold til Styrelsen for Patientsikkerhed, vil man ikke
have. Så kan man slet ikke se, at der kan være nogle udfordringer i
forhold til det, Socialdemokratiets ordfører kalder velfærdsaftaler?

20

Torsdag den 22. april 2021 (B 120)

Kl. 11:53

Anden næstformand (Pia Kjærsgaard):
Værsgo.
Kl. 11:54

Birgitte Vind (S):
I velfærdsaftalerne ligger der det, at kommunerne skal yde de ældre
den omsorg og hjælp, som de ældre har brug for, og derfor er det
kommunernes ansvar, og det er også kommunerne, der har mulighed
for at vurdere, hvad der passer i lige præcis vores kommune. Og der
er vel ingen kommuner – det kan jeg ikke se for mig – der vil gøre
det dårligere for borgerne. Tværtimod kan jeg sagtens se for mig, at
man ved at kunne kigge på nye veje kan få øje på at gøre tingene
på nye måder, som passer bedre ind i den virkelighed, der er i den
pågældende kommune.
Kl. 11:54

den skiller – altså, i Venstre er vi optaget af borgerne og borgernes
perspektiv. Men selvfølgelig respekt for, at Socialdemokraterne er
systemets vogter.
Socialdemokraterne vil vente og se. Det var det, ordføreren sagde
i sin tale. Men jeg vil bare sige, at fra Venstres side er vi enormt
utålmodige. Vi vil gerne i gang, og vi synes sådan set, at de pårøren‐
de, men også de ældre, fortjener, at vi lytter til dem. Hvad er den
socialdemokratiske ordførers svar til de tusindvis af pårørende, som
savner en bedre omsorg og en mere værdig ældrepleje? Vi hørte
jo, at ministeren ikke havde nogen svar til de pårørende, men har
Socialdemokraterne et klart svar til de pårørende, der er bekymrede
og kede af det og savner omsorg, værdighed og empati i hverdagens
ældrepleje?
Kl. 11:56

Anden næstformand (Pia Kjærsgaard):
Værsgo.
Kl. 11:57

Anden næstformand (Pia Kjærsgaard):
Tak for det. Så er det fru Jane Heitmann, Venstre.
Kl. 11:54

Jane Heitmann (V):
Tak for det. Og også tak til Socialdemokraternes ordfører for i hvert
fald at holde en dør på klem – det vil jeg tage positivt ned.
Ordføreren spørger sådan lidt retorisk: Jamen hvem støtter over‐
hovedet det her beslutningsforslag? Jeg tror lige, jeg vil tillade mig
bare ganske kort at citere fra Altingets artikel i dag, og det er Ældre
Sagen, jeg lige her hurtigt citerer. Der står nemlig:
»Ældre Sagen er positive over for forslaget.
"Det er en oplagt vej til, at sikre en formaliseret stemme, der kan
tale de ældres sag. Og det er selvfølgelig helt afgørende, at de ældre
og deres pårørende høres. Det er jo deres liv det handler om," siger
seniorkonsulent Nina Bruun.«
Så hvem støtter? Ja, det gør bl.a. Ældre Sagen. Anerkender So‐
cialdemokraterne overhovedet ikke, at Ældre Sagen faktisk bakker
op om det her forslag og lytter til Ældre Sagens stemme? Og uanset
hvordan man vender og drejer det, må man jo sige, at Ældre Sagen
trods alt taler med en vis tyngde i sådan en sag her.
Kl. 11:55

Anden næstformand (Pia Kjærsgaard):
Værsgo.
Kl. 11:55

Birgitte Vind (S):
Jeg er helt sikker på at Ældre Sagen også udtaler sig på baggrund af
stor viden på området, og jeg har stor respekt fra Ældre Sagen. Det,
vi jo i Socialdemokratiet er optaget af, er, at det er kommunerne, der
har ansvaret for ældreplejen ude i kommunerne; det er kommunerne,
der skal træffe de beslutninger, der passer bedst til deres ældrepleje.
Der er jo ikke to kommuner, der er ens, og der er ikke to plejehjem,
der er ens. Men stor respekt for Ældre Sagen, selvfølgelig, og Ældre
Sagen er for øvrigt også en af de meget tætte samarbejdspartnere
i forbindelse med ældretopmødet, som jeg også ved at ældreministe‐
ren er i tæt dialog med.
Kl. 11:56

Anden næstformand (Pia Kjærsgaard):
Fru Jane Heitmann.
Kl. 11:56

Jane Heitmann (V):
Tak for det. Det kommer sådan set ikke bag på mig, når Socialde‐
mokraterne siger, at de er optaget af kommunerne, altså sådan en
udpræget systemtænkning. Og det er jo der, hvor vejene i virkelighe‐

Birgitte Vind (S):
Jeg ved ikke, om Venstres ordfører har været i kontakt med ansatte
og pårørende her for nylig, men min erfaring er, at der foregår
ufattelig god og nærværende ældrepleje i den offentlige sektor, og
at det ikke er så skidt, som det nogle gange kan lyde som om. Men
det er da helt klart, at det, der er vores budskab til pårørende, er,
at vi tager det her dybt seriøst, og at vi tager det meget alvorligt.
Derfor er det os også meget magtpåliggende, at der i den fremtid,
vi kigger ind i, kommer mere borgerinddragelse, mere brugerinddra‐
gelse, mere pårørendeinddragelse, men det skal være sådan, at der
bliver taget højde for den enkelte borgers behov, og at det må være
med udgangspunkt i den enkelte borger på det enkelte sted – det er
det, der ligesom skal være kendetegnende for fremtidens ældrepleje.
Kl. 11:57

Anden næstformand (Pia Kjærsgaard):
Tak. Der er ikke nogen kommentarer, og derfor er det den næste
ordfører, ordføreren for forslagsstillerne, fru Jane Heitmann, Venstre.
Kl. 11:58

(Ordfører for forslagsstillerne)
Jane Heitmann (V):
I sommeren 2020 rullede TV 2's hjerteskærende dokumentar om
bl.a. Else Marie Larsen fra Aarhus over skærmen. Ikke blot uværdig
behandling, nedsættende tale og omsorgssvigt blev afdækket, men
også hvordan pårørendeindflydelsen er totalt fraværende. Pårørende
har i gentagne tilfælde klaget over omsorgssvigt, både til plejehjem‐
spersonalet, ledelsen og kommunalbestyrelsen, uden at blive hørt
eller blive taget alvorligt. Det går simpelt hen ikke, at ældre og
deres pårørende igen og igen køres over, uden at nogen lytter til det
eller handler på det. Det er simpelt hen uværdigt, når omsorgssvigt
af værste skuffe ufortrødent får lov at fortsætte. Når ældre, som vi
så det i dokumentaren, bliver gjort til en ting, som systemet skal
håndtere, er forråelsen for alvor rykket ind under huden, og det skal
stoppes. Ældre skal behandles med værdighed, omsorg og pleje af
høj faglig kvalitet, præcis som vi behandler alle andre grupper i
dagens Danmark.
På det bagtæppe fremsættes beslutningsforslaget her af Venstre,
Dansk Folkeparti, Liberal Alliance og Nye Borgerlige, og til mine
gode kollegaer vil jeg gerne sige tak for samarbejdet omkring beslut‐
ningsforslaget. Man kunne have ønsket sig, at billederne fra Else
Maries og Niels' hverdag i Aarhus og Randers var enlige svaler, men
der er mange af den slags sager, desværre. Venstre og de tre andre
partier ønsker, at regeringen fremsætter et lovforslag om indførelse
af obligatoriske lokale plejehjemsbestyrelser på landets kommunale
plejehjem. Plejehjemsbestyrelserne skal sikre mere og bedre inddra‐

Torsdag den 22. april 2021 (B 120)

gelse og ikke mindst dialog i hverdagen. I bestyrelserne kan f.eks.
plejehjemsleder, personale, beboere, lokale ildsjæle, kommunale re‐
præsentanter og pårørende have en plads. Med lokale plejehjemsbe‐
styrelser sikrer vi større indsigt i og indflydelse på aktuelle lokale
beslutninger med betydning for hverdagen på plejehjemmene. De
enkelte plejehjemsbestyrelser skal kunne holde ledelsen ansvarlig i
forhold til at sikre, at ældre bliver mødt af en værdig ældrepleje
med nærvær og omsorg, og selvfølgelig også i forhold til at sikre, at
værdigrundlaget udleves og er intakt i hverdagen, for det står klart
efter TV 2's dokumentar, som hed »Plejehjemmene bag facaden«,
at omsorg, nærvær og empati er totalt fraværende alt for ofte. Jeg
er naturligvis klar over, at der er plejehjem, som bidrager med en
stor og en vigtig indsats, både hvor omsorgen er i top, og hvor de
pårørende føler sig lyttet til og taget med på råd. Det er trods alt også
dem, som kender deres pårørende bedst, så sådan burde det jo være
alle steder.
I kølvandet på TV 2's dokumentar blev der i efteråret 2020 af‐
holdt et allerede planlagt ældretopmøde, og det var så det. Siden
da har der været stille fra regeringens side, stort set. I sidste uge
læste jeg et kommissorium fra Brønderslev Kommune, og det var jo
også det, som ministeren henviste til, hvor man allerede har beslut‐
tet at indføre bestyrelser på lokale plejehjem, og det er rigtig fine
målsætninger, man arbejder med, bl.a. tilfredshed blandt beboere og
pårørende, styrkelse af ledelsen og attraktive arbejdspladser og så at
højne kvaliteten, omsorgen og nærværet. Jeg vil gerne citere lidt fra
kommissoriet, i forhold til hvad opgaven er:
Bestyrelsens opgave er især at være med til at brande plejecente‐
ret samt at være en god sparringspartner for ledelsen og derudover at
inddrage civilsamfundet, således at Brønderslev Kommune får åbnet
tilgængelige plejecentre.
Der skal lyde en kæmpestor ros til Brønderslev Kommune for her
at gøre forsøget. Vi ved fra f.eks. friplejehjem, at lokale bestyrelser
løfter både omsorgs- og plejeniveauet, ligesom det løfter dialogen
og gør, at konfliktniveauet i det hele taget bliver mindre. Jeg er
klar over, at forsøget i Brønderslev er iværksat af finanslovsmid‐
ler fra den røde regering, men det ændrer ikke på, at Brønderslev
Kommune skal have ros for at gøre forsøget og få skabt et forum,
hvor faglighed og interesser kan mødes gennem frugtbar dialog for
at få hverdagen til at blive så god som mulig for alle parter. Vi
kender det jo bl.a. fra skolebestyrelsesmodellen. Skolebestyrelsen
har ikke bestemmende indflydelse på valget af leder, men man har
indflydelse på både stort og småt, også på valget af skoleledere. For
mange år siden, da jeg selv var elevrådsformand på min folkeskole,
sad jeg med i skolebestyrelsen som elevrådsrepræsentant. Det var
super lærerigt, og jeg har ofte i årene herefter tænkt på, hvor smukt
demokrati kan være, når man lytter på alle niveauer og tør tage
en fordomsfri debat eller dialog. Det mangler vi på de kommunale
plejehjem: et rum for fordomsfri dialog, hvor de ældre og deres
hverdag sættes i centrum.
Jeg har med glæde noteret mig, at bl.a. Ældre Sagen støtter op
om forslaget her, og jeg håber på Folketingets tilslutning til beslut‐
ningsforslaget, så vi sammen kan komme tættere på både værdighed,
omsorg og empati. Det har vores ældre efter et langt og slidsomt liv
fortjent. Tak for ordet.
Kl. 12:03

Anden næstformand (Pia Kjærsgaard):
Tak for det. Der er ikke nogen kommentarer til Jane Heitmann, så vi
går videre. Det er fru Karina Adsbøl, Dansk Folkeparti. Værsgo.
Kl. 12:03

(Ordfører)
Karina Adsbøl (DF):
Tak for det. Det her forslag handler om, at vi ønsker, at regeringen
skal fremsætte et lovforslag om indførelse af obligatoriske lokale

21

plejehjemsbestyrelser på landets kommunale plejehjem. Plejehjems‐
bestyrelserne skal sikre bedre inddragelse af beboerne, de pårørende,
lokale ildsjæle, kommunale repræsentanter i hverdagen, altså større
indsigt og mere indflydelse på aktuelle og lokale beslutninger med
betydning for hverdagen på plejehjemmet. Den enkelte plejehjems‐
bestyrelse skal kunne holde ledelsen ansvarlig i forhold til at sikre,
at de ældre bliver mødt med en værdig ældrepleje med nærvær og
omsorg.
I Dansk Folkeparti ønsker vi et velfærdssamfund, hvor vi tager
udgangspunkt i den enkelte ældres behov. Et plejehjem er beboerens
hjem, og derfor skal de ældre, deres pårørende også centrale ressour‐
cer i lokalsamfundet også have en større indflydelse på hverdagen på
plejehjemmet. Det er derfor helt afgørende med en nærværende og
synlig ledelse, og at beboere og pårørende har en direkte mulighed
for at råbe op, hvis lederne ikke evner at løfte den opgave. Synlig
ledelse betyder for mig, at man har en leder, der ikke kun er til stede
fra 7 til 15 eller fra 8 til 16, men selvfølgelig også ved, hvad der
foregår om aftenen og om natten, i weekenderne og på helligdage –
kort sagt, en leder, der er lydhør over for medarbejderne, pårørende
og kender beboernes ønsker og deres livshistorier og ikke mindst
deres behov.
Plejehjemsbestyrelsen på det enkelte kommunale plejehjem kan
foruden ledelses- og medarbejderrepræsentation også bestå af beboe‐
re, pårørende og ildsjæle. Det kan også være et medlem af kommu‐
nalbestyrelsen, ja, det kan være flere. Det er sådan noget, vi kan
sætte os sammen og eventuelt forhandle om, altså hvordan og hvor‐
ledes det skal se ud, hvis vi kommer så langt.
Vi har været vidner til uacceptabelt svigt på ældreområdet, pårø‐
rende, der hverken er blevet hørt eller lyttet til. Alzheimerforeningen
har udgivet en rapport om opringninger til foreningens telefonlinje,
og det er rystende læsning. Hovedkonklusionen i deres rapport var,
at der er så mange eksempler på mangelfuld og sundhedsfarlig
behandling og alvorligt svigt i den basale pleje af og omsorg for
personer på plejehjem, at det ligner et mønster af systematisk svigt
over for nogle af de mest sårbare og syge patienter i det danske
sundhedsvæsen. Forholdene på alt for mange plejehjem i Danmark
er ikke kun uværdige, men også direkte sundhedsfarlige og indebæ‐
rer alvorlig risiko for demenspatienternes liv og helbred. Pårørende
har især peget på personalets manglende faglighed som den væsent‐
ligste årsag til de mange problemer med omsorgssvigt og mangelfuld
og sundhedsfarlig behandling. Klagerne, som Alzheimerforeningen
så har noteret, er et vigtigt vidnesbyrd, der i bund og grund er en
kæmpe falliterklæring, fordi vi ikke formår at sikre en livsnødven‐
dig kvalitet i behandlingen og pleje og omsorgen af alt for mange
alvorligt syge patienter og ældre medborgere på landets plejehjem.
Udsendelsen »Plejehjemmene bag facaden« står jo tydeligt på net‐
hinden.
I Dansk Folkeparti mener vi, der er brug for handling, og derfor
udarbejdede vi også et forslag til en ældrelov, der skulle være med til
at sikre ældre medborgere en mere værdig behandling, nærværende
omsorg og direkte indflydelse på deres hverdag. Ældreloven skulle
indeholde minimumsnormeringer i ældreplejen, en styrkelse af tilsy‐
net på plejehjem og retten til omsorg, som heller ikke fremgår i dag
af servicelovens § 83. Men med indførelse af en reel omsorgsret vil
ældretilsynet også kunne reagere, hvis det konstateres, at borgeren
ikke får den omsorg, han eller hun har krav på, når man er udsat
for omsorgssvigt. Desværre stod vi i Dansk Folkeparti ret alene i
Folketingssalen, og vores forslag blev skudt til hjørne.
Ældre medborgere skal selvfølgelig inddrages i deres liv og være
med til at bestemme over deres eget liv, og det gælder også i tilfæl‐
de, hvor den ældre medborger lider af en demenssygdom og måske
kun i nogle tilfælde selv kan træffe nogle beslutninger. Klippekorts‐
ordningen er jo et godt eksempel på en god ordning, hvor den ældre
medborger selv kan vælge, hvad den ekstra hjælp, vedkommende

22

Torsdag den 22. april 2021 (B 120)

har, skal bruges til. Det kunne jo være en tur til frisøren eller en
cykeltur på en rickshawcykel, det kunne være flere forskellige ting.
Flere kommuner har desværre valgt at afskaffe klippekortsordnin‐
gen, og derfor mener vi selvfølgelig også i Dansk Folkeparti, at den
skal lovfæstes.
Vi håber også, at der vil være opbakning til det her forslag, som
vi drøfter i dag, om ikke andet håber vi jo i hvert fald, at ministeren
indkalder til forhandlinger på det her område. Det er også rigtigt,
som ministeren siger, at vi jo har behandlet et lovforslag om at styr‐
ke tilsynet, og der vil jeg sige, at det jo var noget, Dansk Folkeparti
rejste i de forhandlinger, vi havde om reserven, netop i forhold til
at have styrket tilsyn, men det skulle også være sådan, at pårørende
havde et sted at kunne henvende sig.
Til slut vil jeg sige, at der er rigtig mange dygtige medarbejdere
ude i vores pleje-, omsorgssektor, men desværre har vi også været
vidner til brodne kar. Så det vigtigste for os er, at vi sikrer, at
vores ældre medborgere får en god og værdig omsorg og en god
ældrepleje. Tak for ordet.
Kl. 12:08

Anden næstformand (Pia Kjærsgaard):
Tak for det, og der er heller ikke nogen kommentarer her. Den næste
er fru Kirsten Normann Andersen, Socialistisk Folkeparti.
Kl. 12:09

(Ordfører)
Kirsten Normann Andersen (SF):
Tak for ordet. Og tak til forslagsstillerne for at fremsætte forslaget.
Jeg synes virkelig, der er meget at forholde sig til, når man bliver
gammel og skrøbelig og får brug for hjælp. Og hvis man så samtidig
har svært ved at udtrykke sine egne behov, så kommer vi til at se
flere eksempler på, at ældre ganske enkelt ikke får den hjælp, som de
har behov for.
Det løser vi ikke med plejehjemsbestyrelser. Det løser vi kun
med veluddannede faste medarbejdere, som har en god relation til de
ældre. Pårørende er ofte en helt afgørende nødvendig støtte, og jeg
er bekymret for mange af de ældre, som ikke har nogen nærmeste,
som kan hjælpe til. Et godt og nært samarbejde er afgørende for en
værdig ældrepleje. Vi er også enige i, at fundamentet for velfærds‐
samfundet risikerer at smuldre, hvis vi ikke formår at levere den
service og nærvær og omsorg, som ældre har brug for.
Det er hjerteskærende, når Else og Niels i tv-dokumentaren åben‐
lyst ikke får den hjælp, som de har brug for. Det er bare ikke en
bestyrelse, der skal sørge for det. Det er den lokale leders ansvar at
sikre, at beboerne får den nødvendige hjælp, i et samarbejde med
beboeren og den faste social- og sundhedsassistent.
Når forslagsstillerne sammenligner skolebestyrelser med forsla‐
get om plejehjemsbestyrelser, synes jeg egentlig, det er vigtigt at
huske, at vi ganske vist har forældremyndighed over vores børn, i
hvert fald i et stykke tid, men vi har altså ikke forældremyndighed
over vores forældre.
Det gør sig langt fra altid gældende for vores forældre, når de
flytter på plejehjem, og mange beboere vil slet ikke have tiden til
at varetage opgaverne i en bestyrelse. Udskiftningen af beboere på
plejehjem gør, at der vil mangle kontinuitet i de foreslåede bestyrel‐
ser, og hvis plejehjemsbestyrelsen skal have beslutningskompetence
over for ledelsen, kræver det også, at bestyrelsesmedlemmerne er de
samme over en længere periode, og det tror vi faktisk er rigtig, rigtig
svært på landets 900 plejehjem.
Det er lige så svært at afgøre, hvilke beslutningskompetencer
en plejehjemsbestyrelse skulle have, men jeg noterer mig, at man i
beslutningsforslaget skriver, at bestyrelsens konkrete virkefelt skal
fastlægges med interessenter på området. Men Else og Niels skal
først og fremmest have hjælp på en måde, som de selv finder værdig,

og i et direkte samarbejde med faste medarbejdere, og ikke via
naboens pårørende.
Behov for hjælp skal varetages af myndighedspersoner, og hjæl‐
pen skal være omfattet af fortrolighed. Vi støtter i SF op om, at
man på landets plejehjem kan have pårørenderåd, der kan koordinere
aktiviteter i dialog med plejehjemmet. Men vi støtter ikke, at man
skal tvinge landets plejehjem til at indføre obligatoriske plejehjems‐
bestyrelser.
Det betyder ikke, at vi ikke mener, at der er brug for forbedringer,
for det er der. Hvis jeg skulle komme med bare nogle eksempler, og
også nogle af dem, som forslagsstillerne faktisk har fremhævet, så
synes jeg, at det giver rigtig god mening at invitere byrådsmedlem‐
merne ind på plejehjemmene og lade dem involvere sig noget mere.
Jeg synes sådan set også, at tilsynet skal tale med både beboere
og med pårørende, når det er sådan, at de er der. Og jeg synes også,
at pleje og omsorg er sundhedsydelser, som burde være omfattet af
reglerne for patienterstatning.
Jeg synes, at kommunalbestyrelsen skulle forpligtes til at opsam‐
le klager fra borgere og fra pårørende. Jeg synes også, kommunalbe‐
styrelsen skal have pligt til at gøre rede for, hvornår ældre får afslag
på ansøgning om hjælp til en plejehjemsplads eller for den sags
skyld til hjemmepleje. Og jeg synes også, at kommunalbestyrelsen
skal kunne redegøre for, hvad borgerne betaler for, når det er sådan,
at de får regninger for mere og mere brugerbetaling i ældreplejen.
Og ikke mindst tror jeg nok, at jeg synes, at det ville give mening
med noget mere fast personale med tid til relationer til den ældre.
Det er bare for at nævne nogle eksempler på forbedringstiltag.
Men bestyrelser er ikke en af dem. Bestyrelser vil blot betyde, at
vi skal holde nogle flere møder, og det skaber mere bureaukrati. Jeg
er optaget af, at når vi forbedrer ældreplejen, gør vi det med mere
personale, som kan give borgerne den hjælp, som de har behov for,
hverken mere eller mindre. Tak for ordet.
Kl. 12:13

Anden næstformand (Pia Kjærsgaard):
Tak for det. Nu er der nogle kommentarer. Fru Karina Adsbøl,
Dansk Folkeparti. Værsgo.
Kl. 12:13

Karina Adsbøl (DF):
Tak for det, og tak for talen. Jeg er jo meget enig i, at der er brug
for veluddannede personaler. Det er så én vej at gå, og der er jo flere
veje til, at vi får en god og værdig pleje- og omsorgssektor. Men
derfor kunne jeg godt tænke mig at høre: Er der fra SF's side en
fuldstændig udelukkelse i forhold til plejehjemsbestyrelser? For jeg
tænker jo, at det ene ikke udelukker det andet.
Så havde ordføreren en række ting i forhold til forbedringer,
som ordføreren oplistede, og Dansk Folkeparti har jo bl.a. foreslået
minimumsnormeringer, også med hensyn til lovgivningen om en
klippekortsordning og det at skrive omsorg ind i lovgivningen, men
det afviste SF jo i forhold til at lave en ældrelov. Så er det sådan, at
vi kan se, at der kommer et beslutningsforslag fra SF's side i forhold
til at sikre en bedre og værdigere pleje- og omsorgssektor inden for
ældreområdet? Eller hvad kan vi forvente os?
Kl. 12:14

Anden næstformand (Pia Kjærsgaard):
Tak, og værsgo.
Kl. 12:15

Kirsten Normann Andersen (SF):
Jamen ældreplejen er jo prioriteret, bl.a. også i den seneste finanslov,
som også har givet mulighed for at gøre nogle af de ting, som der
skal til for at skabe forbedringer, og jeg er optaget af, at den hjælp,
som vi bliver enige om, er den hjælp, som kommer borgeren direkte

Torsdag den 22. april 2021 (B 120)

til gavn. Jeg synes, at vi har en tendens til, at vi, hver gang vi ser et
problem, så laver en ny struktur eller – som i det her tilfælde – en
bestyrelse.
Men behovet er jo i virkeligheden at være til stede og i stand til
at have tid til at lytte til, at Niels forsøger at sige, at han har brug
for at komme på toilettet, og hvis man så udsendelsen, så man også,
at der var rigtig meget personale, som faktisk ikke nåede at opfatte,
at det var det, som han havde brug for. Det tror jeg som den, jeg
nu er, og med den baggrund, jeg har, handlede om, at man simpelt
hen ikke kendte beboeren godt nok, og det synes jeg ikke er værdig
ældrepleje. Så derfor tror jeg på, at et fast personale og kontinuitet er
vejen frem.
Kl. 12:16

Anden næstformand (Pia Kjærsgaard):
Fru Karina Adsbøl.
Kl. 12:16

Karina Adsbøl (DF):
Ja, det er vi jo enige i. Jeg kender jo området fra tidligere, fordi jeg
har arbejdet som social- og sundhedsassistent og hjælper ude i sekto‐
ren, og det er jo vanvittigt at være vidne til, at så mange personaler
kan gå forbi Niels og overhovedet ikke registrere, hvad det er, han
vil, og hvad han faktisk fortæller, og det er vanvittigt, at det kan
forekomme. Men jeg vil så høre SF's ordfører: Hvordan når vi dertil,
hvis SF ikke vil være med til det her, som er et løsningsforslag,
og SF jo heller ikke vil være med til minimumsnormeringer eller
en ældrelov? Så hvordan opnår man egentlig, at den her nærhed og
værdighed og omsorg sker i praksis?
Kl. 12:16

Anden næstformand (Pia Kjærsgaard):
Værsgo til ordføreren.

23

plejehjem, når man eksempelvis har det i daginstitutioner, hvor det
giver den her medindflydelse og medbestemmelse på noget, der er
ens familie så nært?
Kl. 12:18

Anden næstformand (Pia Kjærsgaard):
Værsgo.
Kl. 12:18

Kirsten Normann Andersen (SF):
Jamen den første helt afgørende forskel er jo, at jeg netop ikke har
forældremyndighed over mine forældre modsat mine børn, som jeg
har ansvaret for, mens de er små, og som jeg også skal varetage
interesserne for, mens de går i daginstitution; og jeg har ansvaret
for dem, mens de går i daginstitution. Samtidig bor vi som forældre
altså tæt på, hvor vores børn går i institution. Det er ret praktisk,
og det gør vi heldigvis. Det er jo ikke nødvendigvis tilfældet, når
vi taler om ældre, hvor man kan bo i hver sin ende af landet. Så
allerede dér er der jo mange forskelle, der gør, at det kan være svært
at gøre det.
Så vil jeg sige, at jeg da som person ville have det svært med at
skulle gå til naboens pårørende, som tilfældigvis er bestyrelsesmed‐
lem, for at få varetaget mine egne personlige interesser i forhold
til den pleje og omsorg, som jeg har brug for. Det er et anliggende
mellem den enkelte borger og de ansatte. Og jeg synes også, det er
vigtigt at huske, at det er borgeren selv, der i virkeligheden helst skal
træffe de beslutninger.
Kl. 12:19

Anden næstformand (Pia Kjærsgaard):
Tak. Fru Mette Abildgaard.
Kl. 12:19

Kl. 12:16

Kirsten Normann Andersen (SF):
Jeg synes egentlig, at det, i takt med at vi har fået flere og flere
standarder, så er blevet sværere og sværere for borgeren at få lige
præcis den hjælp, som den enkelte selv synes at man har brug for.
Derfor mener jeg det faktisk oprigtigt, når jeg siger, at den hjælp,
som den ældre skal tilbydes, er den hjælp, som den ældre bliver
enig med en fast hjælper om, og at man i et samarbejde mellem
borgeren og den ansatte har muligheden for at lave de aftaler, som er
nødvendige for at kunne levere en værdig ældrepleje.
Kl. 12:17

Anden næstformand (Pia Kjærsgaard):
Tak for det. Så er det fru Mette Abildgaard, Det Konservative Folke‐
parti.
Kl. 12:17

Mette Abildgaard (KF):
Tak for det, og tak til ordføreren for talen. Ordførerens parti er jo
også meget engageret på daginstitutionsområdet i forhold til vores
mindste medborgere, og der bruger man jo i høj grad bestyrelser. Jeg
har selv to små børn, og den ene går i vuggestue, hvor der også er en
bestyrelse, som bl.a. kæmper meget for, at der skal være guldmærke
i økologi i institutionen. Det er en kamp, man har valgt at engagere
sig i fra bestyrelsens side.
Det er jo sådan et meget lille, men meget konkret eksempel på,
hvordan man kan være med til at præge den institution, som nogle
af ens allerkæreste har deres hverdag i. Og min datter går kun i
institution i nogle få år, lige så vel som det på et plejehjem kan
være, at det kun er nogle relativt få år, man har sin pårørende det
der. Hvorfor kan ordføreren ikke se fidusen i en bestyrelse på et

Mette Abildgaard (KF):
Jeg tror ikke, der er nogen, der føler et mindre ansvar for deres
forældre, bare fordi de ikke har forældremyndigheden over dem, så
jeg synes ikke helt sammenligningen holder i forhold til vores børn.
Men anerkender ordføreren ikke, at der er nogle kulturproblemer på
nogle af vores plejehjem, som bl.a. også er det, der er kommet til
udtryk i den der TV 2-dokumentar, og at sådan noget i højere grad
vil kunne blive adresseret, hvis man havde et mere nært sted som
en bestyrelse at gå til, hvor man følte, man kunne henvende sig med
den slags bekymringer om eksempelvis kulturen?
Kl. 12:20

Anden næstformand (Pia Kjærsgaard):
Tak, og værsgo.
Kl. 12:20

Kirsten Normann Andersen (SF):
Altså, jeg synes først og fremmest, det her er et ledelsesansvar. Når
vi taler om kulturen på et plejehjem, så er det ledelsens ansvar at
sikre, at omgangstonen og måden, vi kommunikerer med hinanden
på, er i orden. Men jeg synes også, det er vigtigt at holde sig for øje,
at der er virkelig stor forskel på, hvordan man henvender sig til to
forskellige borgere. Det ved jeg også fra min egen praktiske erfaring.
Og så vil jeg bare gerne understrege: Jo, vi har som pårørende et
kæmpestort ansvar for vores forældre, og jeg er rigtig bekymret for
dem, der ikke har pårørende, der kan hjælpe til i hverdagen.
Kl. 12:20

Anden næstformand (Pia Kjærsgaard):
Tak. Så er det fru Jane Heitmann, Venstre.

24

Torsdag den 22. april 2021 (B 120)

Kl. 12:20

Jane Heitmann (V):
Tak for det. Og tak til ordføreren for talen. Det er sådan helt, hvad
skal man sige, nærmest bizart at høre ordføreren tale så engageret
imod plejehjemsbestyrelser, når vi nu lige har hørt fra social- og
ældreministeren, at der på den røde finanslov tidligere er sat midler
af til, at man faktisk kan lave forsøg med bestyrelser på plejehjem.
Jeg undrer mig bare lidt over, hvorfor SF overhovedet har støttet den
finanslov, når man i bund og grund synes, det er en rigtig dårlig idé.
For det, jeg kan forstå, er, at det er den lokale leders ansvar.
Hvis vi nu lige prøver at spole tilbage til sommeren 2020, hvor
TV 2's dokumentar »Plejehjemmene bag facaden« rullede over skær‐
men, og ordføreren lige tænker på plejehjemmet i Aarhus, hvordan
synes ordføreren så, at plejehjemsledelsen dér har levet op til deres
ansvar? Er det virkelig det, vi skal holde fast i, altså at det er pleje‐
hjemsledelsens ansvar? Altså, synes ordføreren sådan helt oprigtigt
inde i hjertet, at det var da helt rigtigt at overlade det ansvar alene til
ledelsen?
Kl. 12:21

Anden næstformand (Pia Kjærsgaard):
Værsgo.

har lært os, at hverken på Elses plejehjem eller på Niels' plejehjem
levede ledelsen op til ansvaret. Mener SF virkelig, at de gjorde det?
Kl. 12:24

Anden næstformand (Pia Kjærsgaard):
Tak. Værsgo.
Kl. 12:24

Kirsten Normann Andersen (SF):
SF går ikke ind for status quo. Derfor har vi også kæmpet for, at man
bl.a. sørgede for – modsat den tidligere regering – at kommunerne
havde mulighed for at følge den demografiske udvikling, altså at
der, når vi får flere og flere ældre, så også kommer forholdsvis flere
penge. Og så er vi optaget af, at vi kan arbejde for mere fast persona‐
le, sådan at man ikke skal have sådan noget svingdørspersonale på
plejehjemmet, og sådan at man faktisk får tid til at lære hinanden at
kende. Og jeg er optaget af, at det er den enkelte ældre selv, der skal
være med til at definere, hvad værdig ældrepleje er for den enkelte,
og ikke en bestyrelse. Og det kan man kun, hvis det er sådan, at
man sørger for, at der er en god relation mellem den ansatte og den
enkelte ældre. Det er vigtigt for mig.
Kl. 12:24

Kl. 12:21

Kirsten Normann Andersen (SF):
I sidste ende er det jo også kommunalbestyrelsens ansvar, men det
er da en plejehjemsleders ansvar, hvordan kulturen er på en arbejds‐
plads, som et plejehjem også er. Det mener jeg oprigtigt. Og jeg
mener også, det ville være vanskeligt for en bestyrelse at have et
overblikket over det. Jeg synes, det er afgørende, at vi sikrer, at der
kan være gode relationer mellem borgere og personale, fordi det er
i den relation, at man kan sikre den værdige ældrepleje. Og det er
sådan set ikke, fordi jeg står her og taler imod plejehjemsbestyrelser
som sådan, men jeg er optaget af, at vi ikke skaber mere bureaukrati,
og jeg er bekymret over, at forslagsstillerne netop fremhæver den
her tv-dokumentar og siger: Derfor skal vi nu oprette plejehjemsbe‐
styrelser på samtlige plejehjem i Danmark. For det skaber mere bu‐
reaukrati, og det skaber bare flere møder, og det løser ikke problemet
med, at der mangler tid til at skabe den relation mellem borgerne og
den ansatte, som kan gøre forskellen.
Kl. 12:22

Anden næstformand (Pia Kjærsgaard):
Tak. Fru Jane Heitmann.
Kl. 12:22

Jane Heitmann (V):
Jeg må bare sige igen, at jeg undrer mig lidt over, at SF gerne
vil have pårørenderåd, som skal have indflydelse på aktiviteterne
på plejehjemmene, men at man ikke vil have bestyrelser, hvor de
pårørende skal have indflydelse på, om man lever op til det værdi‐
grundlag, der er på plejehjemmene. Altså, jeg synes, det er en lidt
svær størrelse, og jeg synes faktisk også, hvis jeg skal være helt
ærlig, at det er meget, hvis jeg skal sige det pænt, disrespektfuldt
at sige til de pårørende: I kan godt få indflydelse på aktiviteter,
men I kan ikke få indflydelse på det værdigrundlag, som vi har på
plejehjemmet, og om ledelsen lever op til det, og om mine kære,
min mor, min far, min søster eller bror bliver, hvad skal man sige,
set og bliver passet på efter f.eks. høj sundhedsfaglig standard. Det
kan vi ikke overlade til de pårørende. Det synes jeg faktisk er meget
disrespektfuldt, undskyld, jeg siger det ligeud.
Jeg noterer mig så også blot her, at SF konstaterer, at hvis man
kan bevare status quo, altså sådan som vi har det i dag, så er alt godt.
Og der må jeg bare sige, at historien, bl.a. fra TV 2's dokumentar, jo

Anden næstformand (Pia Kjærsgaard):
Tak for det. Så er det fru Mette Thiesen, Nye Borgerlige. Værsgo.
Kl. 12:25

Mette Thiesen (NB):
Tusind tak. Jeg havde egentlig ikke tænkt mig at kommentere, men
det er jeg simpelt hen nødt til. Jeg kommer selv fra skoleverdenen,
hvor vi er meget vant til bestyrelser, og der sidder man også som
skoleleder og har en bestyrelse, som kan tilkendegive, hvis der
er noget, som de er utilfredse med. Den bestyrelse består jo som
udgangspunkt på ældreområdet af pårørende og i skoleverdenen af
forældrene til børnene. Hvorfor er SF så bange for at lytte til dem,
som reelt set kan følge den behandling, deres pårørende får på det
pågældende plejehjem, og for, at lederen også er forpligtet til at lytte
til dem for at sikre, at de ældre får en ordentlig pleje?
Kl. 12:25

Anden næstformand (Pia Kjærsgaard):
Værsgo.
Kl. 12:25

Kirsten Normann Andersen (SF):
SF er ikke bange for bestyrelser. SF synes, der er en kæmpestor
forskel på en skolebestyrelse, hvor vi har et fælles mål om, at vores
børn skal lære noget, og hvor forældrene også har forældremyndig‐
heden over de børn, der går der, og så på et plejehjem, hvor beboerne
er ældre mennesker med individuelle behov, som har levet hver
deres liv, og som har forskellige opfattelser af, hvordan de har lyst til
at leve resten af deres liv. Det er håndværkeren, det er bageren, det
er akademikeren, det er overlægen, og det er den, der synes at jazz
er hyggeligt, og den, der gerne vil høre lidt mere Birthe Kjær, og
hvad det nu ellers kunne være. Derfor er det også vigtigt for mig, at
den enkelte borger på et plejehjem bliver set, og at det er den enkelte
borgers eget behov, der bliver tilgodeset, og at det ikke er sådan
en misforstået kollektiv indsats, som skal trækkes ned over samtlige
ældre, for det egner et plejehjem sig ganske enkelt ikke til.
Kl. 12:26

Anden næstformand (Pia Kjærsgaard):
Tak. Fru Mette Thiesen.

Torsdag den 22. april 2021 (B 120)

Kl. 12:26

Mette Thiesen (NB):
SF's argumentation giver simpelt hen ikke nogen mening, for hver af
repræsentanterne vil jo komme med eksempelvis deres bekymringer
og bringe dem videre. Nu er der jo altså også mange ældre menne‐
sker med demens rundtomkring på de her plejehjem, for hvem det
også vil give rigtig god mening, at der lyttes til deres pårørende.
Men jeg kunne egentlig godt tænke mig at spørge SF om noget
andet, hvis vi går lidt væk fra det her, for jeg synes simpelt hen
ikke, at SF's argumentation holder vand. SF taler om det her med, at
der skal flere til, så jeg kan forstå på Socialistisk Folkeparti, at de
egentlig bare mener, at løsningen er, at der så kunne være flere, der
stod og så på, at Else led i den her gynge, i stedet for at sikre, at man
faktisk blev holdt op på, at man leverede en ordentlig ældrepleje til
dem, som har været med til at bygge vores samfund op.
Kl. 12:27

Anden næstformand (Pia Kjærsgaard):
Tak, og værsgo.
Kl. 12:27

Kirsten Normann Andersen (SF):
Jeg er sikker på, at hvis det er sådan, at det sikres, at borgere har
noget fast personale omkring sig, så skaber man også den gode
relation, der gør, at man kan levere en værdig ældrepleje, og udvikler
der sig en dårlig kultur, er det ledelsens ansvar at tage sig af det. Jeg
synes ikke, der er noget paradoksalt i at afvise, at et bestyrelsesmed‐
lem skal tale min gamle fars sag. Det er selvfølgelig mig, der skal
tale min gamle fars sag, hvis min far synes, at han har brug for min
hjælp til det. Hvis han selv kan gøre det, skal han selv gøre det; hvis
han har brug for min hjælp, skal jeg gøre det, men det skal ikke være
et tilfældigt bestyrelsesmedlem, der skal have ansvaret for det.
Kl. 12:28

Anden næstformand (Pia Kjærsgaard):
Tak. Så er der ikke flere kommentarer til ordføreren, så vi går videre
til den næste ordfører. Hr. Henrik Vinther, Radikale Venstre. Værsgo.
Kl. 12:28

(Ordfører)
Henrik Vinther (RV):
Tak for det. Det her er et af de beslutningsforslag, som man som
radikal umiddelbart er fristet til at stemme for. Der er formuleringer
om nærhed, gennemsigtighed og en lokal dialog, og det er værdier,
som klinger godt hos en radikal. Men når vi alligevel ikke kan støtte
det konkrete forslag, er det, fordi de gode værdier her konkret er
pakket ind i et ufleksibelt krav om, at alle plejehjem uden undtagelse
skal have en bestyrelse. Og selv om forslagsstillerne i forslaget
påpeger, at de mener, at forslaget er økonomisk neutralt – det kan
man måske tvivle på – så er der i hvert fald en risiko for, det kan
blive en bureaukratisk tung omgang nogle steder.
I en tid, hvor vi taler om afbureaukratisering og frihed til kom‐
munerne, vender et påbud om at oprette bestyrelser den forkerte vej
set med vores øjne. Modsat ser vi gerne, at det bliver et tilbud, så
kommunerne får mulighed for at oprette bestyrelser, hvis de oplever
problemer eller har ønske om det. Vi vil gerne værne om det kom‐
munale selvstyre og retten til lokal handlefrihed. Derfor ser vi som
ministeren frem til at se erfaringerne fra de forsøg, der er i gang i
øjeblikket.
Før noget andet handler det om at skabe den gode lokale dialog
for at sikre tillid mellem de involverede. Den slags kræver god ledel‐
se og veluddannede medarbejdere, og at alle mand m/k arbejder for
sagen. Det, der er afgørende, er, at der ude på det enkelte plejehjem
er mulighed for en dialog om hverdagen, om plejen og omsorgen.

25

Derfor siger vi nej tak til det konkrete forslag, men håber at kunne
samles om en beretning, der giver opbakning til, at kommunerne
lokalt har den fornødne fleksibilitet til at kunne indrette sig, som de
finder bedst, herunder lave bestyrelser, hvis de finder det bedst. Tak.
Kl. 12:30

Anden næstformand (Pia Kjærsgaard):
Tak for det. Der er en kort bemærkning fra fru Jane Heitmann,
Venstre. Værsgo.
Kl. 12:30

Jane Heitmann (V):
Tak for det, og også tak til ordføreren for at foreslå at samles om en
beretning. Det er selvfølgelig en mulig vej, man kan gå, og jeg skal
ikke her lægge mig fast på, om vi skal det ene eller det andet. Det må
bero på dialogen i udvalget efterfølgende. Men jeg vil gerne spørge
ordføreren om noget, for ordføreren har en bekymring om, at sådan
en plejehjemsbestyrelse bliver en bureaukratisk tung omgang, tror
jeg ordføreren italesatte det som. Det, der i virkeligheden foreslås,
er jo en bestyrelse, som ligner eller læner sig op ad det, som vi har
i skolerne. Mener Radikale Venstre også, at skolebestyrelserne er en
bureaukratisk tung omgang?
Kl. 12:30

Anden næstformand (Pia Kjærsgaard):
Værsgo.
Kl. 12:30

Henrik Vinther (RV):
Det kan det være, men det er en nødvendig omgang, for dér er
der tale om børn, som ikke er myndige til selv at tale deres sag.
På et plejehjem bor der som udgangspunkt voksne mennesker, som
er myndige, og hvis eget hjem vi her taler om. Jeg er ikke imod
bestyrelser på plejehjem. Jeg er imod, at vi bestemmer det fra Chri‐
stiansborg. Jeg vil gerne værne om det kommunale selvstyre og
retten til lokal handlefrihed. Det er det, der er min anke her.
Kl. 12:31

Anden næstformand (Pia Kjærsgaard):
Fru Jane Heitmann.
Kl. 12:31

Jane Heitmann (V):
Anerkender ordføreren slet ikke, at på plejehjemmene i dag er måske
80-90 pct. af beboerne demente eller har en demensdiagnose, og at
en stor del af dem faktisk ikke kan tage vare på sig selv? De har en
værge, præcis som vi så det i TV 2's dokumentar, hvor Else Maries
værge jo netop stod frem på hendes vegne. Anerkender ordføreren
slet ikke, at der er den problemstilling, at vi har en meget sårbar
og udsat gruppe, som tydeligvis igen og igen bliver kørt over, og
at det gør de mennesker, som skulle passe på dem, nemlig deres
værger, sådan set også? Der bliver ikke lyttet til dem. Så anerkender
ordføreren ikke, at vi har brug for at gøre noget andet end det, vi har
gjort hidtil, hvor vi jo kan se, at mange ledelser har spillet fallit, som
vi bl.a. så det i TV 2's dokumentar?
Kl. 12:32

Anden næstformand (Pia Kjærsgaard):
Tak for det, og værsgo.
Kl. 12:32

Henrik Vinther (RV):
Vi skal passe på, at dårlige eksempler ikke også ender med at blive
til dårlig lovgivning. Jeg ville være ked af at lovgive om noget,
som kommunerne i virkeligheden bedst selv kan løse, og derfor
tillod jeg mig også at citere fra Venstres hjemmeside om det levende

26

Torsdag den 22. april 2021 (B 120)

folkestyre – altså om altid at værne om det kommunale selvstyre og
retten til lokal handlefrihed. Jeg mener, det er der, beslutningerne
skal tages. Det er der, livet leves, og hvis den er gal med ledelsen,
har kommunalbestyrelsen en pligt til at handle. Når den ikke gør det,
er der mulighed for at klage, og det skal vi selvfølgelig holde fast i.
Kl. 12:32

Anden næstformand (Pia Kjærsgaard):
Tak for det. Så er der ikke flere kommentarer. Og den næste ordfører
er fru Pernille Skipper, Enhedslisten.
Kl. 12:32

(Ordfører)
Pernille Skipper (EL):
Tak, formand. Jeg vil starte med at sige, at vi i Enhedslisten er rigtig
positive over for hele intentionen i forslaget og også hele tanken
om en form for plejehjemsbestyrelser, hvor man har en større grad
af inddragelse af brugere og pårørende og ikke mindst også mere
adgang til information, som jo også er et rigtig vigtigt element af det,
som forslagsstillerne ønsker at fremme.
Den dokumentar, som også er omtalt i beslutningsforslaget, »Ple‐
jehjemmene bag facaden«, var en meget rystende dokumentar. Det
var nogle af de der billeder, som sætter sig fast på nethinden hos alle,
der har set dem, og som også er nogle af dem, som jeg personligt
heller aldrig kommer til at slippe, tror jeg. Altså, hvis man kender et
ældre menneske, sætter det sig fast. Og for mig lægger det sig også
ind i rækken af billeder fra en række dokumentarer, vi har set de
seneste år om tilstanden i vores velfærdssamfund – altså også sam‐
men med dokumentarerne om de børnehaver, som har haft dårlige
normeringer. Jeg er sikker på, at dem, der har små børn ligesom jeg
– der sidder et par stykker i salen – kan huske den der lille pige, der
sidder inde i garderoben, og som får – jeg tror, det er 17 minutters
voksentid i løbet af en dag.
Det er sådan noget, der gør, at vi bliver nødt til at reagere. Og
heldigvis kan man sige, at det – som i det her tilfælde – langt fra er
normalen, at ansatte i ældreplejen på den måde står og omtaler og
behandler de borgere, som deres faglighed tilsiger dem at beskytte
og drage omsorg for, som ting. Og det er heller ikke noget, man kan
bortforklare med travlhed, vil jeg skynde mig at sige. Det er en for‐
rået kultur, som måske godt kan have baggrund i mange års travlhed
eller dårlig faglighed, men det er ikke noget, man kan bortforklare.
Det er nogle meget særlige tilfælde.
Der er ikke nogen tvivl om, at det her med at blive hørt som
pårørende er ekstremt svært rigtig mange steder, og det er et stort
problem for rigtig mange plejehjem. Derfor hilser vi også intentio‐
nen i det her forslag meget velkommen. Vi var også imod, da man
nedlagde de obligatoriske bruger- og pårørenderåd tilbage i 2010 for
at spare nogle penge. Og vi er sådan set indstillet på også at finde en
model, så vi kan genindføre det.
Vi har en række bekymringer ved det her konkrete forslag. Den
ene handler om forslagsstillernes begrundelse, som er et ønske om
at fremme det, som man kalder frit valg – det er et fancy ord for
konkurrenceudsættelse og profit på ældreplejen, og det er vi inderligt
imod i Enhedslisten. Det er noget af det, som, mener jeg, er en
glidebane, og som har vist sig at føre til en dårligere ældrepleje. Vi
har behov for at gå den modsatte vej.
Den anden bekymring, vi har – ud over det her yderligere kon‐
kurrenceudsættelseselement – er, at vi også er bange for, at man med
det her forslag kommer til at bilde folk ind, at det er sådan her, vi
løser problemerne i ældreplejen. For stram styring og meget snæver
økonomi ramme gør det jo også – jeg har lyst til at sige nærmest
umuligt, men det er jo ikke helt rigtigt – men tæt på umuligt at
ændre særlig meget for en bestyrelse med pårørende i et plejehjem.
Det er nogle meget snævre rammer, en sådan plejehjemsbestyrelse
vil have at arbejde inden for. De vil være underlagt økonomistyring

og også en række bureaukratiske regler, som gør det svært at handle
særlig meget. Men når det er sagt, er mere demokrati og indflydelse
til beboere og pårørende godt. Det er vi enige i, og det kan vi
såmænd støtte.
Havde jeg mange flere minutter, ville jeg også sige, hvad det
er, jeg synes der mere skal til, for der skal meget mere til: bedre
rammer, solid økonomi, større faglighed. En af de ting, som var
Enhedslistens hovedkrav ved den sidste finanslov, fik vi i hvert
fald delvis igennem; vi fik sikret, at vi får 1.000 flere ansatte i
ældreplejen, og at det samtidig er faglærte ansatte. Vi har sikret,
at nogle af de arbejdsløse, som er blevet arbejdsløse på grund af
coronakrisen, kan få 120 pct. dagpenge, hvis de uddanner sig til en
social- og sundhedsuddannelse. På den måde kan vi også sikre en
højere faglighed i ældreplejen. Det er både flere hænder, men det er
altså også bedre hænder.
Så er der det styrkede ældretilsyn, som har været omtalt. Og jeg
vil i øvrigt, før klokken ringer ud, skynde mig at bakke op også om
minimumsrettigheder, som har været på vores dagsorden i mange
år. Konkret kan vi ikke støtte beslutningsforslaget, fordi det ikke er
finansieret – og pengene ville blive taget fra tid hos beboerne. Men
vi vil meget gerne indgå i en dialog om, hvordan vi kan lave en
model, som er så ubureaukratisk som muligt, og som sikrer mere
indflydelse til beboere og borgere.
Kl. 12:38

Anden næstformand (Pia Kjærsgaard):
Tak. Fru Jane Heitmann, Venstre.
Kl. 12:38

Jane Heitmann (V):
Tak for ordførertalen, også tak for, at Enhedslisten faktisk rækker
en hånd frem ved at spørge, om vi kan finde en model. Det vil jeg
vælge at tage positivt ned. Vi ved jo, at mange friplejehjem f.eks.
har bestyrelser, hvor ledelsen, personalet, ildsjæle, pårørende og be‐
boere – bare for at nævne nogle – har plads. Jeg vil egentlig bare
spørge ordføreren: Tror ordføreren ikke, at vi kan lære noget af den
måde, de har organiseret sig på? Hvis man nu f.eks. kigger på sådan
noget som sygefravær, er der, når man kigger på mange kommuner,
meget stor forskel på sygefraværet på de kommunale plejehjem og
friplejehjemmene. Der er mange steder på friplejehjemmene et andet
arbejdsmiljø, og jeg siger ikke, at det alene skyldes, at der er besty‐
relser, hvor pårørende også har plads, men det kan betyde noget,
hvilken indflydelse man har. Tror ordføreren, at vi måske kan læne
os op ad den del af plejeområdet og lære noget af friplejehjemmene?
Kl. 12:39

Anden næstformand (Pia Kjærsgaard):
Tak, og værsgo.
Kl. 12:39

Pernille Skipper (EL):
Nu skal jeg jo ikke gøre mig fuldstændig klog på, hvordan alle pleje‐
hjem er indrettet, men sådan som jeg forstår det, er der også mange
kommuner, der frivilligt har etableret beboer- og pårørenderåd, og
som flittigt bliver brugt. Desuden afsatte vi her for nylig en hel del
midler – det var i den forrige finanslov – til bl.a. at iværksætte nogle
forsøg, som også kan betyde, at man netop etablerer en form for
lokale råd og får inddraget beboerne og de pårørende mere. Så jeg
vil egentlig gøre indvendinger imod præmissen om, at det skulle
være nødvendigt at lære af friplejehjemmene. Men jeg er helt enig i,
at det er den vej, vi skal gå. Vi skal både sikre, at der er tid nok, og
at der er faglighed nok. Det mener jeg er nogle af de store områder.
Der mangler klageadgang, hvilket jeg ikke nåede at sige i min tale,
men der skal være en klageadgang for pårørende, også konkret om
plejeniveauet, og så mangler der inddragelse, ingen tvivl om det.

Torsdag den 22. april 2021 (B 120)

Kl. 12:40

Anden næstformand (Pia Kjærsgaard):
Tak, fru Jane Heitmann.
Kl. 12:40

Jane Heitmann (V):
Det er jo fint at lave en lille – og det er med streg under lille
– finanslovsprioritering, så man kan prøve det af nogle steder, og
det roste jeg også i min ordførertale. Jeg roste også Brønderslev
Kommune for at have taget tråden op. Men jeg synes ikke rigtig,
at ordføreren svarer på mit spørgsmål om, om vi kan lære noget af
friplejehjemmene og af den måde, de har organiseret sig på. Det er
ikke, fordi jeg selv har en præference. For mig er det ikke afgørende,
om man som ældre menneske vælger et kommunalt plejehjem eller
et friplejehjem. Det, der er vigtigt for mig, er sådan set, at der er
noget at vælge imellem, og at man måske også kan spille bedre med
hinanden. Det er bare derfor, at jeg spørger ordføreren om det. Når
vi nu ved, at der på mange friplejehjem er lokale bestyrelser, hvor
også ildsjæle og selvfølgelig også pårørende har en plads, kunne vi
så ikke lære lidt af det i den kommunale sektor, hvis vi nu også skal
have en stærk kommunal sektor?
Kl. 12:41

Anden næstformand (Pia Kjærsgaard):
Tak, og værsgo.
Kl. 12:41

Pernille Skipper (EL):
Men det findes også i den kommunale sektor, at man nogle steder
er gode til det. Jeg vil simpelt hen ikke købe den præmis. Jeg er
enig i, at hvis det kun var friplejehjem, der var i stand til det, var
det friplejehjemmene, vi skulle lære af. Men jeg synes, at vi skal
lære af de plejehjem, der er i stand til at inddrage de pårørende
mere og bedre. Jeg synes i øvrigt, at det er hamrende vigtigt, at vi
sætter det enkelte plejehjem meget mere fri, i forhold til hvordan de
vil inddrage beboernes hverdag og det at kunne tage hensyn til de
beboere, der er på det konkrete plejehjem. Deres helbredssituation,
deres specielle ønsker og behov indebærer selvfølgelig, særlig fordi
der, som fru Jane Heitmann påpegede før, er så mange, der har
demens, at vi skal blive bedre til at inddrage også de pårørende, og
de skal også have mere at skulle have sagt. Så jeg er åben for, at
vi tager dialogen. Det bliver et nej til beslutningsforslaget, fordi det
simpelt hen ikke er finansieret, og derfor ville tiden gå fra de ældre,
men intentionen er god.
Kl. 12:42

Anden næstformand (Pia Kjærsgaard):
Tak for det. Der er ikke flere kommentarer, så vi går videre i ordfø‐
rerrækken. Det er fru Mette Abildgaard, Det Konservative Folkepar‐
ti. Værsgo.
Kl. 12:43

(Ordfører)
Mette Abildgaard (KF):
Tak for det. Tak til Venstre, Dansk Folkeparti, Nye Borgerlige og
Liberal Alliance for at have fremsat det her beslutningsforslag, som
giver os anledning til at have en god og vigtig debat i salen i dag.
Selv om jeg har på fornemmelsen, at de mange tilhørere på tilhører‐
pladserne måske venter lidt mere på en sag, der kommer på lidt
senere på dagen, så er det dejligt at se, at I har fulgt med i vores
debat her om bestyrelser på plejehjem.
At Det Konservative Folkeparti ikke står som medforslagsstiller
her, er egentlig bare udtryk for, at vi lige havde behov for at drøfte
forslaget en ekstra gang i vores folketingsgruppe, men vi bakker

27

fuldt ud op om det og synes, det er et rigtig godt forslag, der ligger
her. Så tak til de partier, som har fremsat det.
Som man også skriver i teksten, er det jo en udløber af den fryg‐
telige dokumentar, som mange andre også har været inde på i salen i
dag, og som har gjort så stort et indtryk på os alle sammen. Set med
mine og mit partis øjne er der ingen tvivl om, at det, man ser i den
dokumentar, er udtryk for en rigtig, rigtig dårlig kultur. Det er ikke
udtryk for, at der mangler penge, men det er udtryk for, at man har
mistet noget af den grundlæggende medmenneskelighed i omgangen
med hinanden, i og med at det hele er blevet professionaliseret. Vi
tror, at et ret vigtigt redskab for at komme det til livs er at styrke den
lokale ledelse, og helt oplagt er det at lave lokale bestyrelser på de
plejehjem, som kan være med til at holde fokus på kulturen ved at
holde ledelsen ansvarlig. Det er det, der skal til i sidste ende.
Vi tror ikke, at det er det eneste, der skal til. Vi vil gerne være
med til at ændre det, så social- og sundhedshjælpere også bliver
omfattet af den her autorisationslov, så man får mulighed for at
fratage dem deres autorisation. Den behøver ikke nødvendigvis være
svær at få, men den skal være mulig at tage væk, hvis der er sager,
der retfærdiggør det. Som også fru Jane Heitmann var inde på for
kort tid siden, har man jo på friplejehjemmene i dag mange steder de
her bestyrelser, og man kan se, at det fungerer rigtig fint.
Var det en fejl, at man traf den beslutning i 2010 i forhold til de
her pårørende- og brugerbestyrelser? Det ved jeg ikke. Jeg vil være
helt åben og sige, at det godt kan være, at det var det. Det var før,
jeg selv blev engageret i politik. Jeg kender ikke hele historikken
bag, men ikke desto mindre er det da nødvendigt, at vi får styrket
det led på vores plejehjem. Så kan det godt være, at man må sige
om vores forældre, at vi ikke har forældremyndigheden over dem.
Vi har derimod myndige forældre, men ikke desto mindre bør vores
engagement i dem være præcis lige så stort som engagementet i
vores børn. Det har ikke noget at gøre med forældremyndighed. Det
har noget at gøre med, at vi som mennesker har familien som kerne i
vores tilværelse, og det medfører også et ansvar.
Derfor bakker vi meget op om det her forslag, som vi også kan
se at eksempelvis Ældre Sagen og Alzheimerforeningen er positive
over for, og det er jo et par ret solide organisationer at møde opbak‐
ning fra. Hvordan det i praksis vil skulle udformes, har vi mulighed
for at se på og skræddersy hen ad vejen. Det er noget af det skønne
ved beslutningsforslag, og derfor håber jeg også, at så mange som
muligt vil bakke op om det her i det videre arbejde. Så tak til partier‐
ne for at have fremsat beslutningsforslaget, som vi bakker fuldt op
om i Det Konservative Folkeparti.
Kl. 12:46

Anden næstformand (Pia Kjærsgaard):
Tak for det. Der er ikke nogen kommentarer, så vi går videre til fru
Mette Thiesen, Nye Borgerlige.
Kl. 12:47

(Ordfører)
Mette Thiesen (NB):
Vi husker alle Else og Niels, Else, der råbte, at det gjorde ondt, og
som hang der i selen og blev ydmyget af de ansatte på det plejehjem
i Aarhus, hvor hun boede, og Niels, der i timevis gik rundt med
afføring i bleen, og som ikke fik hjælp, selv om han tydeligvis bad
om det, og eksemplerne er altså mange. Jeg har selv mødt Jennie og
hendes mor, der begge oplevede, at Jennies mormor, der er en ældre
kvinde med demens, ikke fik hjælp til at spise, og som faktisk kun
vejede 32 kg, da jeg besøgte dem.
Derfor skal hele ældreområdet i en helt anden retning med mere
frihed og flere frie valg. Det er det, som Nye Borgerlige ønsker for
ældre danskere. Pengene skal følge den enkelte ældre, så de eller
de i samråd med deres pårørende kan vælge til og vælge fra. Det
er vigtigt i alle aspekter af livet, at man aktivt selv kan stemme

28

Torsdag den 22. april 2021 (B 193)

med fødderne og vælge gode tilbud til og dårlige fra. Langt flere
friplejehjem skal sikre, at man reelt kan vælge et alternativ til det
kommunale, og alle tilbud skal konkurrere på lige vilkår om at være
det bedste tilbud, for det er kun sundt for kvaliteten og for dem, der
skal benytte de her tilbud, nemlig de ældre.
Med bestyrelser på de enkelte plejehjem tager vi et skridt i den
rigtige retning. I Nye Borgerlige ønsker vi dog ikke, at kommunal‐
bestyrelsesmedlemmerne skal være en del af bestyrelsen, men med
en bestyrelse eksempelvis bestående af pårørende og ledelse på ple‐
jehjemmene har man bedre mulighed for at sikre, at sager som dem,
vi så med Else og Niels, ikke sker. Her blev talrige henvendelser fra
pårørende desværre ignoreret, der blev ikke lyttet, og det skal vi altså
lave om på.
Dette er et lille skridt i den rigtige retning, men vi skal have en
helt ny retning på ældreområdet. Vi skal sikre mere frihed og flere
frie valg. Det skylder vi alle de ældre, der har bidraget og bygget
vores samfund op, for de fortjener kun det allerbedste. Tak.
Kl. 12:49

Anden næstformand (Pia Kjærsgaard):
Tak for det. Der er ingen kommentarer, så vi går videre til hr. Henrik
Dahl, Liberal Alliance. Værsgo.
Kl. 12:49

(Ordfører)
Henrik Dahl (LA):
Tak for ordet. En af de ting, jeg sætter mest pris ved på Danmark, er,
at vi har så mange samfundsinstitutioner, som hedder noget, hvor ud‐
trykket folke- eller andet indgår. Man kan tænke på folkebiblioteker‐
ne, man kan tænke på folkekirken, man kan tænke på folkeskolen,
og når man står her på talerstolen, skal man selvfølgelig også tænke
på Folketinget, hvor vi passer vores arbejde lige nu.
I 1800-tallet og 1900-tallet, hvor de her institutioner fik deres
navne, betød det, at man satte »folke« foran institutionens navn, at
den var for alle, at alle i princippet var velkomne, og at der ikke
blev gjort forskel på folk. I vore dage ville man sige noget, der ikke
lyder nær så godt; man ville bruge udtrykket inklusion. Men det
var i virkeligheden også det, man mente i gamle dage; de folkelige
institutioner sorterede ikke i deres klientel, og hvis man var borger
i landet, stod de åbne. Og til det her folkelige hører efter gammel
dansk tradition også, at man har en decentral og lokal forvaltning.
Det har man med menighedsrådene, som er med til at gøre folkekir‐
ken til Danmarks største græsrodsorganisation, og man har det med
folkeskolen, der også bliver forvaltet decentralt, selv om der har
været mange anslag imod decentralismen og forsøg på at lave en
central forvaltning.
Derfor synes jeg også kun, at det er naturligt, at vi gør plejehjem‐
mene til folkeplejehjem efter en gammel dansk tradition og skik, og
sikrer, at de har en lokal og decentral forvaltning, og at man sikrer, at
hverdagen i størst muligt omfang på den måde bliver en afspejling af
beboernes ønsker og ikke en afspejling af den centrale forvaltnings
behov og ønsker eller måske bare en afspejling af ligegyldighed og
inkompetence, som vi også har set eksempler på. Så med det her
forslag gør vi plejehjemmene mere folkelige efter gammel dansk
model, og derfor bakker vi naturligvis op om forslaget. Tak for
ordet.
Kl. 12:52

Anden næstformand (Pia Kjærsgaard):
Tak for det. Der er ikke nogen kommentarer. Så er det ordføreren for
forslagsstillerne, der skal til, og det er fru Jane Heitmann, Venstre.

Kl. 12:52

(Ordfører for forslagsstillerne)
Jane Heitmann (V):
Tak for det, formand. Jeg vil gerne på vegne af partierne Liberal
Alliance, Nye Borgerlige, Dansk Folkeparti og Venstre takke mine
kollegaer her i salen for en meget engageret, en meget levende og
en meget vigtig debat, nemlig om, hvordan vi får genskabt værdig‐
heden, omsorgen og empatien i ældreplejen.
Jeg kan jo godt høre med de tilkendegivelser, der er her, at vi
langtfra er enige om, hvordan vi når målet, nemlig at få både omsor‐
gen og værdigheden tilbage i ældreplejen, men jeg er utrolig glad for
de kommentarer og de bemærkninger, som er faldet under debatten
her, og jeg ser frem til den videre udvalgsbehandling. Tak.
Kl. 12:53

Anden næstformand (Pia Kjærsgaard):
Tak for det.
Der er ikke flere, der har bedt om ordet, og forhandlingen er
sluttet.
Jeg foreslår, at forslaget henvises til Social- og Ældreudvalget. Hvis
ingen gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
14) 1. behandling af beslutningsforslag nr. B 193:
Forslag til folketingsbeslutning om forøgelse af forsvarsbudget‐
tet til 2 pct. af bnp.
Af Peter Seier Christensen (NB) m.fl.
(Fremsættelse 04.03.2021).
Kl. 12:53

Forhandling
Anden næstformand (Pia Kjærsgaard):
Forhandlingen er åbnet. Forsvarsministeren, værsgo.
Kl. 12:53

Forsvarsministeren (Trine Bramsen):
Tak for det. Forslaget, som vi behandler her i dag, handler om at
pålægge regeringen at øge forsvarsbudgettet til 2 pct. af bnp senest
i 2024. Sikkerhedssituationen er bestemt ikke blevet bedre, siden
forsvarsforliget blev indgået i 2018. Vi oplever nybrud på mange
måder. Det er tydeligt, når vi kigger mod Arktis og Nordatlanten, og
det endnu tydeligere, når vi kigger mod Ukraine, hvor vi er vidner til
den største styrkeopbygning siden Ruslands illegale annektering af
Krim i 2014. Massive russiske styrker er lige nu indsat på Krimhalv‐
øen, langs Ukraines nordøstlige grænser og i Sortehavet.
Når vi kigger længere mod syd mod Nordafrika og Mellemøsten,
udgør terrorisme, militant islamisme, skrøbelige stater og migration
fortsat en stor og alvorlig udfordring, der kræver vores tilstedeværel‐
se. Vi må heller ikke glemme klimaforandringerne, der har store sik‐
kerhedsmæssige konsekvenser både ude og hjemme. Dertil kommer
den teknologiske udvikling, der skaber muligheder, men også nye
udfordringer: daglige cyberangreb, hacking, påvirkningskampagner,
kunstig intelligens og trusler mod de satellitforbindelser, der er afgø‐
rende for vores daglige liv i et så digitaliseret og åbent samfund som
det danske. Og senest har coronapandemien vist, hvor pludseligt og
overraskende vores samfund kan blive sat under et alvorligt pres.

Torsdag den 22. april 2021 (B 193)

Den sikkerhedspolitiske situationen udvikler sig således hastigt,
og den har direkte konsekvenser for Danmark. Kravene til det dan‐
ske forsvar er stigende, og netop derfor har vi lige indgået en aftale
om Arktiskapacitetspakken, og derfor arbejder vi på at styrke cybe‐
rområdet, for blot at nævne to eksempler.
Skiftende regeringer har siden 2014 arbejdet med Walesmålsæt‐
ningerne som forudsætning. Det er nødvendigt, og det står regerin‐
gen ved. Walesmålsætningerne foreskriver, at vi standser faldet i
vores forsvarsudgifter, øger udgifterne til vores forsvar og bevæger
os mod de 2 pct. Det er vi fuldt ud i gang med – så meget, at vi
faktisk anvender fjerdeflest penge på forsvaret blandt vores allierede,
når forsvarsudgifterne måles pr. indbygger. Walesmålsætningerne
handler også om at stille op, og det gør vi, også når det er svært.
Vi ligger i top i NATO, når vi ser på antallet af soldater, der kan
deployeres, og når det handler om at indsætte vores styrker i operati‐
oner. Vi er blandt de mest effektive, når det handler om at omsætte
vores forsvarsudgifter til styrker, der kan anvendes i operationer og
missioner.
Vi skal derfor fortsat investere klogt og i det rette kapaciteter.
Det kræver analyser og velovervejede indkøb. Regeringen har der‐
for igangsat en analyse af de sikkerhedspolitiske udfordringer, som
Danmark står over for, og konsekvenserne heraf for Forsvaret. Jeg
er ikke i tvivl om, at det kommer til at kræve mere af Forsvaret.
Regeringen står fuldt ud bag Walesmålsætningen, og jeg forventer
ikke, at vi kommer til at bruge færre penge på forsvaret.
Forsvarsministeriets Materiel- og Indkøbsstyrelse er også allere‐
de i gang med indkøbene. De er i fuld gang med at anskaffe alt det
materiel, der blev besluttet i den nuværende forsvarsaftale. Og lige
om lidt skal de gang med at anskaffe kapaciteter for yderligere 1,5
mia. kr. til Arktiskapacitetspakken. Det kommer til at kræve en stor
indsats inden for hele ministerområdet, så vi sikrer, at vi investerer
midlerne rigtigt – og det tager tid.
Jeg er enig i de dele af beslutningsforslaget, der omhandler vig‐
tigheden af NATO, forankringen af USA i alliancen, og truslerne
i vores nærområder, da Europa må tage et større ansvar for vores
egen sikkerhed. Det gør vi allerede med styrker på højt beredskab og
styrker i Baltikum, i Irak, i Vestafrika, i Afghanistan og mange andre
steder. Vi skal derfor ikke glemme, hvem der i sidste ende forsvarer
vores værdier: Det er vores soldater og vores veteraner. Dem må vi
ikke glemme i denne debat. Derfor vil jeg også gerne takke dem
for den indsats, som har været og stadig vil være afgørende for
Danmarks sikkerhed.
Normalt har vi jo her i Folketinget et princip om, at man skal
anvise finansiering i beslutningsforslag. Det er ikke tilfældet her. Og
selv om en stor del af salen er enige om, at der skal bruges flere
penge på forsvaret, taler vi her trods alt om 17 mia. kr. om året
fra 2024. Det er centralt, at vi er i fuld gang med at efterleve Wales‐
målsætningerne. Vi bruger flere penge, vi opfylder nye kapaciteter i
forsvaret, og det skal vi fortsætte med. Regeringen kan derfor ikke
støtte beslutningsforslaget her. Tak for ordet.
Kl. 12:58

Anden næstformand (Pia Kjærsgaard):
Tak for det. Der er en kort bemærkning. Hr. Peter Seier Christensen,
Nye Borgerlige.
Kl. 12:58

Peter Seier Christensen (NB):
Mange tak til ministeren for talen. Mener ministeren, at Danmark på
nuværende tidspunkt er i stand til at forsvare sig selv på tilfredsstil‐
lende vis i den situation, vi står i?

Kl. 12:59

Forsvarsministeren (Trine Bramsen):
Jeg mener, vi har et stærkt og godt forsvar, men Danmark er også
en del af NATO-alliancen, og det betyder jo, at skulle Danmark
blive udfordret, vil vi også få hjælp fra vores NATO-allierede. Det
er jo netop det, der ligger i at være en del af en alliance. Det er en
forsikring, hvor vi bidrager, og vi bidrager også i andre lande, vi
hjælper og understøtter andre lande, men vi har selvfølgelig også en
forventning om at få hjælp, såfremt Danmark skulle stå i problemer.
Så vil jeg også sige, at Danmark jo allerede i dag er under an‐
greb. I cyberspace angribes vi eller forsøges vi angrebet dagligt, og
det må man ikke glemme også er en del af vores forsvar. Derfor er
det så væsentligt, at vi får styrket vores cyberværn, vores cybersik‐
kerhed, og det kommer jeg sammen med forligskredsen til at drøfte
og sætte fokus på i den kommende tid, for det er nok det sted, hvor
risikoen er størst og truslerne rammer allerede i dag: Det er altså på
cyberområdet.
Kl. 13:00

Anden næstformand (Pia Kjærsgaard):
Hr. Peter Seier Christensen.
Kl. 13:00

Peter Seier Christensen (NB):
Nu har Danmark modtaget en ret skarp kritik fra NATO for sin
manglende forsvarskapacitet. Hvad er ministerens holdning til det?
Kl. 13:00

Anden næstformand (Pia Kjærsgaard):
Værsgo.
Kl. 13:00

Forsvarsministeren (Trine Bramsen):
Tak. Jamen det er jo ikke overraskende for mig, at NATO har nogle
ønsker til det danske forsvar, og på den måde er NATO jo også
en politisk organisation, der stiller nogle ønsker op til landene. Jeg
mener, det er væsentligt, at vi også har en dansk forsvarskommando,
som giver ønsker og retningslinjer og militærfaglig rådgivning. Og
det var jo det, de gjorde, da vi indgik det seneste forlig, hvor vi
valgte nogle andre ting end lige præcis det, NATO pegede på. Det
var, fordi vi lyttede til den danske militærfaglige rådgivning, og det
synes jeg også vi skal gøre i fremtiden.
Det ændrer ikke ved, at der jo er nogle ting, vi har fuld gang i
at opbygge, og som NATO peger på. Der er andre ting, som vi er
i dialog med NATO om, og som vi ikke har, og hvor vi synes, at
det måske ville give mere mening, at vi som et lille land har nogle
andre kapaciteter. Men vi kommer selvfølgelig til at udbygge vores
forsvar, men det skal også være fornuftigt.
Kl. 13:01

Første næstformand (Karen Ellemann):
Næste korte bemærkning er til hr. Lars Christian Lilleholt, Venstre.
Værsgo.
Kl. 13:01

Lars Christian Lilleholt (V):
Tak til ministeren for en meget klar og tydelig tale og også for
opbakningen til vores medlemskab af NATO. Jeg vil gerne spørge
ministeren, hvornår ministeren har en forventning om at vi når de 2
pct.
Kl. 13:01

Kl. 12:59

Anden næstformand (Pia Kjærsgaard):
Værsgo.

29

Første næstformand (Karen Ellemann):
Ministeren.

30

Torsdag den 22. april 2021 (B 193)

Kl. 13:01

Kl. 13:04

Forsvarsministeren (Trine Bramsen):
Jeg har en forventning om, at vi arbejdede hen imod de 2 pct., som
vi har lovet. Jeg vil ikke sætte et præcist årstal på, for det afhænger
også af, hvornår det danske forsvar, den danske forsvarskommando
er i stand til at levere de ting, som jo skal indkøbes og implemente‐
res for de penge, som kommer til at skulle bruges på at styrke sikker‐
heden i de kommende år. Så jeg vil ikke sætte et årstal på, men med
det trusselsbillede, vi har i dag, har jeg meget svært ved at se, at vi
kommer til at bruge færre penge. Og som sagt er Walesmålsætningen
og dermed altså også det, at vi styrker vores forsvar, forudsætningen
for et kommende forlig. Men det skal jo forhandles, og der håber jeg
da, at Venstre vil være med i de drøftelser.

Forsvarsministeren (Trine Bramsen):
Jeg har ikke overraskende stor respekt for de store socialdemokrati‐
ske strateger og er vokset op med dem som godnatlæsning. Men
virkeligheden er også en anden i dag, end den var, da de skrev deres
store visioner. Terrortruslen er et meget godt eksempel på det. Den
kunne man slet ikke forestille sig ville eksistere, som den gør i dag,
da de gjorde sig deres tanker og overvejelser. Men jeg mener – og
det synes jeg også er vigtigt at sige – at det altid er afgørende, at
der er en humanitær indsats, et stabiliseringsarbejde, når vi sender
militære bidrag ind, og derfor har Forsvarsministeriets område jo
også et stort stabiliseringsarbejde, som det er helt afgørende ledsager
vores militære indsats. Jeg mener, at det går hånd i hånd. Hvad
fordelingen er – ja, på det ressortområde, som jeg er minister for,
skal det jo svare på de udfordringer, som vi ser, og der ser vi altså
bare fjender, der er i stand til nogle helt andre ting i dag, end de var
for år tilbage.

Kl. 13:02

Første næstformand (Karen Ellemann):
Hr. Lars Christian Lilleholt.
Kl. 13:02

Lars Christian Lilleholt (V):
Det kan jeg garantere for at vi gerne vil. Men jeg ville nu alligevel
ønske, at ministeren kom med et klart signal – altså, én ting er, hvor‐
når vi når de 2 pct., men er ministeren indstillet på og er regeringen
indstillet på, at vi skal bruge flere penge i næste periode, end vi gør i
den her periode?
Kl. 13:02

Første næstformand (Karen Ellemann):
Ministeren.
Kl. 13:02

Forsvarsministeren (Trine Bramsen):
Jamen med det trusselsbillede, som vi ser i dag, har jeg bestemt ikke
nogen forventning om, at vi kommer til at bruge færre penge. Og
som jeg også sagde, arbejder vi hen mod Walesmålsætningen, og det
er jo at bruge flere penge på vores forsvar i den kommende tid. Jeg
mener også, det er det rigtige at gøre med det trusselsbillede, som
vi ser. Men det må jo bero på en konkret drøftelse. Lige nu er der
iværksat et sikkerhedspolitisk arbejde, der kortlægger de trusler, der
er, og på den baggrund skal de forskellige myndigheder inden for
Forsvarsministeriets område jo pege på, hvad det så er for kapacite‐
ter, der skal til. Og jeg mener, at det skal være udgangspunktet for et
kommende forlig.
Kl. 13:03

Første næstformand (Karen Ellemann):
Den næste korte bemærkning er fra hr. Christian Juhl, Enhedslisten.
Værsgo.
Kl. 13:03

Christian Juhl (EL):
Tusind tak. Jeg ved ikke, om ministeren kan huske de gamle store
strateger inden for Socialdemokratiet, det kan jeg. Jeg er desværre
belastet af min alder. Vi havde mange år, hvor venstrefløjen og So‐
cialdemokraterne var enige om, at det var rigtig godt at holde sig på
et forholdstal mellem udviklingsbistand og forsvar på 50-50. Siden
2000 er udviklingsbistanden systematisk faldet, og forsvarsudgifter‐
ne er systematisk steget. Hvad mener ministeren om den udvikling,
altså at man dermed svigter de store strateger, der havde lidt forstand
på, hvad udviklingsbistanden var, og hvordan man kunne skabe en
fredeligere og bedre verden?
Kl. 13:04

Første næstformand (Karen Ellemann):
Ministeren.

Kl. 13:05

Første næstformand (Karen Ellemann):
Hr. Christian Juhl.
Kl. 13:05

Christian Juhl (EL):
Nu forventer jeg jo, at jeg støtter en regering, der har et helhedssyn
på de her ting, og som ved, at udviklingsbistand faktisk skaber
mere fred end forsvar. Derfor vil jeg sige, at en tredjedel til udvik‐
lingsbistand og to tredjedele til forsvar, det er en forkert udvikling.
Man kan jo godt lave om på det på to måder. Man kan skære på
udviklingsbistanden og lade udgiften til militæret stige – eller, hvis
man vil leve med 50-50, så kan man jo bare lade udviklingsbistan‐
den stige samtidig med. Hvis man tror på det. Men jeg er ved at
komme i tvivl om, om Socialdemokraterne overhovedet tror på den
fredsfremmende effekt af udviklingsbistand.
Kl. 13:05

Første næstformand (Karen Ellemann):
Ministeren.
Kl. 13:05

Forsvarsministeren (Trine Bramsen):
Jeg kan forvisse spørgeren om, at jeg bestemt mener og tror på,
at stabiliseringsarbejde er afgørende og skal ses i en helhed med
også de militære indsatser. Men det er jo ikke sådan, at den hacker,
der sidder og angriber Danmark med højteknologiske virkemidler,
forsvinder, bare fordi vi investerer i mere udviklingsbistand, eller
at den terrorist, der vil ødelægge fundamentet under vores samfund
og skabe usikkerhed og utryghed, går væk, selv om vi laver projek‐
ter rundtomkring i verden. Det er jo det, som jeg som minister er
ressortansvarlig for, nemlig at vi kan håndtere de trusler, der er, mod
Danmark, og som er udeomkring i verden, altså at vi kan stille op,
så vi også i mange lokalsamfund kan bidrage til, at de fjender, der
vil gøre alt i verden for at forhindre, at nødhjælpen og udviklingen
kommer frem til de små samfund, ikke lykkes. På den måde går
militær og udvikling hånd i hånd.
Kl. 13:07

Første næstformand (Karen Ellemann):
Tak! Når formanden har rejst sig, er det, fordi taletiden langt er
overskredet, og så var formanden endda ualmindelig tålmodig. Men
tak for at bemærke det, trods alt. Den næste korte bemærkning er fra
hr. Niels Flemming Hansen, Konservative Folkeparti. Værsgo.

Torsdag den 22. april 2021 (B 193)

Kl. 13:09

Kl. 13:07

Niels Flemming Hansen (KF):
Mange tak for det, og tak til ministeren for talen. Det er jo ingen
hemmelighed, at der er en relativt bred definition fra NATO's side
af, hvad der kan indeholdes i de 2 pct. – som jo er det, vi taler om.
Hvad ser ministeren, hvis vi sådan kigger lidt ud i fremtiden, at der
skal bruges om året? Nu talte ministeren jo om 17 mia. kr. før. Nu
har vi nogen idé om, hvad det reelle tal, som der er behov for på
ministerens ressort, er?
Kl. 13:07

Første næstformand (Karen Ellemann):
Ministeren.

Eva Flyvholm (EL):
Nu var ministeren i sin tale jo selv inde på, at det vil være et rimeligt
stort greb i lommen, hvis man skal op på de 2 pct. Altså, det vil
være omkring 17 mia. kr. ekstra om året i 2024, og vi ville vel skulle
ud at finde omkring 10-15 mia. kr. mere, hvis vi skulle gøre det fra
nu af. Jeg undrer mig bare lidt. Er det virkelig Socialdemokratiets
politik og synes ministeren, at det er ønskværdigt, at vi skal ud at
bruge så mange flere penge på forsvaret? Er det ansvarligt? Og lidt i
forlængelse af det, som Christian Juhl spørger om, vil jeg sige, at når
man ser på, hvad der bliver brugt på at forebygge krige og konflikter,
så er det efter min mening desværre ikke helt nok.
Kl. 13:10

Kl. 13:07

Forsvarsministeren (Trine Bramsen):
Lige nu er der iværksat et større analysearbejde, der netop skal
kortlægge de trusler, som vi ser udeomkring i verden, og dermed
det, som vi har behov for at adressere. Det mener jeg sådan set er
første skridt til, at vi efterfølgende kan tale om, hvad det er for nogle
kapaciteter, og hvad det er for nogle ressourcer, der skal bruges til
at adressere udfordringerne. Og jeg synes sådan set, at det er den
rigtige måde at stille det op på, nemlig at man starter med at pege
på truslerne; hvorfor er det, at vi har et forsvar? Jo, det er jo, fordi
der er nogle trusler udeomkring i verden, der skal håndteres. Og så
kigger vi på kapaciteter, og det er noget, vi skal gøre i en politisk
aftale. Men jeg tror da ikke, at jeg afslører for meget, når jeg siger,
at Arktis er et af de områder, som jeg mener at vi skal være særlig
opmærksomme på, også i fremtiden og også i et kommende forlig.
Kl. 13:08

Første næstformand (Karen Ellemann):
Spørgeren.

31

Første næstformand (Karen Ellemann):
Ministeren.
Kl. 13:10

Forsvarsministeren (Trine Bramsen):
Jeg ville oprigtigt ønske, at vi ikke skulle bruge flere penge på
forsvaret, og hvorfor ville jeg ønske det? Jo, fordi det ville betyde,
at truslerne udeomkring i verden var blevet færre. Det var jo det,
vi så i 1990'erne. Der var der ikke de samme spændingsniveauer
rundtomkring i verden. Vi står bare i en anden situation i dag, og
vi har et helt andet trusselsniveau. Vi har en større kompleksitet og
nogle trusler, der også kommer meget, meget tættere på. Derfor er
det nødvendigt at kunne adressere det, og det kræver altså, at vi får
et større og stærkere forsvar i fremtiden. Hvis udviklingen pludselig
vender, så det går den anden vej, er situationen en anden, men det er
der desværre bare ikke noget som helst der peger eller tyder på i den
tid, vi befinder os i.
Kl. 13:11

Kl. 13:08

Niels Flemming Hansen (KF):
Nej, jeg tror heller ikke, at ministeren afslører for meget ved at sige
det. Vil ministeren arbejde på, at den her meget brede definition, i
forhold til hvad der skal være indeholdt i de 2 pct., som jo bliver
tolket på rigtig mange forskellige måder rundtomkring i verden,
bliver snævret ind til et fælles niveau, som man så kan arbejde ud fra
i fremtiden?
Kl. 13:08

Første næstformand (Karen Ellemann):
Ministeren.
Kl. 13:08

Forsvarsministeren (Trine Bramsen):
Ja, nu skal jeg passe på ikke at overskride min taletid her, så det
bliver den korte udgave. Altså, det er jo ikke nogen hemmelighed,
at vi som NATO-medlemslande er meget forskelligt opbygget, og
at der er en meget forskellig grad af effektivitet rundtomkring i
de pågældende lande. Der er også forskellige måder, som man har
skåret sit forsvar på, sådan at der er noget, der tæller med nogle
steder, men som ikke gør det andre steder. Det mener jeg sådan set
også at vi skal være opmærksomme på.
Kl. 13:09

Første næstformand (Karen Ellemann):
Den næste korte bemærkning er til fru Eva Flyvholm, Enhedslisten.
Værsgo.

Første næstformand (Karen Ellemann):
Fru Eva Flyvholm.
Kl. 13:11

Eva Flyvholm (EL):
Vi står også lige på bagkanten af en stor sundhedskrise, kan man
sige, som også kræver, at vi bruger nogle penge på vores velfærd.
Hvis jeg kigger ud i verden, er noget af det, som jeg er rigtig bekym‐
ret for, og som man kan se vil destabilisere verden endnu mere i
de kommende år, klimaforandringerne, som giver flere flygtninge,
og som giver konflikter omkring jord, land, migration osv., hvilket
skaber meget mere krig og konflikt. Det kræver jo, at vi faktisk
sætter ind. Det er en af de helt store udfordringer nu. Jeg kunne godt
tænke mig, at regeringen gik lidt mere offensivt til værks i forhold
til at forebygge her i stedet for at komme på bagkant og kun være
opmærksom på, hvad der skal til bagefter. For man må sige, at vores
erfaringer jo ikke viser, at meget større militærbudgetter leder til
mere fred og fordragelighed, tværtimod, hvis man sådan skulle sætte
tingene lidt på spidsen på den måde, og det synes jeg faktisk at vi
skal i den her sag.
Kl. 13:11

Første næstformand (Karen Ellemann):
Ministeren.
Kl. 13:11

Forsvarsministeren (Trine Bramsen):
Det er jo altid dilemmaet i den her debat. Synes fjenden ovre på den
anden side også, at det er bedre at begynde at investere de penge, der
bruges på at bekæmpe hinanden, i forebyggelsestiltag, og kan vi der‐
med trække os tilbage og helt lade være med at være opmærksomme
på det, som fjenden vil? Det mener jeg ikke vi kan. Terrorister, der

32

Torsdag den 22. april 2021 (B 193)

vil bekæmpe vores værdier, vil stadig væk være der. De vil forsøge
at skade vores samfund, uagtet at vi prioriterer anderledes, og det
skal vi selvfølgelig kunne stå op imod.
Kl. 13:12

Første næstformand (Karen Ellemann):
Tak til ministeren. Der er ikke flere korte bemærkninger til ministe‐
ren. Således kan ordførerrækken påbegyndes, og den første ordfører
kommer fra Socialdemokratiet. Det er hr. Jan Johansen. Velkommen.
Kl. 13:12

(Ordfører)
Jan Johansen (S):
Tak for det, formand. Dette beslutningsforslag, B 193, er fremsat af
Nye Borgerlige, og i det foreslås det, at vi skal forøge forsvarsbud‐
gettet til 2 pct. af bnp inden 2024. Vi er fuldstændig enige om, at det
for Danmark, der er et lille land i en stor verden, er en rigtig god idé
at være medlem af NATO. Der er i dag 30 lande, der er medlem af
NATO; det gælder store som små lande, som er med til at passe på
hinanden, hvis der skulle ske noget i forhold til freden. Det er også
blevet meget mere aktuelt at stå sammen i de sidste årtier. Verden er
blevet mere urolig og usikker.
Vi blev medlem i 1949, hvor NATO blev stiftet, har været aktive
i alle de år og har passet vores forpligtelser godt i samarbejde med
NATO. Vi er enige om, at verden, vi lever i nu, er blevet mere usik‐
ker. Den giver ikke den samme tryghed i forhold til verdensfreden.
Vi er i fuld gang med at implementere et forsvarsforlig, som der er
bred enighed om, hvor vi øger forsvarsudgifterne og anskaffer mo‐
derne materiale. Med det nuværende forlig øger vi forsvarsbudgettet
med 4,9 mia. kr. fra 2017-2023 og med 1,5 mia. kr. yderligere med
tillægsaftalen om Arktis.
Socialdemokratiet står ved aftalen om, at Wales-målsætningerne
er udgangspunktet for den næste forsvarsforhandling fra 2024. Heri
ligger, at vi skal arbejde sammen hen imod en forøgelse til 2 pct.
af bnp. Det er vi godt på vej imod, og med den samtidig mere
usikre verden, vi kigger ud på, har vi svært ved at forestille os, at
vi kommer til at bruge færre penge på forsvaret. Spørgsmålene om,
hvor mange flere milliarder vi skal bruge, og hvilke materialer der er
tale om, vil indgå i det arbejde, der ligger foran os i forligskredsen i
forbindelse med forsvarsforliget.
Jeg vil meget gerne rose det danske forsvar – det gælder hele
vejen igennem organisationen fra høj til lav – for det arbejde, de
præsterer. Faktisk ligger vi i top i NATO, både når det gælder antal‐
let af vores soldater, der kan rykke hurtigt ud med de rette våben,
og når det gælder om at indsætte vores styrker i operationer. Det
synes jeg faktisk vi skal være rigtig stolte af. I Danmark har vi også
førertrøjen på, når det kommer til at bruge vores forsvarsudgifter
klogt og effektivt. Vi får rigtig meget for pengene. Vi skal selvfølge‐
lig fortsætte med at investere klogt i de rette materialer og de rette
kompetencer fremadrettet. Det er et stort og vigtigt arbejde, som
selvfølgelig tager sin tid.
Forslaget er begrundet i bnp, i forhold til at vi ikke bruger nok på
forsvaret. Jeg stiller mig selv det spørgsmål: Er det den rigtige måde
at regne det ud på? For kigger vi på, hvor mange penge der bruges
pr. borger på forsvaret blandt NATO-landene, ligger vi nr. 4 på
listen, og tager vi effektiviteten med, som vi præsterer, ja, så ligger
vi helt i toppen. Danmarks ansvar i forhold til NATO's samarbejde
handler om meget mere og andet end de 2 pct. Det handler om
at stille op, når det gælder, gøre, hvad der kræves, og bruge vores
ressourcer rigtigt; det er vores strategi.
Socialdemokratiet kan med den begrundelse ikke støtte beslut‐
ningsforslaget. Tak for ordet.

Kl. 13:16

Første næstformand (Karen Ellemann):
Tak til den socialdemokratiske ordfører. Der er et ønske om en kort
bemærkning til ordføreren, og det er fra hr. Peter Seier Christensen,
Nye Borgerlige. Værsgo.
Kl. 13:16

Peter Seier Christensen (NB):
Tak til ordføreren for ordførertalen. Mener ordføreren så ikke, at vi
skal leve op til de 2 pct., som vi har forpligtet os til?
Kl. 13:16

Første næstformand (Karen Ellemann):
Ordføreren.
Kl. 13:17

Jan Johansen (S):
Tak. Jeg mener, at jeg har sagt i min tale, at vi er på vej hen mod
Walesaftalen, og vi har jo startet op på det forlig, der allerede ligger
nu. Og så må forhandlingerne for 2024 om det nye forsvarsforlig
vise, hvad vej vi går. Men jeg må så til gengæld også sige, at den
effektivitet, vi har alle de steder, vi er udstationeret, og hvor vi viser
det danske flag, er rigtig god, og vi har nogle effektive soldater. Så
når vi måler, hvor mange penge vi skal bruge, går det på, hvad det er,
vi laver, og hvor effektive vi egentlig er, og hvad det egentlig er, vi
gør – ikke altid så meget på pengene.
Kl. 13:17

Første næstformand (Karen Ellemann):
Hr. Peter Seier Christensen.
Kl. 13:17

Peter Seier Christensen (NB):
Det synes jeg så var et lidt uklart svar på spørgsmålet om, hvorvidt
ordføreren mener, at vi skal leve op til den forpligtelse, vi har indgå‐
et om de 2 pct.
Så vil jeg spørge til den kritik, der er kommet fra NATO. Hvor‐
dan oplever ordføreren det? Mener ordføreren, det er tilfredsstillen‐
de, at vi får en så hård kritik fra NATO for vores manglende for‐
svarskapacitet?
Kl. 13:17

Første næstformand (Karen Ellemann):
Ordføreren.
Kl. 13:18

Jan Johansen (S):
Tak. Jamen jeg mener, som jeg også sagde i min tale, at vi er meget
effektive. Og jeg synes, det bliver regnet forkert ud, når man regner
det ud ud fra bnp. Jeg mener sådan set, at det, vi giver, er meget
effektivt, i forhold til hvad mange andre lande gør. Jeg tror, vi skal
måle på, hvad det egentlig er, vi præsterer, og hvor det er, vi opererer
rundtomkring i verden. Og der tror jeg, at Danmark, selv om vi er
et lille land, er rigtig godt med mange steder, og vi gør en kæmpe
indsats. Det burde måles på en anden måde.
Kl. 13:18

Første næstformand (Karen Ellemann):
Næste korte bemærkning er til hr. Lars Christian Lilleholt, Venstre.
Værsgo.
Kl. 13:18

Lars Christian Lilleholt (V):
Tak til ordføreren. Jeg vil godt lige spørge ind til det her med en an‐
den model. Er det noget, regeringen og Socialdemokratiet har tænkt

Torsdag den 22. april 2021 (B 193)

sig at tage op i de forhandlinger, der er i NATO? Altså, ordføreren
siger her, at modellen er forkert. Det vil være lidt af en nyhed her i
dag, hvis det er sådan, at regeringen vil arbejde for, at vi skal have
en helt anden model end den, der er nu, hvor man bidrager med 1
pct. af bnp.
Kl. 13:19

Første næstformand (Karen Ellemann):
Ordføreren.
Kl. 13:19

Jan Johansen (S):
De bemærkninger, jeg kom med, om den måde, man regner det
ud på, er min vurdering af situationen. Det har jeg ikke snakket
med regeringen om. Men jeg mener stadig væk, at den måde, det
bliver gjort op på, altså at det er bnp, der bestemmer, hvor meget vi
egentlig skal betale, men ikke, hvor meget vi yder, og hvad vi yder,
er en forkert måde – sådan ser jeg på det. Man kan jo også sige, at
ikke engang den halvanden milliard, der er oppe i Arktis, er blevet
regnet ind i det her, og det er da også forkert.
Kl. 13:19

Første næstformand (Karen Ellemann):
Hr. Lars Christian Lilleholt.
Kl. 13:19

Lars Christian Lilleholt (V):
Tak for det. Jamen hvis det er et problem, hvorfor vil man så ikke
arbejde for at ændre det? Altså, jeg synes, det lidt er en gratis
omgang, hr. ordfører, at sige, at modellen er forkert, uden at man så
også på en eller anden led siger, at man så rent faktisk vil ændre på
modellen.
Kl. 13:19

Første næstformand (Karen Ellemann):
Ordføreren.
Kl. 13:19

Jan Johansen (S):
Nu gør det jo nok ikke så meget, at jeg lille ordfører står heroppe
og fortæller, hvad jeg mener om de ting nede i NATO. Men jeg vil
bare stadig væk sige, at jeg synes, det er uretfærdigt, at vi bliver målt
på bnp, og at vi ikke kan få de arktiske kapaciteter ind. Så jeg synes
egentlig, at vi skal prøve at kigge på, hvad vi præsterer, og ikke altid,
hvor mange penge vi egentlig bruger, og hvor fornuftigt vi bruger
dem. Vi ligger jo lige nu i superligaen i NATO. Tak.
Kl. 13:20

Første næstformand (Karen Ellemann):
Der er endnu en kort bemærkning til ordføreren, og det er fra hr.
Christian Juhl, Enhedslisten. Værsgo.
Kl. 13:20

Christian Juhl (EL):
Det er, fordi jeg synes, at ministeren er lidt for ivrig efter at fokusere
på sin isolerede opgave som forsvarsminister, og så kunne det være,
at ordføreren havde et lidt bredere udsyn. Kunne vi lave en afta‐
le om, at hvis forsvarsudgifterne stiger, stiger udviklingsbistanden
også, ligesom Christian Kelm-Hansen, Svend Auken og andre har
været med til at slås for, i stedet for det modsatte, nemlig at vi stjæ‐
ler penge fra udviklingsbistanden og skærer ned på den og smider
pengene over i forsvarsbudgettet? Det er jo ikke noget skønt syn
at se fra et parti, der engang sagde: »Knæk sablen! Bryd kronen!«
Det var, dengang man mente, at man skulle have et afmilitariseret
samfund.

33

Kl. 13:21

Første næstformand (Karen Ellemann):
Ordføreren.
Kl. 13:21

Jan Johansen (S):
Jeg tror, at de ting, som hr. Christian Juhl nævner, er vigtige, men det
er forsvaret også. Det er også meget vigtigt med den usikre verden,
vi lever i nu. Så jeg tror, at begge dele er meget vigtige, og jeg synes,
det er noget, man skal diskutere med det brede flertal i Folketinget
og med hele Folketinget. Hr. Christian Juhl har rejst problemstillin‐
gen, og det er jo det, Folketinget skal diskutere fremover, hvis der
skal være den vægtning, som hr. Christian Juhl foreslår.
Kl. 13:21

Første næstformand (Karen Ellemann):
Hr. Christian Juhl.
Kl. 13:21

Christian Juhl (EL):
Kunne vi så ikke lave en forhåndsaftale om, at vi hvert år i finanslo‐
ven mindst bevilgede det samme beløb til udviklingsbistand, som vi
giver til forsvaret? Så er vi da begyndt på det i stedet for at sige, at
vi kan diskutere det. Så ville der være noget konkret indhold i det. Vi
to kunne jo lave den aftale, at det er det, vi gør fremover, og så må
ministeren prøve at indrette sig efter det.
Kl. 13:22

Første næstformand (Karen Ellemann):
Ordføreren.
Kl. 13:22

Jan Johansen (S):
Jeg kan kun svare det, som jeg svarede før, nemlig at det er noget,
hele Folketinget skal diskutere.
Kl. 13:22

Første næstformand (Karen Ellemann):
Tak til den socialdemokratiske ordfører. Der er ikke flere korte be‐
mærkninger til ordføreren. Tak for, at ordføreren lige gør talerstolen
klar til den næste ordfører. Den næste ordfører står på spring, og det
er Venstres ordfører, hr. Lars Christian Lilleholt.
Kl. 13:22

(Ordfører)
Lars Christian Lilleholt (V):
Tak for det, formand, og tak til Nye Borgerlige for at have fremsat
det her beslutningsforslag. Jeg synes faktisk, det er et godt beslut‐
ningsforslag. Det er med til at lægge et pres på, at vi skal op på 2 pct.
Men det er også klart, at der også følger en finansiering med. Det er
en regning i størrelsesordenen 17 mia. kr., og pengene kan nok ikke
ligefrem afskaffes fra den ene dag til den næste.
Men vi skal op på 2 pct., og vi skal arbejde hen imod de 2 pct.,
og det skal vi gøre i de forhandlinger, der kommer, om et kommende
forsvarsforlig, hvor jeg også håber, at Nye Borgerlige vil tage et
ansvar og være med til at sikre dansk forsvars fremtid. Den debat får
vi i de kommende år, og så må vi se, hvornår det lykkes at komme
op på de 2 pct. Men for Venstres vedkommende er det helt klart en
intention, at vi skal op på 2 pct. af bnp, og vi skal gøre det på en
måde, så forsvaret også er i stand til at kunne bruge pengene, for det
er jo også en af udfordringerne, hvis man får så mange penge fra den
ene dag til den næste. Vi har set med det nuværende forlig, hvordan
der indimellem kan være udfordringer i den sammenhæng. Der skal
vi have en sikkerhed for, at det også bliver muligt at håndtere og

34

Torsdag den 22. april 2021 (B 193)

anvende det tilløb, der bliver af ekstra penge til forsvaret, på en
fornuftig måde.
Men vi er enige med Nye Borgerlige i intentionen. Vi er bare
bekymrede for, hvordan vi lige her og nu finder den finansiering på
17 mia. kr., og derfor henviser vi det her forslag til forligsforhandlin‐
gerne om et kommende forsvarsforlig. På den baggrund afviser vi i
den her omgang at kunne stemme for det her beslutningsforslag, men
tak til Nye Borgerlige, for det her er med til at lægge et massivt pres
på regeringen.
Kl. 13:24

Første næstformand (Karen Ellemann):
Tak til Venstres ordfører. Der er en række korte bemærkninger. Først
fra hr. Peter Seier Christensen, Nye Borgerlige. Værsgo.
Kl. 13:24

Peter Seier Christensen (NB):
Tak til ordføreren for ordførertalen og i hvert fald en imødekommen‐
hed over for intentionen med vores forslag. Efter næste folketings‐
valg får vi forhåbentlig et regeringsskifte. Er ordføreren så enig
i, at det må være en borgerlig mærkesag, at vi lever op til vores
forpligtelser i NATO?
Kl. 13:24

Første næstformand (Karen Ellemann):
Ordføreren.
Kl. 13:24

Lars Christian Lilleholt (V):
Tak for det. Det er en klar borgerlig mærkesag, uanset om vi får
en ny regering efter et kommende valg. Det er jo vælgerne, der må
afgøre det. Jeg vil også sige, at det er en klar mærkesag for Venstre
og også bredt for Det Konservative Folkeparti, Dansk Folkeparti
og også Nye Borgerlige, og jeg synes, det er rigtig godt, hvis vi i
fællesskab kan lægge et borgerligt pres på regeringen for at sikre, at
der bliver brugt flere penge på Forsvaret, og at vi når de 2 pct.

Kl. 13:26

Første næstformand (Karen Ellemann):
Den næste korte bemærkning er fra hr. Christian Juhl, Enhedslisten.
Værsgo.
Kl. 13:26

Christian Juhl (EL):
Tak for det. Normalt, når vi diskuterer økonomi i Folketingssalen,
siger de borgerlige: Er vi nu sikre på, at vi får noget for de penge?
Og er vi nu sikre på, at det gavner noget at bruge de penge? For
ellers skal vi ikke bruge skatteborgernes penge på den udgift.
Er ordføreren sikker på, at det gavner noget som helst i verdens‐
freden og i udviklingen af verden, at vi bruger flere penge på militæ‐
ret? Det er spørgsmål et. Spørgsmål to er: Hvornår i danmarkshisto‐
rien har vi brugt 2 pct. eller mere af vores bruttonationalprodukt på
forsvaret?
Kl. 13:27

Første næstformand (Karen Ellemann):
Ordføreren.
Kl. 13:27

Lars Christian Lilleholt (V):
Til det første spørgsmål er svaret klart ja. Jeg er overbevist om,
at der er brug for at bruge flere penge på det danske forsvar. Det
synspunkt deler vi i øvrigt med regeringen. Der er et internationalt
trusselsbillede, som gør, at vi har en opgave, vi skal løse. Vi har
opgaver i det arktiske, vi skal løse. Vi har opgaver omkring cyber, vi
har opgaver omkring terror. Der bliver brug for at bruge flere penge
på forsvaret fremadrettet.
Hvordan budgettet har udviklet sig over årene må jeg så sige at vi
må kigge nærmere på. Det har jeg ikke læst op på til debatten her i
dag. Jeg kan bare sige, at for os handler det ikke om at kigge tilbage.
For os handler det om at kigge fremad, og når vi kigger fremad,
kommer vi til at øge det samlede forsvarsbudget.

Kl. 13:25

Første næstformand (Karen Ellemann):
Hr. Peter Seier Christensen.

Kl. 13:27

Første næstformand (Karen Ellemann):
Hr. Christian Juhl.
Kl. 13:25

Peter Seier Christensen (NB):
Mange tak for svaret. I Altinget.dk den 18. januar i år har ordføreren
udtalt:
Det er Venstres ambition, at Danmark øger vores forsvarsbudget,
og indtil da vil Venstre være åbne for at drøfte, om vi kan gøre mere
her og nu.
Så mit spørgsmål til ordføreren er: Hvad vil ordføreren gøre her
og nu?

Kl. 13:27

Christian Juhl (EL):
Hvis jeg havde sagt sådan i et argument for en udgift, jeg gerne ville
have igennem Folketinget, så ville enhver borgerlig politiker have
sagt: Ja, det er godt, du synes det, men kan du ikke lige argumentere
en lille smule for det? Det vil jeg også gerne gøre til den Venstres
ordfører i det her spørgsmål. Jeg tror, at argumentet om, at flere
våben faktisk også øger risikoen for krig og kriser, er lige så validt
som den tro, som ordføreren har på det modsatte.

Kl. 13:25

Lars Christian Lilleholt (V):
Vi har jo i de partier, der har indgået et forlig, løbende en drøftelse
med ministeren om, hvordan vi håndterer den her opgave. Vi har jo
for ikke så længe siden indgået en aftale om det arktiske område,
hvor der afsættes 1,5 mia. kr. – ministeren var inde på det i sin tale
– og det er en aftale, som Venstre bakker op, og sådan vil der også
løbende blive taget nye initiativer. Samtidig kigger vi på, hvordan
trusselsbilledet ser ud: Er der brug for at investere endnu mere? Det
vil vi være positive og åbne over for, hvis der kan findes en politisk
vilje til det.

Kl. 13:28

Første næstformand (Karen Ellemann):
Ordføreren.
Kl. 13:28

Lars Christian Lilleholt (V):
For os handler det her om fred, sikkerhed og stabilitet, og at Dan‐
mark giver sit bidrag til at sikre stabiliteten i verden, at vi giver et
bidrag, der svarer til vores lands størrelse, og at vi lever op til den
internationale forpligtigelse, vi har påtaget os i NATO-samarbejdet.
Kl. 13:28

Første næstformand (Karen Ellemann):
Den næste korte bemærkning fra hr. Martin Lidegaard, Radikale
Venstre. Værsgo.

Torsdag den 22. april 2021 (B 193)

Kl. 13:28

Martin Lidegaard (RV):
Tak. Jeg noterer mig intentionen i ordførerens indlæg om at nå de
2 pct., men også, at man skal sikre sig, at pengene kan bruges med
mening i forsvaret. Og det lille forbehold er jeg utrolig glad for at
høre. For sagen er jo, at bruttonationalproduktet stiger og stiger. Så
hvis man både vil følge med det og øge andelen, er det jo rigtig
mange penge. Nu bliver der nævnt 17 mia. kr., men der er jo ingen,
der ved, om det er mere, når det kommer til stykket i 2027 og 2028
og 2030. Så der ligger vel i det, Venstres ordfører siger her, at hvis
vi ikke kan bruge pengene fornuftigt – altså hvis der ikke er brug for
dem i det danske forsvar så at sige – vil det også være lidt tosset at
sætte pengene af uden at kunne bruge dem.

35

stok, der anvendes, og vi kan ikke se, at der er nogen alternativer til
det.
Kl. 13:31

Første næstformand (Karen Ellemann):
Hr. Jan Johansen.
Kl. 13:31

Jan Johansen (S):
Jamen man kunne jo arbejde på det. Man kunne jo begynde at tænke
anderledes end det, man har gjort hidtil. For man kan jo strande på,
at man er så effektiv i forsvaret, som Danmark er, at man ikke skal
bruge pengene. Det ville jo være fint. Så er det jo ikke nødvendigt at
bruge pengene dér.
Kl. 13:31

Kl. 13:29

Første næstformand (Karen Ellemann):
Ordføreren.

Første næstformand (Karen Ellemann):
Ordføreren.
Kl. 13:29

Kl. 13:31

Lars Christian Lilleholt (V):
Det er helt afgørende for os, at de penge, vi afsætter, skal vi bruge
fornuftigt. Alt andet vil være tudetosset. Vi skal jo ikke bare hælde
penge ned i forsvaret for at hælde penge ned i budgettet; vi skal gøre
det, fordi vi også finder en fornuftig anvendelse for de penge, vi
anvender på området.

Lars Christian Lilleholt (V):
Jeg har svært ved at se, hvad det er for en alternativ model. Jeg
spurgte ind til det lige før, altså om hr. Jan Johansen og Socialdemo‐
kraterne havde en alternativ model, og det hørte jeg ikke lige at der
var. Og jeg glæder mig jo over, at vi har et højt bnp i Danmark.
Det er godt for vores samlede velfærd, og det er også godt for vores
muligheder generelt for at kunne bidrage, også i forhold til forsvaret.
Og så glæder jeg mig også over, at vi har et effektivt forsvar i
Danmark. Det er rigtig godt. Når danske soldater er udsendt, står der
stor respekt om dem, fordi de er rigtig, rigtig dygtige og rigtig, rigtig
effektive.

Kl. 13:29

Første næstformand (Karen Ellemann):
Hr. Martin Lidegaard.
Kl. 13:29

Martin Lidegaard (RV):
Heraf følger jo også, at hvis vi ikke kan finde en fornuftig anvendel‐
se for alle de mange penge, er det ikke hundrede procent sikkert, at
vi når de 2 pct.
Kl. 13:30

Første næstformand (Karen Ellemann):
Værsgo.
Kl. 13:30

Lars Christian Lilleholt (V):
For os er det en bunden opgave, dels at nå de 2 pct., dels at sikre, at
vi kan bruge pengene på en fornuftig måde.
Kl. 13:30

Første næstformand (Karen Ellemann):
Næste korte bemærkning er til hr. Jan Johansen, Socialdemokratiet.
Værsgo.
Kl. 13:30

Jan Johansen (S):
Tak til ordføreren. Jeg vil bare spørge, om ordføreren har andre
gode idéer end den målepind, man bliver målt ud fra – bnp. Synes
ordføreren, at det er okay, at man bliver målt på det, når vi er meget
mere effektive? Og hvis vi så skal bruge 2 pct. mere og vi ikke kan
bruge pengene til noget fornuftigt, er det så fornuftigt at blive målt
på den måde? Er der ikke andre måder, man kan blive målt på?
Kl. 13:30

Lars Christian Lilleholt (V):
Tak for det, hr. Jan Johansen. Man kunne sikkert finde andre måder
at måle på. Jeg spurgte jo lige hr. Jan Johansen lige før, om han
havde andre gode idéer eller ville bringe noget frem internationalt
i forhold til at finde en anden målestok. Det er nu engang den måle‐

Kl. 13:32

Første næstformand (Karen Ellemann):
Tak til hr. Lars Christian Lilleholt fra Venstre. Så er der ikke flere
korte bemærkninger til ordføreren. Og jeg beder ordføreren lige gøre
talerstolen klar til den næste ordfører. Mange tak for det. Den næste
ordfører kommer fra Dansk Folkeparti, og det er hr. Søren Espersen.
Velkommen.
Kl. 13:32

(Ordfører)
Søren Espersen (DF):
Mange tak. Jeg takker Nye Borgerlige for at have bragt det her
forslag frem, og det ser vi meget, meget positivt på. Vi skal jo
snart til at forhandle et nyt forsvarsforlig, og et forsvarsforlig er som
bekendt rammerne for forsvarets, beredskabets og hjemmeværnets
arbejde, men det er, lige så vigtigt, en strømpil for, hvor vi vil
hen med landets væbnede styrker – en vision og en retning. Hvad
skal vi bruge det til? Det er derfor, vi i Dansk Folkeparti kræver
en fundamentalt ny tilgang til formålet for det danske forsvar frem
imod det næste forsvarsforlig. Vi vil have en tilgang, hvor forsvarets
kampkraft ikke bestemmes af Finansministeriet, som angiver den
økonomiske ramme for forsvaret, men hvor vi i stedet for stiller
os et grundlæggende spørgsmål til det, som bør være forsvarets pri‐
mære opgave: Hvor lang tid skal danske styrker selvstændigt kunne
forsvare landet mod et fjendtligt angreb, indtil vores NATO-allierede
kommer os til undsætning?
På den måde vil vi gerne have dagens orden i forliget vendt på
hovedet – hvor forsvaret i dag må nøjes med at definere og løse sine
opgaver inden for de økonomiske rammer, som tildeles forsvaret,
inden der overhovedet kigges på, hvilke opgaver forsvaret skal løse.
I Dansk Folkeparti – og det har jeg skrevet en kronik om i Politiken
for et par dage siden – mener vi kort godt, at danske styrker skal
kunne forsvare Danmark i mindst 14 dage, indtil vores allierede

36

Torsdag den 22. april 2021 (B 193)

kan komme os til undsætning. Så må vi derefter få regnet på, hvor
mange soldater og hvor meget materiel der skal til for at indfri den
ambition.
Det danske forsvar, som det ser ud i dag, har nogle af verdens
bedste soldater. Vores soldater har gjort et godt stykke arbejde i ope‐
rationer rundtomkring i verden, herunder eksempelvis med bekæm‐
pelse af islamister i Irak og Afghanistan, og bidrager på fornem vis
til NATO's forstærkede tilstedeværelse mod øst med udstationering
af fly såvel som af soldater i Baltikum. De danske soldater løfter
altid eksemplarisk de opgaver, de bliver stillet. Men spørgsmålet
er, om forsvaret bliver sat til de rigtige opgaver. Ethvert forsvars
vigtigste opgave bør være forsvaret af fædrelandet. For Danmarks
vedkommende betyder det, at vi troværdigt bør kunne bidrage til
forsvaret af Danmark sammen med vores allierede. Det kan forsvaret
ikke i dag, og slet ikke selvstændigt, i de 14 dage, som vi i Dansk
Folkeparti ønsker at forsvaret skal kunne holde en indtrængende
fjende stangen. Forsvaret mangler kort og godt soldater, ressourcer
og mere materiel.
I Dansk Folkeparti ønsker vi derfor et markant kursskifte i for‐
svarspolitikken, altså fra et ekspeditionsforsvar til et territorialfor‐
svar, som også kan bidrage til et reelt forsvar af Danmark og rigsfæl‐
lesskabet inden for rammerne af NATO. Det er værd at overveje,
om en så markant omstilling af forsvaret, som vi her foreslår, skal
indledes med en egentlig forsvarskommission, som man har gjort
ved tidligere markante kursskifter i dansk forsvarspolitik, hvor jeg
også selv deltog sidste gang, i øvrigt under hr. Hans Hækkerups
ledelse. Det er i sig selv ikke afgørende for Dansk Folkeparti. For
os er det derimod hjerteblod, at forsvaret igen opnår en størrelse og
en robusthed, som gør, at det kan bidrage til et troværdigt forsvar af
Danmark og kongeriget i det hele taget. Og når vi så i forligskredsen
har fået hold på, hvad der skal til af materiel og personel, kan vi
fastsætte prisen. Det kan jo være, at det bliver en anderledes pris
end de 2,4 mia. kr. – det kan være mere, hvis det viser sig, at det er
det, der er behov for. Men jeg synes, det er væsentligt, at vi får den
ændring ind, og det er det, vi foreslår.
Som sagt vil jeg sige tak til Nye Borgerlige for fremsættelsen af
beslutningsforslaget.
Kl. 13:37

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren, og den er fra hr. Peter Seier Christensen, Nye Borgerlige.
Kl. 13:37

Peter Seier Christensen (NB):
Tak til ordføreren for talen. Jeg er meget enig i ordførerens ønske om
at have fokus på forsvaret af Danmarks territorium og kongeriget.
Nu vil ordføreren så have, at man skal lave en udredning, før man
finder frem til, hvor mange penge man skal bruge, men hvad er
ordførerens forventning – at vi skal øge udgifterne til forsvaret, i
forhold til hvad vi bruger i dag?
Kl. 13:37

Første næstformand (Karen Ellemann):
Ordføreren.
Kl. 13:37

Søren Espersen (DF):
Ja, det synes jeg fremgår ret implicit af min tale, altså at det bliver
vi nødt til. Vi fik hævet det med 1,5 mia. kr. for nylig i forbindelse
med Arctic, hvor vi var med også til det. Det var en rigtig god inve‐
stering, og det var godt, at det skete. Men altså, hvis det er, at der er
behov for mere, så skal vi gøre det. Det, der generer mig, er, at vi på
en måde igennem længere tid har haft sådan et ekspeditionsforsvar
i forventning om, at der nok kom nogle og reddede os, hvis det gik

ud over det danske territorium eller kongerigets territorium i det hele
taget.
Kl. 13:38

Første næstformand (Karen Ellemann):
Hr. Peter Seier Christensen.
Kl. 13:38

Peter Seier Christensen (NB):
Tak for det. Ordføreren forventer så, at udgifterne skal stige. Hvad
mener ordføreren om de 2 pct.? Lyder det som et realistisk tal, eller
skal man måske højere op i forhold til det?
Kl. 13:38

Første næstformand (Karen Ellemann):
Værsgo.
Kl. 13:38

Søren Espersen (DF):
Jeg synes, at det lyder som et meget, meget fint tal. Der er jo tale
om, måske ikke en fordobling, men i hvert fald at vi så kommer til
at betale noget, der ligner 40 mia. kr. hvert år. Det her er jo ikke en
engangspost. Det er noget, der skal ske år efter år, hvis man holder
det der. Så er det lidt beklageligt, hvis Danmark bliver rigere, for så
kommer vi til at betale mere. Det er måske det, der kan siges at være
en dårlig idé i forhold til den måde at regne det ud på, som der var
en debat om før. Det er jeg sådan set enig i virker kunstigt. Men det
er nu den mulighed, vi har, og den følger vi så.
Kl. 13:39

Første næstformand (Karen Ellemann):
Tak til Dansk Folkepartis ordfører. Der er ikke flere korte bemærk‐
ninger til ordføreren. Den næste ordfører kommer fra Socialistisk
Folkeparti, og det er hr. Karsten Hønge.
Kl. 13:39

(Ordfører)
Karsten Hønge (SF):
SF er tilhængere af, at Danmark har et forsvar, og vi er tilhængere
af Danmarks medlemskab af NATO. Vi skal kunne forsvare vores
suverænitet og svare igen over for de trusler, der måtte være imod
os. Det kræver, at vi nøgternt identificerer truslerne og tilpasser
vores militære indsats i forhold til det. Nye trusselsbilleder i form
af cyberkrig, misinformation og forsøg på destabilisering kan så
til gengæld ikke klares med kampfly og flere soldater. Cyberkrig
kommer til at fylde meget mere i fremtiden, og både Rusland og
Kina er særdeles aktive, men forsvarsaftalen prioriterer fortsat de
traditionelle områder som hæren og søværnet. Med god grund holder
vi øje med Ruslands oprustning og aggressive udenrigspolitik, men
militært er de alt for svage til reelt at kunne true NATO, som jo er
langt stærkere. Det grænser faktisk til manipulation, når man bruger
Rusland som argument for at opruste i NATO. Udfordringerne er
der især over for nabolandene, og det er i øjeblikket ildevarslende at
følge Ruslands ageren over for Ukraine. Det er godt, at NATO med
dansk deltagelse har styrker, der vil forsvare Baltikum; det er et helt
nødvendigt signal til Vladimir Putin.
I 2018 indgik man et af de dyreste forsvarsforlig i nyere dan‐
markshistorie, og allerede et år efter fordyrede man det yderligere
efter pres fra Donald Trump. Pengene er i høj grad brugt på våben
og stående hære frem for de mere reelle sikkerhedstrusler, som et
højteknologisk samfund som det danske vil møde i fremtiden. Derfor
er der ikke brug for flere penge, men en anden prioritering. Række‐
følgen må da være: vurderingen af truslerne, vurderingen af hvilken
reaktion vi skal have og med hvilke midler, vurderingen af, om de
penge, vi ønsker at bevilge, kan omsættes på en rationel måde i for‐

Torsdag den 22. april 2021 (B 193)

svaret, og derefter en vurdering af beløbets størrelse. Det giver ingen
mening at koble oprustning til størrelsen af bruttonationalproduktet.
Truslerne mod Danmark og NATO er jo hverken større eller mindre,
afhængigt af hvordan det går med økonomien. 2020 var et år, som
gjorde verden mere usikker. Danmark havde et fald i bnp på 3,3 pct.,
og altså, ifølge den der 2-procentslogik, skal det altså betyde færre
penge til forsvaret. De andre perioder vil vi kunne se en klar stigning
i bnp, men i en mere sikker verden. Skal det så gøre, at man i den
situation insisterer på at ruste op? Det giver ingen mening.
Når man måler et lands militære styrke, er effekten vel også
vigtigere, end hvor meget man fodrer maskinen. Danmark ligger
heldigvis i den lave ende, når det kommer til militærudgifter, men
samtidig er Danmark et af de mest effektive og robuste medlemmer
af NATO. Man kan jo opgøre udgifter på mange måder, og hvis
man måler vores udgifter i forhold til vores befolkningstal, ligger
Danmark faktisk pludselig i toppen. NATO-landene blev i 2014 på
et møde i Wales enige om en målsætning for at bruge mindst 2 pct.
af bnp på militæret, og ifølge et svar fra finansministeren vil det
betyde, at Danmark skal bruge mellem 17 og 20 mia. kr. ekstra om
året. Men SF vil ikke skære ned på ældreomsorgen, folkeskolen eller
sundhedsvæsenet for at finde det enorme beløb, og i den forbindelse
er det da interessant, at det her beslutningsforslag kommer fra Nye
Borgerlige, hvis politik jo ellers går ud på besparelser på 80 mia. kr.
i det offentlige og skattelettelser for 100 mia. kr. sådan cirka, inden
for hele træskolængder.
USA påstår, at målsætningen forpligter konkret, men det er jo
netop kun en målsætning, en hensigtserklæring. Og hvis nu de gik
så meget op i det der med målsætninger, hvor er så USA's vilje til
at leve op til FN's målsætning om udviklingsbistand? Til dem, som
synes, at målsætninger er vigtige, og at størrelsen af bnp er vigtig,
vil jeg bare minde om FN's målsætning om at yde 0,7 pct. af bnp til
udviklingsbistand. Her lever Danmark som et af de få lande op til
målsætningen, og som jeg lige husker det, er det vist kun fulgt op
af UK, Norge, Sverige og Luxembourg. Det er en del vigtigere at
fokusere på at bekæmpe den globale ulighed, som ofte fører til krige,
i stedet for at indkøbe flere missiler og kampfly til at starte dem.
Kl. 13:44

Første næstformand (Karen Ellemann):
Tak til SF's ordfører. Der er en kort bemærkning til hr. Peter Seier
Christensen, Nye Borgerlige. Værsgo.
Kl. 13:44

Peter Seier Christensen (NB):
Tak. Mener ordføreren, at Danmark er i stand til at forsvare sig på
tilfredsstillende vis på nuværende tidspunkt?
Kl. 13:44

Første næstformand (Karen Ellemann):
Ordføreren. Nej. Undskyld! Jeg giver lige hr. Peter Seier Christensen
mulighed for at færdiggøre sin første korte bemærkning. Jeg kom til
at afbryde for hurtigt. Værsgo til den første korte bemærkning.
Kl. 13:44

Peter Seier Christensen (NB):
Okay. Jamen mit spørgsmål til ordføreren var, om ordføreren mener,
at Danmark er i stand til at forsvare sig tilfredsstillende på nuværen‐
de tidspunkt – selvfølgelig i samarbejde med vores NATO-partnere.
Kl. 13:44

Første næstformand (Karen Ellemann):
Ordføreren.

37

Kl. 13:44

Karsten Hønge (SF):
Det er igen et af de der sådan ud i luften-agtige spørgsmål: »Er vi i
stand til at forsvare os?« I forhold til hvad? spørger jeg. Det handler
om at identificere trusselsbilledet, så mit svar vil være, at det simpelt
hen kræver, at hr. Peter Seier Christensen fokuserer på, hvad det er
for en trussel, vi står over for. Jeg synes ikke, vi i dag er tilstrækkelig
stærke til at forsvare os over for cyberangreb, misinformation og
destabilisering. Det synes jeg faktisk ikke vi er klar nok til. Jeg tror
faktisk, at man inden for det område kunne investere noget mere.
Svaret er bare ikke: flere kampfly eller flere missiler eller flere
soldater i hærene. Ellers er svaret i kort udgave: Det giver heller ikke
mening at tale om Danmarks evne til at forsvare sig selv, løsrevet
fra at vi er medlem af en NATO-alliance, som jeg i min indledning
sagde at SF er tilhænger af at vi er en del af.
Kl. 13:45

Første næstformand (Karen Ellemann):
Hr. Peter Seier Christensen.
Kl. 13:45

Peter Seier Christensen (NB):
Nej, naturligvis skal det ske i samarbejde med NATO, men vi skal jo
også yde vores bidrag. Som jeg forstår det, mener ordføreren ikke,
at vi skal øge vores militærudgifter. Er det korrekt forstået? Mener
ordføreren, at vi skal sænke dem, i forhold til hvad vi bruger i dag?
Kl. 13:45

Første næstformand (Karen Ellemann):
Ordføreren.
Kl. 13:45

Karsten Hønge (SF):
Jamen det er igen det der med, at jeg er sådan lidt ... hm ... skuffet
over debatten. Det, vi taler om, er sådan noget med, om vi skal hæve
eller vi skal sænke, i stedet for at tale om, hvad truslen er. Altså, vi
kan jo ikke tale om beløbene løsrevet, og derfor med den måde, jeg
i hvert fald ræsonnerer mig frem til det på, kommer beløbet til sidst
i min opregning – efter man har identificeret truslerne, efter man
har identificeret, om vi overhovedet kan omsætte de ekstra penge
på fornuftig vis. Men det står og falder med vores medlemskab af
NATO. Jeg synes ikke, vi skal tale så meget om beløbene. Vi skal
mere tale om at omlægge og prioritere anderledes, så vi adresserer
den virkelige trussel mod Danmark.
Kl. 13:46

Første næstformand (Karen Ellemann):
Næste korte bemærkning er til hr. Søren Espersen, Dansk Folkeparti.
Værsgo.
Kl. 13:46

Søren Espersen (DF):
Ja, da vi lavede det sidste forsvarsforlig, var der ingen, der anede, at
Rusland på den måde havde skiftet karakter. Vi var faktisk nærmest
en slags allierede med Rusland – det er det, der er problemet. Men
i forhold til at hr. Karsten Hønge skildrer det, som om at han er i
stand til at vurdere, hvordan trusselsbilledet er, 5 år inden vi indgår
det næste forsvarsforlig, vil jeg sige, at det tror jeg ikke engang at
der er nogen af vores bedste militære analytikere der tør spå om.
Det er derfor, vi går meget ind for et generelt forsvar. Men er det
overhovedet muligt at vurdere trusselsbilledet 5 år frem i tiden i den
her mærkelige verden?

38

Torsdag den 22. april 2021 (B 193)

Kl. 13:46

Første næstformand (Karen Ellemann):
Ordføreren.
Kl. 13:46

Karsten Hønge (SF):
Nej. Altså, hr. Søren Espersen har fuldstændig ret i, at man jo ikke
sådan kan vurdere 5 år før, hvordan billedet er. Men jeg synes også
bare, at der er nogle ting, der i hvert fald er ret åbenlyse. Og det er,
at Rusland, som jo har en økonomi, der stort set svarer til Italiens,
har et nedslidt militær, og deres hangarskibe skal trækkes rundt med
slæbebåde. Det er ikke en militær trussel mod NATO; Rusland er
ikke en militær trussel mod Nato. Det er en ret objektiv vurdering af
det. Så det er det ene punkt. Og derfor skal man jo ikke bare bruge
Ruslands objektive oprustning, som jo også finder sted, især i Arktis
med nye flybaser på øerne deroppe. Men der synes jeg faktisk, at
man manipulerer med debatten ved at hive Rusland frem, i forhold
til at det så skulle begrunde, at vi forøger vores forsvarsbudget med
17-20 mia. kr. – det er helt ude af proportioner, mener jeg. Og jeg
tror godt, at vi kan fastholde, at der fremover kommer andre ting, der
betyder noget for Danmark, i forhold til cyberkrig, destabilisering og
misinformation.
Kl. 13:48

Første næstformand (Karen Ellemann):
Hr. Søren Espersen.
Kl. 13:48

Søren Espersen (DF):
Men det er da mærkeligt, at Estland, Letland og Litauen og Polen og
en hel masse andre af de tidligere medlemmer af Warszawapagten
og Sovjetsystemet har en helt anden opfattelse end hr. Karsten Høn‐
ge. Altså, de ved nok, at der er en trussel, som de kan vurdere. Det
samme gør i tusindvis af militæranalytikere fra en række lande. Så
jeg synes, at hr. Karsten Hønge i det her tilfælde puster sig op til
at have en ekspertviden, som han i virkeligheden ikke har, og som
ingen af os her.
Kl. 13:48

Første næstformand (Karen Ellemann):
Ordføreren.
Kl. 13:48

Karsten Hønge (SF):
Nej, jeg skal da ikke pludselig give mig ud for at være militæreks‐
pert. Men som jeg også sagde i min tale, kan jeg da konstatere, at
Rusland er til fare får nogle nabolande; det er jo det, der er min
pointe. Og det behøver man ikke være militærekspert for at kunne
se, altså at det er åbenlyst, at Rusland truer og intimiderer Ukraine.
Det er jo åbenlyst, at det er en god idé, at Danmark bidrager sammen
med NATO med at sende styrker til Baltikum for at vise nogle signa‐
ler over for Putin, som jeg også sagde. Men det er jo én konklusion;
det er ikke, at Rusland som sådan er en trussel over for NATO – det
tror jeg ikke at nogen ædruelige mennesker vil påstå.
Kl. 13:49

Første næstformand (Karen Ellemann):
Tak til hr. Karsten Hønge. Så er der ikke flere korte bemærkninger til
ordføreren. Den næste ordfører kommer fra Radikale Venstre, og det
er hr. Martin Lidegaard.

Kl. 13:49

(Ordfører)
Martin Lidegaard (RV):
Mange tak, formand, og tak til Nye Borgerlige for at rejse den her
debat, som er vigtig, og som jeg egentlig også synes er vigtig at tage
i god tid, inden vi skal i gang med det næste forsvarsforlig. Men lad
mig så starte med at sige, at vi ikke kan støtte beslutningsforslaget,
og det er der tre grunde til.
Vi deler ikke den opfattelse, som synes at være rimelig bred
her i Folketinget, at Danmark skulle have forpligtet sig på 2 pct.
Jeg var selv udenrigsminister, da vi underskrev erklæringen i Wales.
Jeg forhandlede selv teksten. Vi brugte en del tid på det, skulle jeg
hilse og sige, og den tekst, som den erklæring endte med, og som
Danmark underskrev, indeholdt, for så vidt angår den debat, vi har
i dag, to ting: Vi skrev – og nu kommer det til at blive på engelsk,
men jeg håber, at alle kan følge med – at alle medlemmer af NATO
»aim to move towards the 2%«, altså, skal forsøge at nærme sig
noget, der minder om 2 pct. Det er, hvis man beskæftiger sig med
diplomatiske tekster, ikke en meget hårdt bindende erklæring. Hvad
der til gengæld var bindende, var den anden del, nemlig, at alle
NATO-lande skulle »reverse the trend«, altså bruge flere penge på
forsvaret i stedet for færre penge, som havde været en tendens i lang
tid. Derfor kan vi stå hundrede procent inde for, at Danmark skal
leve op til Walesmålsætningen; man skal bare læse, hvad der står.
Det er den ene grund til, at vi ikke kan støtte forslaget.
Den anden grund er, at det er, som flere har været inde på, en
mærkelig måde at opgøre Danmarks bidrag på. Vi har ikke noget
at skamme os over. Danmark er det land, der leverer fjerde- eller
femtemest i NATO pr. indbygger. Vi har et af NATO's mest effektive
forsvar, så de penge, vi bruger, bruger vi markant bedre end mange
andre lande, og så er vi ovenikøbet villige til rent faktisk at bidrage.
Vi har ikke noget at skamme os over, og det skal vi heller ikke have.
Dertil kommer jo, at bnp stiger og stiger, og derfor vil beløbet jo
fortsætte i en uendelighed, og det fører mig til mit tredje argument
for at stemme nej, og det er, at Danmark skal bruge de penge på
forsvaret, som der er brug for. Hr. Lars Christian Lilleholt var jo inde
på det, og jeg er helt enig. Vi skal bruge de penge, der er brug for,
men det giver jo ikke mening, at når Danmark bliver mere effektive
på forsvaret, har det ikke nogen som helst betydning for, hvor meget
vi skal bidrage med. Vi kunne også bare vedtage, at hele det danske
forsvar skulle sidde og klø sig i håret og spise wienerbrød. Så ville
det blive lettere at nå de 2 pct., for så ville vi bruge flere penge
på ingenting. Det mål og at måle det på den måde giver jo ingen
mening, og det må vi dog have lov at insistere på, og det var derfor,
at vi ikke ville binde os mere til 2 pct. af bnp.
Nå, hvad betyder det så for det kommende forsvarsforlig? Jo,
jeg deler sådan set nok opfattelsen af, at der er brug for at bruge
flere midler til dansk forsvar. Jeg tror, at vi kommer til at se i den
verden, vi kigger ind i med en multipolær verdensorden, at USA
ikke vil, uanset hvad vi mener om det, påtage sig rollen som verdens
politibetjent og ikke kan påtage sig den sig længere, fordi der er
kommet så store magter i spil derude og man har nok at se til og
man forventer, at Europa tager mere hånd om sit eget nærområde i
samarbejde med NATO og USA, men med en større vægt på, at det
vil Europa. Jeg synes også, at de 4 år med Trump har vist, at Europa
af politiske grunde, for sin egen skyld, bør stå mere på egne ben.
Så vi går ind i det kommende forsvarsforlig med en yderst reali‐
stisk vurdering af, at vi nok kommer til at skulle anvende flere penge
på dansk forsvar, men ikke med en målsætning om at binde sig til en
arbitrær 2-procents-målsætning, som Danmark efter vores vurdering
ikke har bundet sig til, men vi bandt os til at bruge flere penge, og
det vil vi gerne stå ved.
Og så er der i øvrigt hele diskussionen om, hvad der skal tælle
med, hvad vi skal bruge pengene på, og der tror jeg ikke, vi er

Torsdag den 22. april 2021 (B 193)

færdige med at kigge ned i, hvad der kan tælles med. Lad mig nævne
forskning, grøn forskning, som andre lande jo tæller med, også selv
om det måske ikke lige ligger i Forsvarsministeriet, men det at gøre
dansk forsvar grønnere er jo noget, som både gavner vores sikkerhed
i et større perspektiv, men som også gavner forsvarets operationali‐
tet, hvis det vil gå på den rigtige måde. Derfor er USA jo bl.a. gået
foran på det område. Vi ser for os, at Arktis skal spille en større
rolle, fordi der kan og skal Danmark noget unikt, og sådan kunne jeg
blive ved.
Vi glæder os til de forhandlinger. Vi har en realistisk indgang til
dem, men det bliver ikke med 2 pct. af bnp som overskrift fra vores
side.
Kl. 13:54

Første næstformand (Karen Ellemann):
Tak til ordføreren. Der er en række korte bemærkninger til ordføre‐
ren. Først er det hr. Søren Espersen, Dansk Folkeparti. Værsgo.
Kl. 13:54

Søren Espersen (DF):
Mange tak. Jeg vil lige sige noget med hensyn til det her med,
at hvis vi bliver rigere og rigere, så kommer vi til at betale mere
og mere. Det gælder jo også f.eks. ulandsbistanden, hvor vi har
et tilsvarende procenttal, 0,7 pct. Jeg vil gerne have, at ordføreren
forholder sig til, hvorfor det så er en god idé, for det vil Det Radikale
Venstre synes.
Med det andet, jeg vil spørge om, er, hvad hr. Martin Lidegaard
mener, at dansk forsvar skal kunne. Altså, hvor lang tid skal vi
kunne forsvare os selv? Sådan noget satte man op, også i forhold
til den tale, jeg holdt. Man satte det op, dengang vi havde en rigtig
kold krig. Der vidste vores forsvar præcist, hvor lang tid man skul‐
le kunne holde fjenden stangen, inden afløsningen skulle komme,
inden støtten skulle komme fra NATO. Kunne ordføreren forestille
sig, at vi kiggede på noget lignende, altså hvad vi skal kunne, og at
vi bagefter så vurderede, hvad vi skulle betale for det?
Kl. 13:55

Første næstformand (Karen Ellemann):
Ordføreren.
Kl. 13:55

Martin Lidegaard (RV):
Altså, som det lidt ligger i spørgerens spørgsmål, skal vi nok tilbage
til vikingetiden for at nå et tidspunkt, hvor Danmark helt alene og
selv kunne forsvare sit territorium. Det er kun i en NATO-kontekst,
at det giver mening. Jeg ved ikke, om det giver mening at opsætte
den samme form for, kan man sige ventetidskriterium, for sagen er
jo, at hvad angår hele NATO's forsvar, for så vidt angår Rusland,
og det er jo det, vi taler om her for all practical purposes – det er
Rusland, der eventuelt skulle komme en trussel fra – er vurderingen
fra NATO og fra vores egne tjenester osv., at truslen mod Danmark
er meget beskeden. Så det, alle kigger på, er jo de baltiske lande, og
hvordan vi skal kunne bidrage. Og der giver det i hvert fald mening,
synes jeg, at vi skal bidrage til at gøre deres sikkerhed stor, for det
bliver i sidste ende også vores egen sikkerhed.
Jeg synes ikke, at man kan sammenligne det med udviklingsbi‐
standen. Det er simpelt hen, fordi behovet for at mindske verdens
lidelser, flygtningestrømme og migration er enormt. Behovet er
enormt, og behovet for flere midler er enormt. Jeg mener ikke, at
dansk forsvar har et uendeligt behov.
Kl. 13:56

Første næstformand (Karen Ellemann):
Hr. Søren Espersen.

39

Kl. 13:56

Søren Espersen (DF):
Det kan godt ske, men jeg kan huske tider, hvor ulandsbistanden
pludselig steg med næsten 1 mia. kr. på grund af vores fortsatte
velfærd, og jeg spekulerede også dengang på, at hvad nu, hvis det
gik den anden vej – skulle vi så stadig væk holde fast ved de 0,7
pct.? Jeg er sådan set enig med hr. Martin Lidegaard i, at den måde,
man opgør det på, ikke er smart. Men jeg tror, som vistnok hr. Lars
Christian Lilleholt sagde det: Vi ikke har noget, der er bedre, så vi er
nødt til at holde os til det her.
Kl. 13:57

Første næstformand (Karen Ellemann):
Ordføreren.
Kl. 13:57

Martin Lidegaard (RV):
Man kunne jo f.eks. opgøre det pr. indbygger. Man kunne også
opgøre det ud fra en anden effektiviseringsstandard osv. Så det synes
jeg egentlig godt man kunne arbejde for i NATO med ligesindede
lande. Men lad det nu ligge. Der er også den principielle forskel,
at udviklingsbistanden, som den er vedtaget fra FN's side, jo er et
forsøg på at mindske gabet mellem de rigeste og de fattigste og
mindske uligheden i verden. Da er der selvfølgelig den logik, at jo
rigere, man bliver i bnp – og det er sådan, vi måler det – jo mere kan
man så bidrage. Jeg synes i og for sig ikke, at det er den optimale
måde at gøre det op på, men jeg synes dog, at det giver mere mening
på udviklingsbistanden, end det gør på militæret.
Kl. 13:58

Første næstformand (Karen Ellemann):
Den næste korte bemærkning er til hr. Christian Juhl, Enhedslisten.
Værsgo.
Kl. 13:58

Christian Juhl (EL):
Tak for det. Nu snakker vi om udviklingsbistand og forsvarsudgif‐
ter, og der har jeg jo rigtig mange gange været tæt på radikale
mennesker, f.eks. i FN-forbundet, i diverse fredsgrupper osv., hvor
vi har været enige med de politikere, der op gennem 1980'erne og
1990'erne indtil år 2000 her i Folketinget sagde: De to ting skal
følges ad, fordi forsvars- og udenrigspolitik handler om begge dele –
begge ben – altså både om det, hvor vi forebygger og sørger for, at
mennesker lever godt der, hvor de er, så de ikke har lyst til at flygte,
og så de ikke begynder at slås med hinanden, og så om et forsvar.
Der kan jeg forstå, at Radikale Venstre er gået lidt bort fra det
princip, eller: Vil Radikale Venstre være med til at genindføre det og
så sige: Hvis vi skal have mere til militæret, skal vi også have mere
til udviklingsbistand, da det dybest set er det forebyggende arbejde,
som er det mest produktive, hvis vi skal have en bedre verden?
Kl. 13:58

Første næstformand (Karen Ellemann):
Ordføreren.
Kl. 13:59

Martin Lidegaard (RV):
Jeg er ikke spor uenig i nogle af de pointer, som hr. Christian Juhl
kommer med her. Jeg kunne da meget godt se for mig, at vi fik
udviklingsbistanden op på 1 pct. og så måske fik 0,5 pct. ekstra
til det, man kunne kalde global common goods, altså hele FN's
bæredygtighedsmålsætning osv., mens forsvaret så lå på 1,5 pct.,
som det gør i dag. Det ville passe mig meget, meget fint, og jeg tror
sådan set også, det ville være det klogeste at gøre, og så ville der
komme flere penge til forsvaret, fordi bnp jo stiger – det ville der

40

Torsdag den 22. april 2021 (B 193)

komme helt automatisk. Men jeg er ikke sikker på, at jeg bryder mig
om nogen form for automatik i det her. Altså, egentlig så jeg gerne,
at man gik målrettet efter de behov, der er, for at løse dem, men hvis
man kunne få et folketingsflertal med på den der, tror ikke Radikale
Venstre ville blokere for det.
Kl. 13:59

Første næstformand (Karen Ellemann):
Hr. Christian Juhl.
Kl. 13:59

Christian Juhl (EL):
Nu kan jeg høre, at vi ligger meget tæt på hinanden, hvad angår de
1 plus 0,5 pct., og det er sådan set positivt nok. Så lad os realisere
det og så vurdere det reelle militære behov, for jeg mener: Truslen
mod Danmark er jo ikke øget; truslen er ikke øget. Russerne udgør
ikke en større fare nu, end de gjorde for 30 år siden. Men truslen
er ændret til andre områder. Og der er jeg enig i, at gammeldags
soldater i uniform måske er lidt outdated i forhold til de trusler, vi
har nu. Derfor mener jeg, det er vigtigt, at vi løfter den opgave,
som er vigtigst i øjeblikket, nemlig det forebyggende arbejde, før vi
begynder at eksperimentere med at finde flere penge til det traditio‐
nelle forsvar.
Kl. 14:00

Første næstformand (Karen Ellemann):
Ordføreren.
Kl. 14:00

Martin Lidegaard (RV):
Jamen der tror jeg, at Enhedslisten og Radikale Venstre er mere
uenige. Altså, jeg er enig i forhold til det forebyggende arbejde, og
jeg er enig i forhold til udviklingsbistanden, men vi mener, vi har
brug for et stærkt dansk forsvar. Og vi mener, det er i stor national
interesse både at gøre en forskel i Arktis, også hvis det, man ønsker,
er fred og stabilitet i Arktis, eller måske netop derfor er det vigtigt,
at Danmark selv tager ansvar for fred og stabilitet og ikke kun er
afhængige af f.eks. USA og NATO, ligesom jeg er overbevist om, at
vi har brug for et stærkere europæisk forsvar og samarbejde på det
område. Der ved jeg, vi heller ikke deler holdninger, så der bliver vi
nok ikke lige så enige, som vi gør om den første halvdel.
Kl. 14:01

Første næstformand (Karen Ellemann):
Så er der ønske om en kort bemærkning fra hr. Peter Seier Christen‐
sen, Nye Borgerlige. Værsgo.
Kl. 14:01

Peter Seier Christensen (NB):
Tak til ordføreren for ordførertalen. Nu står der jo i aftalen, at man
skal arbejde hen imod de 2 pct., og det betyder vel, at man skal
arbejde hen imod de 2 pct. Mener ordføreren ikke, at vi skal gøre
det? Det Radikale Venstre plejer jo at være meget optaget af at
overholde de internationale aftaler, vi indgår.
Kl. 14:01

Martin Lidegaard (RV):
Man skal forsøge at arbejde hen imod det. Det er den direkte over‐
sættelse af teksten. Det er en meget lidt bindende erklæring i forhold
til andre tilsvarende erklæringer. Det er bare det, der er min pointe.
Så ja, det skal vi forsøge, hvor det giver mening. Det er jo det, der
er hele pointen. Hvis det er sådan, at vi kommer i en situation, hvor
vi har behov for at bruge de penge på dansk forsvar, er Det Radikale
Venstre klar. Men vi vil ikke poste penge ud til noget, vi ikke kan
se nyttig anvendelse for, bare fordi vi skal forsøge at nå et arbitrært

mål. Jeg tror, det er her, forskellen er på Nye Borgerlige og Det
Radikale Venstre.
Kl. 14:02

Første næstformand (Karen Ellemann):
Hr. Peter Seier Christensen.
Kl. 14:02

Peter Seier Christensen (NB):
Hvis man omregner de her 2 pct., taler vi om omkring 17 mia. kr.
mere end det, vi bruger i dag. Jeg kunne forstå på ordføreren, at
ordføreren også mener, at vi kommer til at bruge flere penge på
forsvaret. Kan ordføreren give en eller anden indikation af, hvor det
ligger mellem 0 kr. og 17 mia. kr., og af, hvad ordføreren forestiller
sig vi kommer til at bruge?
Kl. 14:02

Første næstformand (Karen Ellemann):
Ordføreren.
Kl. 14:02

Martin Lidegaard (RV):
Det tør jeg altså ikke i dag på det foreliggende grundlag. Det er en
stor diskussion, og det kræver også et stort overblik. Det eneste, jeg
kan sige, er, at det vil jeg gerne svare på på et tidspunkt, men det
bliver ikke som en andel af bnp. Det bliver det antal gode danske
kroner, som vi synes der er behov for. Jeg aner jo ikke, hvilket bnp
Danmark har om 2, 3 og 10 år, og det er hele min pointe. Jeg vil
gerne diskutere en øget bevilling til det danske forsvar, hvis der er
brug for det, men det skal være i kroner og øre og ikke i procent af
bnp.
Kl. 14:03

Første næstformand (Karen Ellemann):
Tak til hr. Martin Lidegaard, Radikale Venstre. Der er ikke flere
korte bemærkninger til ordføreren. Næste ordfører kommer fra En‐
hedslisten, og det er hr. Christian Juhl.
Kl. 14:03

(Ordfører)
Christian Juhl (EL):
»Gid jeres børn selv engang vil sige/far og mor de var nu tem'lig
lige/og de fik ikke men af nogen krige/selvom der var våben og
tossehoveder nok«.
Det er en lille sang, som en lokal silkeborgenser, der hedder Lars
Lilholt, i 1982 skrev, og som er fra albummet »og fanden dukked
op og sagde ja!«. Det kommer forhåbentlig ikke som en lammende
overraskelse, at vi ikke kan støtte et forslag om at bruge flere penge
på militæret. Vi tror helt grundlæggende ikke på, at verden bliver et
bedre sted af, at vi og andre lande opruster mere og mere på militær
og våben. Det skaber ikke stabilitet at købe sig fattig hos bl.a. den
amerikanske og israelske våbenindustri, og krigen i Afghanistan og
Irak har tydeligt vist, at de militære aktioner oftest ikke bringer fred.
De største trusler mod menneskeheden og vores planet og det,
der skaber mest konflikt, usikkerhed og krig, er klimakrisen, den
galoperende globale ulighed og også den globale sundhedskrise, som
vi står midt i. Her hjælper mere isenkram og støtte til NATO ikke.
Hvis Danmark skulle hæve forsvarsbudgettet så meget, ville det
betyde, at vi allerede i år skulle lægge 10-15 mia. kr. mere i den
kasse. Det er rigtig meget, og så kan man selv gange tallene op.
Finansloven viser jo tydeligt, hvordan man forventer bnp stiger. Især
i en tid, hvor vores velfærd er dybt presset af corona, vil det gøre
rigtig ondt at skulle hæve forsvarsbudgettet, og hvis vi ser det i et
internationalt perspektiv, så tænk på, hvordan de penge kunne bru‐
ges på fredsarbejde, på klimaindsats, på udvikling og stabilisering

Torsdag den 22. april 2021 (B 193)

og på vaccinationer til verdens fattigste. Det er alt sammen noget,
som ville øge den globale sikkerhed i langt højere grad end militær
oprustning – hvis det overhovedet øger nogen sikkerhed. Især hvis
vi ser på Arktis, kan Danmark sammen med Grønland spille en
vigtigere rolle for freden ved at bidrage til nedrustning og politiske
aftaler om stabilitet og f.eks. forsvare Ilulissataftalen i stedet for at
være med til at bryde den.
Det er den retning, vi skal i med vores udenrigs- og sikkerheds‐
politik. Flere våben sikrer ikke færre flygtninge i verden. Flere
våben sikrer ikke færre, der sulter, og færre, der ikke går i skole.
Enhedslisten kan ikke støtte Nye Borgerliges forslag.
Kl. 14:06

Første næstformand (Karen Ellemann):
Det er jo fristende at takke ordføreren for sangen, men jeg tror, at det
mest korrekte trods alt vil være at påtale, at talerstolen bruges til at
tale fra og ikke til at synge fra, men ikke desto mindre vil jeg takke
ordføreren for ordførertalen. Der er ikke nogen korte bemærkninger
til ordføreren. (Christian Juhl (EL): De fleste ville nu klage over
at kalde det her en sang, men sådan er det). Tak til Enhedslistens
ordfører.
Den næste ordfører kommer fra Det Konservative Folkeparti. Hr.
Niels Flemming Hansen, værsgo.
Kl. 14:06

(Ordfører)
Niels Flemming Hansen (KF):
Mange tak, og jeg vil også gerne sige tak for sangen til hr. Christian
Juhl. Førnævnte Lars Lilholt sang jo også, at hvis man skal være
ærlig, skal man være nøgen, og det vil jeg gerne frabede mig i
Folketingssalen.
Mange tak til Nye Borgerlige for at fremsætte det her forslag om
2 pct. til forsvaret. Det er et forslag, som der ikke er nogen tvivl om
at man fra vores side også sagtens kunne bakke op om, da penge til
forsvaret er nødvendigt, specielt med den store terrortrussel, der er
imod landet i øjeblikket. Det, som forslaget måske nok mangler lidt
at anvise, er finansieringen, altså hvorfra de her ca. 17 mia. kr. om
året skal komme, og skulle forslaget komme i udvalgsbehandling,
forventer jeg, at Nye Borgerlige har en løsning på det. Det, som jo
også er interessant i det her spørgsmål, er, hvad der er indbefattet i
de 2 pct., og dermed hvor mange penge vi egentlig skal bruge.
NATO's generelle definition af forsvarsudgifter omfatter ifølge
Forsvarsministeriet udgifter, der er afholdt for at opfylde landets
egne væbnede styrkers behov, allierede styrker og/eller alliancens
behov. Om udgifterne er afholdt inden for eller uden for det nationa‐
le forsvarsbudget, er altså ikke afgørende. Fra 2023 kommer vi jo
nærmere de 2 pct., for man begynder at regne flere ting med, f.eks.
forsvarets indtægter fra salg af udfaset materiale og ejendomme,
hvilket er ca. 200 mio. kr. om året, sundhedsydelser i det almindelige
sundhedssystem til nuværende ansatte i forsvaret, hvilket også er
ca. 200 mio. kr., kompetencegivende civil uddannelse, hvilket er 50
mio. kr., og folkepension til tidligere personel i forsvaret, hvilket
er ca. 2,2 mia. kr. Beløbene vokser altså, og vi nærmer os altså en
definition på de 2 pct., som er nærmere resten af verdens. Nu fik
jeg at vide den anden dag ovre fra Dansk Erhverv, at USA har valgt
at tage forskning, der kan understøtte den grønne omstilling, med i
deres målinger af, hvor meget man giver til forsvaret, og det er jo
også noget, der er til gavn på tværs af samfundet.
Så jeg har egentlig en forventning om, at skulle det her komme
i udvalgsbehandling, vil vi godt debattere, hvad der skal med i de
2 pct., og hvad det så er, vi har behov for bagefter, og så må vi jo
se, hvor langt vi kommer. For det er jo fuldstændig rigtigt, som den
tidligere udenrigsminister sagde fra talerstolen for lidt siden, at der
står, at vi skal arbejde hen imod de 2 pct. Jeg vil ikke stå og skyde
forslaget ned, så jeg stiller mig måske en lille smule optimistisk i

41

forhold til beslutningsforslaget, men vi glæder os meget til, hvis det
skulle komme i udvalgsbehandling, at deltage i det og se, om vi også
kan stemme for det, når vi er færdige med behandlingen og har set
Nye Borgerliges bud på en finansiering. Mange tak.
Kl. 14:09

Første næstformand (Karen Ellemann):
Tak til ordføreren. Der er ønske om en kort bemærkning til ordfø‐
reren, og den er fra hr. Peter Seier Christensen, Nye Borgerlige.
Værsgo.
Kl. 14:09

Peter Seier Christensen (NB):
Tak, og tak for den positive modtagelse, i hvert fald i en vis grad,
og jeg skal da gerne komme med et forslag til finansiering. Om jeg
kan få andre partier med på vores forslag, må vi så tage, når vi
kommer til det. Ordføreren har tidligere udtalt, at Det Konservative
Folkeparti gerne stiller sig i første geled for at sikre, at vi lever op til
vores forpligtelser.
Kan ordføreren uddybe, hvad han konkret mener med det?
Kl. 14:10

Niels Flemming Hansen (KF):
Ja, det kan du tro at jeg vil. Vores forpligtigelser er jo beskrevet i
Wales Summit Declaration, hvor der står, at vi skal arbejde hen imod
2 pct. i 2024, og det er der ingen tvivl om vi naturligvis vil gøre.
Derudover har vi jo også stillet os i forreste geled, da vi har været
med i selve Arktisforhandlingen og den aftale, der der er indgået, på
1,5 mia., og jeg tror ikke, at ordføreren fra Nye Borgerlige kan sige,
i hvert fald med sandhed i stemmen, at Konservative ikke stiller sig
på forsvarets side.
Kl. 14:10

Første næstformand (Karen Ellemann):
Hr. Peter Seier Christensen.
Kl. 14:10

Peter Seier Christensen (NB):
Nej, det har jeg heller ikke påstået [lydudfald] ... tilfældet. Jeg kan
også læse mig frem til, at Det Konservative Folkeparti ønsker at op‐
hæve vores forsvarsforbehold i EU. Hvordan kan det hænge sammen
med, at vi skal bruge penge på EU og et forsvarssamarbejde i EU,
når vi ikke kan leve op til vores 2-procentsmålsætning i NATO?
Kl. 14:11

Første næstformand (Karen Ellemann):
Værsgo.
Kl. 14:11

Niels Flemming Hansen (KF):
Det er jo sådan – det er rigtigt – at der er snakket om, om vi
ikke skulle støtte en EU-hær, og hvorvidt vi skulle støtte specielt
grænsebevogtningen ind mod EU, og det er jo noget, som vi har
kigget på, og som vi kigger på, men det ændrer jo ikke ved de 2 pct.
For det, der er vigtigt i de 2 pct., er jo, hvor meget der er med. Altså,
hvor meget er man enige om skal med i de her 2 pct., hvor meget er
der så tilbage, og hvor meget har forsvaret brug for? Derfor også mit
spørgsmål til ministeren tidligere om, hvor meget ministeren mener
at der skal til. Og det er jo sådan set det, der er vigtigt.
Kl. 14:11

Første næstformand (Karen Ellemann):
Tak til hr. Niels Flemming Hansen. Der er ikke flere korte bemærk‐
ninger til den konservative ordfører, og den næste ordfører kommer
fra Liberal Alliance, og det er hr. Henrik Dahl. Velkommen.

42

Torsdag den 22. april 2021 (B 193)

Kl. 14:11

(Ordfører)
Henrik Dahl (LA):
Tak for ordet. Jeg havde tænkt mig at bruge min taletid på at være
ærlig, og det kan godt være, at det er lidt mærkeligt, at man skal
stå og reklamere for det fra Folketingets talerstol, men for nogle år
siden brugte jeg nogle få timer i medierne på at være ærlig lige efter
valget, og det ryddede simpelt hen hele sendefladen. Så det her med
at være ærlig er altså mange gange breaking news, når politikere er
det.
Det her med, at vi skal stræbe efter at bruge 2 pct. af bruttonatio‐
nalproduktet til forsvaret, er jo, som flere har været inde på, noget,
der går tilbage til 2014, og det var jo en helt anden verden, vi levede
i dengang. Det var et topmøde, der blev holdt i Newport i Wales den
4. og den 5. september 2014, og det var det sidste topmøde, hvor
Anders Fogh Rasmussen var generalsekretær for NATO, den danske
statsminister var Helle Thorning-Schmidt, og det mest højtstående
medlem af den amerikanske delegation var Barack Obama. Så det er
altså meget længe siden, og her er det ærlige: Jeg har simpelt hen
aldrig nogen sinde forstået, at skiftende danske regeringer, herunder
den, som mit parti selv har været med i, helt åbenlyst aldrig nogen
sinde har haft til hensigt at overholde den her aftale. Man har bare
ikke tænkt sig at overholde den, man har bare skrevet under på den,
og skidt med resten. Jeg kan godt forstå, at Helle Thorning-Schmidt
ikke kunne nå op på 2 pct., for hun havde kun et år til det, og så blev
der udskrevet valg, og så ved vi godt, hvordan det gik .
Men vi snakkede jo også udenom, da vi havde magten. Det var
jo klart for enhver, at det var ord og ord, men der var ikke nogen,
der havde tænkt sig at leve op til den her aftaler, og nu gentager
det sig. Vi er på den fjerde regering siden Walestopmødet, og det
lyder heller ikke, som om den for alvor har tænkt sig at leve op til
aftalen. Der bliver snakket om planer og analyser, men det er kun for
at camouflere, at man faktisk ikke rigtig har tænkt sig at gøre noget.
Og jeg tror faktisk ikke, at det er særlig befordrende for respekten
for folkestyret, at man snakker udenom på en måde, hvor alle og
enhver kan høre, at man snakker udenom. Det ord, jeg har mest lyst
til at bruge, må jeg ikke sige heroppe fra Folketingets talerstol, så jeg
vil bruge et andet ord, der starter med B, nemlig »bragesnak«, men
det er jo simpelt hen bragesnak, der kommer, og det går over min
forstand, at man kan blive ved med det. Har vi slet ikke nogen ære?
Jeg har nogle gange svært ved at se det.
For det, som jeg synes er problemet, er, at det ikke bare handler
om konkrete trusler, som FE kan fortælle os noget om, men at det jo
for det første handler om, at skiftende amerikanske administrationer
– og vi er oppe på den tredje, og to af dem har været demokratiske
– har gjort det klart, at balancen mellem USA og Europa i NATO
kommer til at forskyde sig af nogle meget grundlæggende årsager.
Forudsætningen for NATO's fortsatte beståen og for, at der er noget
indhold i artikel 5, er jo en mere ligelig byrdefordeling, og det synes
jeg burde være klart. Men situationen er jo også alvorlig, fordi den
internationale magtbalance er ved at forskyde sig. Den forskyder sig
mellem Rusland, Kina og NATO, og det her med en magtbalance,
der forskyder sig, er jo en meget, meget alvorlig sag. Jeg har sagt
det før her fra talerstolen, og jeg minder bare om det: Danmark
har verdens femtestørste handelsflåde, og det er ikke pr. noget, men
det er bare verdens femtestørste handelsflåde – punktum – der er
sørøvere, der er sejlads i Det Sydkinesiske Hav, der er masser af
problemer.
Så jeg forstår simpelt hen ikke, at vi i den grad snakker udenom.
Vi må snart til at snakke alvorligt om, at verden ændrer sig. Jeg tror,
at den eneste undskyldning, som jeg ikke har hørt for vores ustabile
forhold til NATO, er den, der lyder sådan her: Det er ikke dig, der er
noget i vejen med, NATO, det er bare mig. Men den kan vi jo måske

også bruge på et eller andet tidspunkt. Men vi bakker selvfølgelig
forslaget op. Tak for ordet.
Kl. 14:16

Første næstformand (Karen Ellemann):
Tak til ordføreren. Der er ønske om en kort bemærkning til hr. Peter
Seier Christensen, Nye Borgerlige. Værsgo.
Kl. 14:16

Peter Seier Christensen (NB):
Mange tak for talen, som jeg syntes var rigtig god, og tak for opbak‐
ningen til beslutningsforslaget.
Kl. 14:16

Første næstformand (Karen Ellemann):
Ordføreren.
Kl. 14:16

Henrik Dahl (LA):
Jeg opfatter det ikke som et spørgsmål, men som en kommentar. Så
det vil jeg gerne have lov at takke for.
Kl. 14:16

Første næstformand (Karen Ellemann):
Tak til hr. Henrik Dahl fra Liberal Alliance. Der er ikke flere korte
bemærkninger til ordføreren, og hermed kan jeg så give ordet til
ordføreren for forslagsstillerne, som er hr. Peter Seier Christensen,
Nye Borgerlige.
Kl. 14:16

(Ordfører for forslagsstillerne)
Peter Seier Christensen (NB):
Tak for ordet. Tak til forsvarsministeren for talen, og tak til alle
ordførerne for jeres ordførertaler. NATO-landene blev ved NATOtopmødet i Wales tilbage i 2014 enige: Hvert medlemsland – også
Danmark – forpligtede sig dengang til, at vi inden 2024 skulle have
et forsvarsbudget, der lød på 2 pct. af bnp. Sagen er sådan set meget
enkel: En aftale er en aftale, ikke mindst i denne tid – en tid præget
af trusler fra flere fronter og skiftende geopolitiske magtbalancer.
Det er afgørende, at vi i Danmark viser os ansvarsbevidste. Vi
skal vise, at Danmark er en forsvarsdygtig samarbejdsvillig og re‐
spekteret nation – en nation, der loyalt opfylder indgåede aftaler,
også aftaler indgået med NATO. NATO-samarbejdet må utvivlsomt
siges at udgøre garanten for Danmarks sikkerhed.
Danmarks sikkerhed garanteres dog ikke ved at lade andre i NA‐
TO-samarbejdet løfte vores byrde. I virkeligheden er Danmark ved at
løbe fra at kunne løfte vores forpligtelse i alliancen. Virkeligheden
er, at Danmark er et godt stykke fra at efterleve NATO-aftalen fra
Wales. I bedste fald taler vi om, at Danmarks forsvarsbudget i 2023
er på ca. 1,5 pct. af bnp. Danmark må og skal leve op til NATO's
forventninger til størrelsen på vores forsvarsbudget. Ellers er vi som
nation politisk og diplomatisk utroværdige i internationale sammen‐
hænge. Danmarks mangelfulde bidrag til NATO undskyldes jævnligt
med henvisning til de missioner, Danmark har taget del i. Det kom‐
penserer imidlertid ikke for vores utilstrækkelige forsvarsbudget.
I en rapport fra oktober 2020 rejser NATO da også en stærk kritik
af Danmarks fodslæberi. Skiftende amerikanske regeringer har hidtil
med skeptisk mine fulgt diskussionen om budgetternes størrelse. Jeg
forstår godt, hvis amerikanerne gerne ser, at Danmarks løfte fra 2014
om at betale til sin egen sikkerhed snart indfries, for hvordan kan vi
i Danmark ellers forvente, at USA skal indfri sit løfte om at hjælpe i
overensstemmelse med Atlantpagten? Det går begge veje.
Realiteten er, at Danmark lige nu ikke er i stand til at forsvare
sig selv på tilfredsstillende vis, slet ikke over for det trusselsbillede,
vi ser i verden i dag. Normalt vægter Folketinget internationale

Torsdag den 22. april 2021 (B 131)

aftaler meget højt, men lige her skal Danmark åbenbart ikke leve
op til vores internationale aftaler. Det er forbløffende, specielt når
det gælder landets sikkerhed. Jeg mener, at vi i Danmark skal styrke
vores forsvar. Vi skal snarest muligt have udbygget både flåde, hær
og flyvevåben, den militære efterretningstjeneste og øvrige dele af
forsvaret. Kun på den måde kan vi leve op til i NATO-forpligtelser‐
ne.
For Danmarks forsvar er ramt af flere forhold på en gang. NA‐
TO's forsvarsministre var i Wales enige om, at Danmark skulle prio‐
ritere tre forhold: Det drejer sig om opbygningen af en tung brigade,
hvilket vil sige en hær på 4.000-5.000 mand, Joint Intelligence, Sur‐
veillance and Reconnaissance-kapaciteter og antiubådskrigsførsel,
altså ASV-kapaciteter. Men det er ikke sket. Konsekvensen af de
manglende midler til forsvaret er, at Danmark ikke lige nu kan
udsende en tung brigade. Danmark mangler lige nu et efterretnings‐
billede på kamppladsen, og Danmark kan ikke lige nu bekæmpe
ubåde i Atlanten, Østersøen eller ved Arktis.
Det går ikke længere. Nye Borgerlige vil se resolut politisk hand‐
ling fra Folketingets side. Vores beslutningsforslag pålægger derfor
som nævnt regeringen at bruge 2 pct. af bnp på forsvaret i 2024.
Det vil være en samlet udgift på 47 mia. kr. svarende til en stigning
på 17 mia. kr. i forhold til det nuværende planlagte forbrug. Finan‐
sieringen er ligetil. De ekstra 17 mia. kr. kan eksempelvis følges på
følgende poster: Den samlede ulandsrammen, som er på 16,6 mia.
kr., og erhvervstilskud og subsidier, som er på 16,4 mia. kr. Det er
en del af Nye Borgerliges økonomiske politik at afskaffe de nævnte
udgifter. Så finansieringen er på plads. De nævnte besparelser mere
end dækker Danmarks behov. Og således kan vi i Danmark leve
op til vores NATO-forpligtelse i henhold til Walesaftalen. Danmark
kan ikke længere undslå sig 2-procentsmålsætningem. Danmark kan
ikke længere bortforklare det politiske fodslæberi. Folketinget burde
derfor træffe den rigtige beslutning om at efterleve 2-procentsmål‐
sætningen.
Tak for ordet.
Kl. 14:21

Første næstformand (Karen Ellemann):
Tak til ordføreren for forslagsstillerne. Der er et ønske om en kort
bemærkning til ordføreren, og den er fra hr. Christian Juhl, Enhedsli‐
sten. Værsgo.
Kl. 14:21

Christian Juhl (EL):
Jeg var tæt på at være chokeret. Vi streger lige udviklingsbistanden
med et pennestrøg i 2024. Det er ikke engang nok til den stigning.
Hvis det er den måde, som Nye Borgerlige vil finansiere det her
på, så vil det blive en farligere verden, vi ender med, for så vil der
være flere flygtninge, flere, der vil slås om de færre ressourcer, der
er, flere, der vil sulte. Og det vil sige, at vi vil få en verden, hvor
der i den grad er ustabilitet og usikkerhed. Og der vil også, for lige
at tale om den forfærdelige flygtninge- og indvandrerpolitik, som
forslagsstillerens parti har, komme en situation, hvor der bliver flere
flygtninge, mange flere flygtninge, altså hvis det er den måde, man
vil føre forsvars- og udenrigspolitik på.
Kl. 14:22

43

undersøgelser, og et gennemgående træk er, at de viser, at der ikke er
nogen langsigtet effekt. Så derfor er der ikke behov for pengene.
Kl. 14:22

Første næstformand (Karen Ellemann):
Hr. Christian Juhl.
Kl. 14:22

Christian Juhl (EL):
Nu er vi vist derude, hvor jeg i hvert fald opgiver at argumentere,
hvis alle eksperter siger sådan. Det er jo ikke rigtigt. Det er notorisk
usandt. Ordføreren sagde også, at vi skulle være loyale over for de
indgåede aftaler. I øjeblikket handler det mest om en af de vigtigste
aftaler for at få en sikker og levedygtig verden, nemlig klimaaftaler‐
ne fra Paris. Dem overholder vi ikke, og med det tempo, vi har på i
øjeblikket, kommer vi sandsynligvis ikke til at overholde dem. Var
det ikke en god idé, at man overholdt den slags aftaler, som reelt
ville skabe en bedre og fredeligere verden?
Kl. 14:23

Første næstformand (Karen Ellemann):
Ordføreren.
Kl. 14:23

Peter Seier Christensen (NB):
Det mener jeg nu i høj grad Danmark er på vej til at gøre, hvis
ikke vi allerede gør det. Jeg kan da sagtens finde dokumentation
frem for den udtalelse, jeg er kommet med. Størstedelen af de under‐
søgelser, der er lavet, viser, at der ikke er nogen langsigtet effekt af
udviklingsbistand. Der er nogle færre undersøgelser, der viser, at det
har en decideret negativ effekt, og så er der igen også nogle færre
undersøgelser, der viser, at det har en positiv effekt. Men de fleste,
langt størstedelen, viser, at det ikke har nogen langsigtet effekt.
Kl. 14:24

Første næstformand (Karen Ellemann):
Tak til ordføreren for forslagsstillerne. Der er ikke flere korte be‐
mærkninger til ordføreren. Jeg vil bare lige bede ordføreren om at
gøre talerstolen klar til næste runde. Mange tak for det. Da der ikke
er flere, der har bedt om ordet, er forhandlingen sluttet.
Jeg foreslår, at forslaget henvises til Forsvarsudvalget. Hvis ingen
gør indsigelse, betragter jeg det som vedtaget.
Det er vedtaget.

Det næste punkt på dagsordenen er:
15) 1. behandling af beslutningsforslag nr. B 131:
Forslag til folketingsbeslutning om en uafhængig advokatun‐
dersøgelse af sager, hvor Folketinget har udtalt kritik af mini‐
stre.
Af Morten Messerschmidt (DF) m.fl.
(Fremsættelse 27.01.2021).
Kl. 14:24

Første næstformand (Karen Ellemann):
Ordføreren.
Kl. 14:22

Peter Seier Christensen (NB):
Jeg ved ikke, om det var et spørgsmål, men jeg er selvfølgelig
helt uenig i betragtningerne. Alle undersøgelser viser, at langsigtet
ulandshjælp ikke har nogen varig effekt. Der er lavet masser af

Forhandling
Første næstformand (Karen Ellemann):
Der er som bekendt ingen minister på dette område, da det er Fol‐
ketingets eget ansvar, så jeg vil naturligvis lytte opmærksomt til
debatten om forslaget.

44

Torsdag den 22. april 2021 (B 131)

Forhandlingen er åbnet, og den første, der får ordet, er Socialde‐
mokratiets ordfører hr. Jeppe Bruus.
Kl. 14:25

(Ordfører)
Jeppe Bruus (S):
Tak for det, formand. Dansk Folkeparti har udarbejdet et forslag
til folketingsbeslutning om en uafhængig advokatundersøgelse af
sager, hvor Folketinget har udtalt kritik af ministre. Folketinget skal
altså beslutte at iværksætte en uafhængig advokatundersøgelse af
ministerkritik for at få kortlagt den praksis, Folketinget hidtil har
anlagt vedrørende ministeransvarlighedsloven. DF ønsker altså en
advokatundersøgelse, som skal undersøge alle de sager, hvor en
minister har modtaget kritik, f.eks. i form af en såkaldt næse, siden
1990.
I beslutningsforslaget opremser Dansk Folkeparti så en række af
de her sager som bemærkninger til forslaget, og formålet er altså
at få undersøgt den praksis, som Folketinget har anlagt i de her
sager, også hvad vedrører sager, hvor der ikke er anlagt rigsretssager.
Vi skal herunder fra Folketingets side skal bede en advokat om at
undersøge, om sagerne kunne have ført til en rigsret; og minsandten
om ikke også advokaten skal tage stilling til, om sagerne burde have
ført til en rigsret.
Det korte svar er vel: Ja. I princippet kunne alle 59 sager have
ført til en rigsret, hvis Folketinget ønskede det, for det er jo helt
op til Folketinget at vurdere, om der er grundlag for at rejse en
tiltale. Det kan Folketinget i princippet gøre uden nogen former for
yderligere undersøgelser på bagsiden af en serviet, hvis Folketinget
ønsker det. Og det har Folketinget så gjort. I alle de sager, som
Dansk Folkeparti refererer til, har Folketinget jo udtalt kritik, og
man har jo så ikke vurderet, at der var grundlag for at rejse tiltale
ved en rigsret.
Dermed, må jeg sige, synes grundlaget for at bruge penge, skatte‐
borgernes penge, på at iværksætte en sådan undersøgelse noget nær
spild af tid, for der er jo sådan set brugt tid og energi og flid på
at forholde sig til alle de sager, som Dansk Folkeparti ønsker skal
undersøges, og derfor kan Socialdemokratiet ikke støtte forslaget,
som det ligger her.
Kl. 14:27

Første næstformand (Karen Ellemann):
Tak til ordføreren. Der er ønske om en kort bemærkning til ordfø‐
reren, og den er fra hr. Morten Messerschmidt, Dansk Folkeparti.
Værsgo.
Kl. 14:27

Morten Messerschmidt (DF):
Tak for at redegøre for forslaget. Når vi har fremsat det her, er det
jo på baggrund af, at bl.a. hr. Jeppe Bruus og et flertal i Folketinget
i februar besluttede at indlede en rigsretssag mod fru Inger Støjberg
for et forhold, som vi i hvert fald er nogle, der mener er helt nede i
det samme petitstof som de sager, der er nævnt i beslutningsforslaget
her. Og der kunne det jo være rart at få kortlagt, hvad det er for en
praksis, Folketinget de seneste 30 år – sådan en mands minde-perio‐
de – har anvendt netop for at understrege, hvor særegen situationen
omkring fru Inger Støjberg er.
Det, jeg vil spørge hr. Jeppe Bruus om, er, om ikke han kan
bekræfte, at der jo i ministeransvarlighedslovens indledende bestem‐
melser dog er en afgrænsning af, hvad ministre kan tiltales for ved
Rigsretten.
Kl. 14:28

Første næstformand (Karen Ellemann):
Ordføreren.

Kl. 14:28

Jeppe Bruus (S):
Jeg må tilstå, at jeg ikke på stående fod kan de indledende bemærk‐
ninger til ministeransvarlighedsloven. Det er jo rigtigt nok, at der er
en række paragraffer, som jo definerer, hvad det er, loven går ud på,
og hvad det er for et ansvar, man har som minister, og at man derfor,
hvis man overtræder de paragraffer, gør sig skyldig i at overtræde
ministeransvarlighedsloven.
Kl. 14:28

Første næstformand (Karen Ellemann):
Hr. Morten Messerschmidt.
Kl. 14:28

Morten Messerschmidt (DF):
Det var også fjollet at bruge første spørgsmål på et faktuelt spørgs‐
mål – jeg kunne bare have nævnt § 5 og så medvirkenbestemmelsen
i § 3. Det, jeg vil hen til, hr. Jeppe Bruus, er, om ikke hr. Jeppe Bruus
erkender, at der er nogle sager blandt de 60, som bliver nævnt i be‐
slutningsforslaget her, der kunne være faldet ud til at være indenfor
ministeransvarlighedsloven, og at der nogle, der ikke kunne, og at
det på det grundlag ville være rart for Rigsretten at vide, når man
skal behandle, hvorvidt fru Inger Støjberg er inden for eller uden for
ministeransvarlighedsloven, hvad det er for en standard, Folketinget
har anlagt ved de foregående 60 næser, der er blevet givet?
Kl. 14:29

Første næstformand (Karen Ellemann):
Ordføreren.
Kl. 14:29

Jeppe Bruus (S):
Jo, det kan man jo sætte sig for at kortlægge. Man kan bede en
historiker om at gøre det osv., men at bede en advokat om at under‐
søge, om der burde have været ført en rigsretssag, synes jeg virker
lidt absurd, al den stund at Folketinget i hvert eneste tilfælde af de
sager, der er nævnt, jo har taget den stilling, har gjort boet op, gjort
regnebrættet op og udmålt den konsekvens, som det skulle have over
for den givne siddende minister. Og i princippet, som jeg sagde før,
kan Folketinget jo beslutte at rejse en rigsretssag på baggrund af en
hvilken som helst henvendelse eller på baggrund af et borgerforslag,
hvis Folketinget ønsker det. Det står Folketinget frit for. De sager,
der er nævnt her, har jo det tilfælles, at de er blevet undersøgt og har
været genstand for en politisk proces osv.
Kl. 14:30

Første næstformand (Karen Ellemann):
Tak til hr. Jeppe Bruus. Der er ikke flere korte bemærkninger til
ordføreren. Den næste ordfører kommer fra Venstre, og det er hr.
Karsten Lauritzen. Velkommen.
Kl. 14:30

(Ordfører)
Karsten Lauritzen (V):
Tak, og også tak til den tidligere ordfører for den grundige afsprit‐
ning. Der er blevet redegjort for B 131 af Dansk Folkeparti, som er
forslag til folketingsbeslutning om en uafhængig advokatundersøgel‐
se af sager, hvor Folketinget har udtalt kritik af ministre. Det er ikke
for at drille, jeg siger det, men det er vel et drilleforslag, som Dansk
Folkeparti har fremsat for at illustrere en pointe, og den pointe når
hr. Morten Messerschmidt nok til, når han får ordet. Men jeg vil gæt‐
te på, at pointen er, at i en anden sag, vi tidligere har behandlet, har
flertallet i Folketinget på baggrund af en kommissionsundersøgelse
valgt at rejse en sag ved Rigsretten, og det, der er Dansk Folkepartis

Torsdag den 22. april 2021 (B 131)

pointe, er, hvorfor man ikke har gjort det i mange andre sager. Det
vil man gerne have undersøgt.
Der skal jeg sige til hr. Morten Messerschmidt og Dansk Folke‐
parti – det tror jeg nu godt at Dansk Folkeparti er klar over i forvejen
– at vi har et system til sådan noget. Hvis en minister ikke har gjort
det, som vedkommende skal, er der et politisk system for det, og
der er grader af kritik, herunder at give en næse. Jeg er i øvrigt selv
nævnt i beslutningsforslaget, fordi jeg i min tid som skatteminister
fik en næse for ikke at have udleveret nogle papirer hurtigt nok til
Skattekommissionen, og den næse tog jeg naturligvis imod, og jeg er
også enig i kritikken, som var berettiget. Der kan være andre sager,
hvor et flertal i Folketinget mener, at sagen er så alvorlig, at den skal
have politiske konsekvenser. Det vil typisk være, at en minister skal
gå af. Det skete for hr. Morten Bødskov, da han var justitsminister.
Det er også en af de sager, der er nævnt. Så mange af sagerne har
haft konsekvenser og er blevet håndteret politisk. I nogle sager har
mit parti ikke ment, at der var grundlag for at udtale kritik, i andre
sager har vi ment, at ministeren skulle gå af. Sådan er det.
Der er også sager, der førte til, at der blev nedsat en kommission.
Når man beslutter at nedsætte en kommission, bevæger en sag sig
fra at blive håndteret politisk til at blive juridisk. Det gør den typisk,
fordi man undersøger en ministers embedsførelse og også embeds‐
mænds embedsførelse. Der er et system for embedsmændene. For
dem, der er ansat som tjenestemænd, er der nogle tjenestemandsretli‐
ge konsekvenser, hvis man ikke har overholdt lovgivningen og man
har gjort noget forkert og der er udtalt kritik af en kommission. Hvis
der er kritik af den minister, der bliver stillet for en kommission, er
der en række sanktionsredskaber, og en af dem er – og det er den
ultimative – en rigsret.
I Venstre støtter vi ikke, at man går alle de her gamle sager igen‐
nem, for de fleste af dem har jo netop haft en konsekvens. I mange
tilfælde er ministrene gået af. Jeg tror, at vi i nogle af sagerne ville
have haft det ønske, at der skulle have været nedsat en kommission,
dengang vi behandlede sagerne. Det kan man jo principielt gøre
igen, men det giver ikke meget mening. Det gør det heller ikke,
fordi vi har en forældelsesfrist i ministeransvarlighedsloven på 5 år,
og der vil i mange af de her sager være indtruffet forældelse. Så
er vi i øvrigt af den opfattelse, at vi skal lave den forældelsesfrist
om, men det skal gøres fremadrettet og ikke bagudrettet, ligesom vi
heller ikke lovgiver med tilbagevirkende kraft over for borgere og
virksomheder.
Så vi har også i Venstre forstået pointen, hr. Morten Messer‐
schmidt, og selv om der givetvis er en pointe, er det ikke en pointe,
der overbeviser os i Venstre om, at vi skal støtte beslutningsforsla‐
get, som det ligger.
Kl. 14:34

Fjerde næstformand (Trine Torp):
Tak for det. Og der er en kort bemærkning fra hr. Morten Messer‐
schmidt.
Kl. 14:34

Morten Messerschmidt (DF):
Det er rart at vide, at pointen er modtaget. Det, som det jo grundlæg‐
gende handler om, er at finde ud af, hvad feltet er for at vurdere
den tiltaltes forsæt. Altså, jeg går ud fra, at hr. Karsten Lauritzen
som en af dem, der anklager fru Inger Støjberg, mener, at hun har
begået en forsætlig overtrædelse af ministeransvarlighedsloven. Og
det er jo der, hvor det er interessant at finde ud af, hvad det så er,
at man tidligere har vurderet i andre sager. Og der, hvor jeg måske
ikke helt forstår hr. Karsten Lauritzens tale og kan være bange for,
om der er noget, der ikke er sivet helt over til Venstres gruppelokale,
er det her med, at man ikke behøver at få nogen til at vurdere det
på ny, for da hr. Karsten Lauritzen stemte for rigsretssagen mod
fru Inger Støjberg, var det jo på baggrund af, at man havde spurgt

45

et advokatkontor, om de ville anbefale eller de mente, at der var
grundlag for en sag. Så det er jo sådan set den samme proces, som
vi ønsker her, vel vidende at der selvfølgelig er tale om forældelser
og alle de her ting, men dog alligevel for at få klarlagt forståelsen af
forsættet i ministeransvarlighedsloven.
Kl. 14:35

Fjerde næstformand (Trine Torp):
Ordføreren.
Kl. 14:35

Karsten Lauritzen (V):
Ja, tak. Altså, det kan man som sagt vælge at gøre. Jeg mener – og
det er Venstres holdning, og jeg tror, at der er en del andre partier,
der vil dele den holdning – er det måske ikke er det klogeste sted
at bruge skatteborgernes penge, altså til at få undersøgt nogle sager,
hvor der alligevel er indtrådt forældelse. Og i mange af sagerne
har man taget en politisk konsekvens af den kritik, der har været. I
forhold til Instrukskommissionens rapport peger den jo desværre på,
at efter Instrukskommissionens vurdering og efter landsdommerens
vurdering er lovgivningen ikke overholdt i fru Inger Støjbergs tilfæl‐
de. Så spørger Folketinget to uvildige advokater: Er der grundlag for
at indlede en rigsretssag, altså er der nok indhold i det her? Og det
vurderer de to advokater at der er. Så er det Venstres opfattelse – selv
om vi er delt i forhold til spørgsmålet om Venstres partis holdning –
at så er det meget svært bare at sige, at den sag skal vi ikke forfølge.
Og derfor stemte vi også for en rigsretssag.
Kl. 14:36

Fjerde næstformand (Trine Torp):
Hr. Morten Messerschmidt.
Kl. 14:36

Morten Messerschmidt (DF):
Jeg går ud fra, at ordføreren er enig i princippet om lighed for loven.
Og derfor er det vel ikke rimeligt, at fru Inger Støjberg selv skal
foretage en sådan undersøgelse eller hendes forsvar skal foretage en
sådan undersøgelse af alle de gange, hvor en minister har modtaget
kritik. Altså, vil det ikke være rimeligt at få det kortlagt, sådan at
hun med sikkerhed kan sige, at her er der 20 sager, der kunne –
for nu at sige noget hypotetisk – have ført til en rigsretssag, hvor
forsættet tydeligvis er større end det, der kan godtgøres i hendes sag?
Kl. 14:37

Fjerde næstformand (Trine Torp):
Ordføreren.
Kl. 14:37

Karsten Lauritzen (V):
Jamen altså, jeg går ind for lighed for loven, men det system, vi
har for sanktioner, hvis en minister gør noget, som ministeren ikke
skal, er jo helt specielt, og derfor er det anderledes end straffeloven.
Og først så håndterer man en sag politisk, hvor en minister typisk
ville gå af. Der kan man sige, at det har fru Inger Støjberg jo ikke
ønsket i den her sag, og hun erkender mig bekendt ikke at have
gjort noget som helst forkert. Hvis man var nået til den erkendelse,
kunne det være, at et flertal i Folketinget ikke havde valgt at lave
en kommissionsundersøgelse, og at vi ikke var endt i en rigsretssag.
Så der er forskel på sagerne, og derfor bliver de også behandles
forskelligt.
Kl. 14:38

Fjerde næstformand (Trine Torp):
Tak til ordføreren. Der er ikke flere korte bemærkninger, og den
næste ordfører er fra SF. Værsgo til fru Karina Lorentzen Dehnhardt
fra Socialistisk Folkeparti.

46

Torsdag den 22. april 2021 (B 131)

Kl. 14:38

(Ordfører)
Karina Lorentzen Dehnhardt (SF):
Tak for ordet. Dansk Folkeparti ønsker, at et uvildigt, passende og
respekteret advokatkontor bliver udpeget til at gennemgå de 59 sag‐
er, hvor Folketinget igennem tiden har rejst kritik af ministre.
Som vi forstår forslaget, ønsker Dansk Folkeparti at undersøge,
om der er en praksis for, hvornår en ministers gerninger eller uger‐
ninger er så alvorlige, at de kan føre til en rigsretssag – måske
foranlediget af Folketingets beslutning om at rejse en rigsretssag
mod Inger Støjberg.
Formålet er egentlig interessant, for hvornår er noget slemt nok
til, at det kan føre til en rigsretssag? Men svaret er jo nok givet
på forhånd: Det er der ikke et svar på. For det er politik. Det er
Folketinget, der beslutter, om der skal laves en advokatundersøgelse,
det er Folketinget, der beslutter, om der skal laves en kommissions‐
undersøgelse, det er Folketinget, der beslutter, om der skal rejses
en rigsretssag. Og Folketinget ændrer sig, magtforholdene ændrer
sig, debatten ændrer sig, nogle partier bliver større, andre bliver
mindre. I partierne bliver politikerne skiftet ud, flertallene skifter,
folkestemningen skifter, og alle de faktorer og sikkert mange flere er
afgørende for, hvad konsekvensen bliver, når en minister begår nogle
handlinger, som Folketinget er kritisk over for.
Sådan vil det nok også være i fremtiden. Hvis flertallet ikke var
skiftet i 2019, var der måske aldrig blevet nedsat en kommission om
at undersøge den ulovlige instruks, og uden kommissionen havde der
heller ikke været en rigsret nu. Den tidligere statsminister besluttede
at stemme imod en rigsret, men Venstre besluttede sig for at være
for. Dansk Folkeparti besluttede sig for at være imod, Konservative
besluttede sig for at være for. Men havde det været for 4 år siden –
eller om 4 år – kunne situationen have været anderledes.
Det, jeg prøver at sige, er, at det nok er tæt på umuligt at eta‐
blere en praksis for, hvilke konsekvenser det skal have, når der er
utilfredshed med en minister. For det er politik, og det afhænger af,
hvad det er for nogle politikere, der til enhver tid sidder.
Derfor kan vi heller støtte forslaget, for vi mener ikke, det er
pengene værd at bruge dem på en masse dyre advokater, som skal
gennemgå sagerne for at vise, at der ikke har været en praksis, og at
det er politik, der afgør, hvornår der kommer en rigsret. De penge er
bedre brugt på noget andet.
Til gengæld synes vi, det er en spændende debat, og vi synes
egentlig også, det er fint at få en mere etableret praksis for, hvad
der sker, når Folketinget er utilfreds med en ministers gerninger, og
derfor er vi sådan set også meget tilfredse med at have fået etableret
et granskningsudvalg, hvor partier på tværs af folketinget kan beslut‐
te at tage forskellige redskaber i brug. Praksis vil i fremtiden være,
at når der er en sag, bør den undersøges, og så starter granskningsud‐
valget med et lukket samråd. Og så kan de beslutte at lave nogle
advokatundersøgelser og til sidste en kommissionsundersøgelse. Jeg
tror, at sådan et udvalg kan skabe en mere etableret praksis og forhå‐
bentlig også et bedre samarbejde på tværs af Folketingets partier om
at kontrollere regeringen.
Men selv i det udvalg er det jo i sidste ende også politik. For det
er partierne, som skal blive enige om at tage redskaberne i brug, og
der vil det jo sommetider kræve, at partierne accepterer at få noget
undersøgt, som de måske ikke selv ser som et problem.
F.eks. ville det jo have været interessant, at Dansk Folkeparti i
dag i et granskningsudvalg ville have stemt for en kommissionsun‐
dersøgelse vedrørende den ulovlige instruks, ligesom vi har stemt for
at få undersøgt forløbet om aflivningen af mink.
Nå, men vi glæder os til at følge granskningsudvalgets arbejde,
og vi glæder os over, at det nu er etableret. Og det giver Folketinget
flere muskler over for den til enhver tid siddende regering. Men vi

mener altså ikke, at der er behov for den advokatundersøgelse, som
Dansk Folkeparti ønsker, og derfor stemmer vi nej til forslaget.
Kl. 14:42

Fjerde næstformand (Trine Torp):
Tak for det. Der er en kort bemærkning. Hr. Morten Messerschmidt.
Kl. 14:42

Morten Messerschmidt (DF):
Men nu er det 60 næser, der er blevet givet de sidste 30 år – fordi
udenrigsministerens håndtering af respiratorsagen i forhold til Italien
har føjet sig til. Så vi er oppe på 60 næser. Og det, som jeg jo synes
er interessant, er, at i flere af de forhold, vil der formodentlig være
begået noget med en større grad af forsæt end det, som det vil kunne
bevises at fru Inger Støjberg har gjort i forhold til det, der kaldes In‐
strukskommissionen eller barnebrudskommissionen. Jeg mener, der
er flere professorer, der har været ude og tale om et eventualitetsfor‐
sæt, altså helt nede i den laveste grad, hvor man bare accepterer
risikoen for, at der kan ske et brud på reglerne.
Så derfor vil jeg spørge, om fru Karina Lorentzen Dehnhardt
finder det rimeligt, hvis fru Inger Støjberg ved rigsretten dømmes for
et eventualitetsforsæt, samtidig med at andre ministre altså har be‐
gået overtrædelser af ministeransvarlighedsloven med klart grovere
forsæt, f.eks. fru Birthe Rønn Hornbech, da hun var integrationsmi‐
nister. Er det rimeligt?
Kl. 14:43

Fjerde næstformand (Trine Torp):
Ordføreren.
Kl. 14:43

Karina Lorentzen Dehnhardt (SF):
Nu vil jeg ikke forhåndsdiskontere, hvad rigsretten kommer frem
til. Det må vi jo se, og det blander jeg mig slet ikke i. Jeg vil da
ikke afvise, at det kunne have været endt et andet sted, hvis nu
Dansk Folkeparti havde taget konsekvensen af det før 2019, hvor
magten skiftede. Jeg vil da ikke afvise, at det her så var endt i en
næse til Inger Støjberg. Men sådan endte det jo lige præcis ikke. Og
derfor blev der nedsat en kommission, og da vi havde de to uvildige
advokaters vurdering af det, synes jeg ikke, vi havde andet valg end
at rejse en rigsretssag, for de sagde, at der er materiale nok til det.
Skulle vi så have kigget den anden vej og sagt: Det gør vi ikke? Det
mener jeg er ulogisk.
Kl. 14:44

Fjerde næstformand (Trine Torp):
Hr. Morten Messerschmidt.
Kl. 14:44

Morten Messerschmidt (DF):
Så det krænker ikke fru Karina Lorentzen Dehnhardts retsbevidsthed
at vide, at der kan være, her i landet, sager, hvor man ikke straffer
for et forsætligt forhold, men ender med at straffe en minister for et
f.eks. uforsætligt forhold?
Kl. 14:44

Fjerde næstformand (Trine Torp):
Ordføreren.
Kl. 14:44

Karina Lorentzen Dehnhardt (SF):
Jeg tror bare, jeg vil gentage det, der er mit svar: Det er politik,
hvordan man vælger at reagere i Folketinget. Jeg må også bare sige,
at Dansk Folkeparti kunne have været lidt mere konsekvente, hvis
man er utilfreds med, at Inger Støjberg nu er havnet i en rigsretssag.
Havde man reageret på det dengang, og det havde man alle mulighe‐

Torsdag den 22. april 2021 (B 131)

der for, jamen så var sagen måske endt anderledes i dag. Man kan
ikke på forhånd sige, hvordan en sag ender. Men det er jo klart, at
når man får nedsat en kommission som siger, at der er begået noget
ulovligt, og man får nogle advokater, der vurderer, at der kan rejses
en sag, så mener jeg faktisk også, man har en forpligtelse til at gøre
det.
Kl. 14:45

Fjerde næstformand (Trine Torp):
Tak til SF's ordfører. Der er ikke flere korte bemærkninger. Den
næste ordfører er fra Det Radikale Venstre, og det er hr. Rasmus
Helveg Petersen. Værsgo.
Kl. 14:45

(Ordfører)
Rasmus Helveg Petersen (RV):
Tak. Tak for forslaget. Også tak til SF's ordfører for en, synes jeg,
glimrende fremstilling af det politiske element i de her undersøgel‐
ser.
DF's forslag er bagudskuende og lidt kontrafaktisk – kunne der
have været en rigsret i de her næsesager; burde der have været det?
Men Folketinget har i hvert af de nævnte tilfælde kritiseret, og de
har også ment, at kritikken var den passende sanktion. Der er uddelt
næser, der er foretaget ministerafgange, der er nedsat kommissioner.
Det har været det givne politiske flertal på tidspunktet, der har ud‐
målt sanktionen, og sådan er det system, der er valgt. Hvis man
skulle have et eller andet med en strengere lighed for loven end en
politisk vurdering, skulle man over i det tyske system med en slags
bundesverfassungsschutz.
Vi kan ikke støtte det her forslag. Vi føler ikke, at det er pengene
værd at lave den her undersøgelse, eftersom hver og en af disse
sager er blevet vurderet af et Folketing og konsekvensen er blevet
udmålt af bemeldte Folketing. Tak.
Kl. 14:46

Fjerde næstformand (Trine Torp):
Tak for det. Hr. Morten Messerschmidt har en kort bemærkning.
Kl. 14:46

Morten Messerschmidt (DF):
Men hr. Rasmus Helveg Petersen har jo været med til at sikre, at fru
Inger Støjberg nu skal for en rigsret. Er det så ikke i det lys relevant
at finde ud af: Hvad er egentlig den ramme, den toleranceramme,
hvis vi skal kalde den det, som man i bare de seneste 30 år har
anvendt og har lagt ned over andre ministre, der har forbrudt sig
mod ministeransvarlighedsloven? Hvorfor er det ikke relevant? Eller
rettere, for det er jo hævet over enhver tvivl, at det er relevant: Hvor‐
for er det fru Inger Støjbergs opgave at skulle sandsynliggøre det?
Burde vi ikke i folkestyrets og i retssamfundets ånd sørge for, at det
blev gjort klart, hvad forsætsgraden eller vurderingen har været af de
foregående sager, hvor man ikke har valgt at rejse rigsretssager?
Kl. 14:47

Fjerde næstformand (Trine Torp):
Ordføreren.
Kl. 14:47

Rasmus Helveg Petersen (RV):
Tak. Jamen der foreligger en politisk vurdering, som jo endda er
skiftet ved valget i 2019, hvor man så Inger Støjbergs sag i ét lys før
2019 og i et andet lys efter. Så på den måde er der grundlæggende
tale om en politisk og ikke en juridisk vurdering af nogle af de
forhold, der gør sig gældende. Og det vil også ganske rigtigt betyde,
af strafudmålingen er forskellig, og at der er folk, der aldrig har
hørt nærmere for deres eventuelle overtrædelser af ministeransvar‐

47

lighedsloven, og folk, der har. Så det er ikke et retfærdigt system, vi
har skruet sammen. Men jeg kan ikke se, at den her advokatundersø‐
gelse kan afhjælpe det.
Kl. 14:47

Fjerde næstformand (Trine Torp):
Hr. Morten Messerschmidt.
Kl. 14:47

Morten Messerschmidt (DF):
Jamen hvorfor har hr. Rasmus Helveg Petersen så stemt for, at det
var et advokatkontor, der skulle vurdere sagen, forud for at hr. Ras‐
mus Helveg Petersen stemte ja til at rejse rigsretssagen mod Inger
Støjberg?
Kl. 14:48

Fjerde næstformand (Trine Torp):
Ordføreren.
Kl. 14:48

Rasmus Helveg Petersen (RV):
Jamen jeg var rigtig glad for at stemme for rigsretssagen mod fru
Inger Støjberg på basis af den advokatundersøgelse, som kom på
basis af den kommissionsundersøgelse, der var rejst, fordi det blev
godtgjort, at der var tale om strafferetlige overtrædelser i fru Inger
Støjbergs ageren.
Kl. 14:48

Fjerde næstformand (Trine Torp):
Tak for det. Der er ikke flere korte bemærkninger. Tak til Det Radi‐
kale Venstres ordfører. Den næste ordfører er hr. Peder Hvelplund fra
Enhedslisten. Værsgo.
Kl. 14:48

(Ordfører)
Peder Hvelplund (EL):
Tak for det, formand. Ministre skal holde loven, og nu citerer jeg
fra Dansk Folkepartis hjemmeside, hvor hr. Kristian Thulesen Dahl
skriver: »Men når Folketinget skal sanktionere, at en minister eller
hendes system ikke har holdt reglerne til punkt og prikke, skal alvo‐
ren selvsagt vurderes.«
Det er et udsagn, jeg er fuldstændig enig i. For det er jo en
grundsten i demokratiet, at ministrene overholder lovgivningen, og
jeg er glad for, at Dansk Folkeparti nu er begyndt at gå meget op i,
at ministrene også gør det, efter at vi har fået en socialdemokratisk
regering.
Jeg må også sige, at det ærgrer mig noget, at det ikke forholdt
sig på præcis samme måde, da Dansk Folkeparti var fundamentet
for den tidligere regering. Selv i dag, hvor der foreligger en kom‐
missionsrapport og en advokatundersøgelse, der vurderer, at der er
grundlag for en rigsretssag, vil Dansk Folkeparti stadig væk ikke
anerkende, at sagen vedrørende den ulovlige instruks var alvorlig.
Det er, som om der for Dansk Folkeparti gælder en dobbeltstandard,
som gør, at hvis de er enige i den førte politik, må ministrene hjer‐
tens gerne bryde loven, men er de uenige, skal ministrene overholde
hvert et komma i lovgivningen. Det er en dobbeltstandard, som jeg
ganske enkelt ikke forstår. Uanset om man er enig i den førte politik,
uanset om man er enig eller uenig i udfaldet af en sag, og uanset
om man er gode venner med en minister, så skal en minister altid
og uden undtagelse overholde lovgivningen. Hvis der sker fejl, for
det kan jo ske, så skal man tage ansvar for fejlen, og man skal ikke
ignorere det. Fejl kan naturligvis tilgives, hvis de anerkendes, men
en fejl, der ikke anerkendes, er det jo svært at tilgive.
Dansk Folkeparti var ikke langsomme til at kalde det spild af
skattekroner at indlede en rigsretssag. Og det er en dyr omgang,

48

Torsdag den 22. april 2021 (B 131)

det kan vi godt blive enige om. Men det kunne have været løst
parlamentarisk, hvis Dansk Folkeparti havde taget ansvar dengang
og givet ministeren en sanktion. Men fordi man valgte ikke at gøre
det, står vi i den situation, vi har stået i her i februar måned, da
Folketinget vedtog at indlede en rigsretssag. Det at lave en advoka‐
tundersøgelse af samtlige situationer, hvor ministre har fået udtalt
kritik eller er blevet væltet, mener jeg er ude af proportioner. De har
jo netop fået en sanktion, og så kan vi også, hvis vi skal tale om
at bruge skatteydernes penge, vurdere, om de omkostninger står mål
med det, man ville få ud af det.
Men lad os i stedet for være enige om, at hvis det er sådan, at mi‐
nistre ikke overholder loven, så skal der naturligvis udtales en sank‐
tion. Jeg glæder mig derfor også til at se det samme engagement,
som Dansk Folkeparti har haft omkring minksagen og omkring ef‐
terretningstjenesternes sikkerhedsvurdering, blive ført videre, hvis
det en dag skulle ske, at vi får en borgerlig regering igen.
Så for lige at konkludere på den undersøgelse, Dansk Folkeparti
gerne vil have igangsat, kan jeg sige, at Folketingets praksis er, at
man sanktionerer ministre, når og hvis de overtræder loven. Det kan
man vælge at gøre straks, men hvis man vælger at trække det så
langt, at der når at komme et nyt valg, så må sanktionerne jo vurde‐
res derefter, og det kan så ende med, at det bliver til en rigsretssag.
Enhedslisten kan derfor ikke støtte forslaget.
Kl. 14:52

Fjerde næstformand (Trine Torp):
Tak. Der er en kort bemærkning. Hr. Morten Messerschmidt.
Kl. 14:52

Morten Messerschmidt (DF):
Jeg må sige, at jeg synes, det er en lidt fad kritik, som jo ikke kun
hr. Peder Hvelplund, men også andre af socialisterne har rettet ved
at sige, at det var Dansk Folkepartis skyld. Jeg vil næsten tillade
mig at sige, at Dansk Folkeparti har været de mest konsistente i det
her spørgsmål, al den stund vi ikke finder, at fru Inger Støjberg har
gjort noget forkert, og derfor hverken stemte for, at hun skulle have
kritik, eller at der skulle være en undersøgelseskommission, eller at
der skulle være en rigsret. Der, hvor man må kunne rette en kritik, er
da mod dem, der først har holdt hånden over fru Inger Støjberg og
så sidenhen stemt for en rigsret – hvis jeg må have lov til at komme
med den indvending over for ordføreren.
Nå. Det, jeg især vil spørge til, er, at ordføreren siger, at man
skal undgå dobbeltstandarder. Jeg er meget enig. Hele det her forslag
handler jo om at undgå dobbeltstandarder, sådan at vi ikke får dømt
en person ved rigsretten for forhold, som måtte være mindre brud
på ministeransvarlighedsloven end det, som andre ministre tidligere
ikke er blevet dømt for. Så hvis ordføreren som jeg er optaget af
at undgå dobbeltstandarder, vil det så ikke være det mest logiske at
stemme for det her forslag?
Kl. 14:53

Fjerde næstformand (Trine Torp):
Ordføreren.
Kl. 14:53

Peder Hvelplund (EL):
Nu vil jeg først lige om Dansk Folkepartis rolle sige, at der jo er
en grund til, at der bliver rejst en rigsretssag. Det er jo, fordi der er
advokater, der har vurderet, at der er foregået fejl, der gør, at det i
hvert fald er berettiget at kunne rejse en sag. Derfor er det jo ikke
bare et spørgsmål om, hvad Dansk Folkeparti mener, men netop det
at kunne vurdere, om de skiftende forklaringer, der er blevet givet
i den sag, alle sammen har kunnet være retvisende, og om der ikke
kunne have været draget en parlamentarisk konsekvens inden.

Det er jo sådan set også svaret på det andet spørgsmålet. For
det er jo sådan, at hvis man oplever ministre, som ikke overholder
loven, ja, så skal man reagere, uanset om man er parlamentarisk
grundlag, om man er støtteparti, eller om man er opposition. Det er
jo bl.a. det, der også har medført, at Enhedslisten i den her periode
har været med til at udtrykke mistillid til en minister, hvilket gjorde,
at ministeren trak sig. Vi har også været med til at give næser til
ministre. Det er jo netop, fordi vi reagerer i det øjeblik, vi oplever,
at der er noget, og så kan man parlamentarisk vælge at give en
sanktion. Det er jo sådan, det system er indrettet, og det er sådan, det
bør være, og der skal man naturligvis ikke holde hånden over nogen.
Kl. 14:54

Fjerde næstformand (Trine Torp):
Hr. Morten Messerschmidt.
Kl. 14:54

Morten Messerschmidt (DF):
Den heroisme er Enhedslisten jo ikke ene om. Dansk Folkeparti har
stemt for kritik, næser så at sige, til stribevis af borgerlige politikere.
Altså, jeg tror faktisk, der er flere af dem til stede her i salen. Så det
er jo ikke det, der er spørgsmålet. Spørgsmålet er, hvordan vi bedst
kommer dobbeltstandarder til livs, hr. Peder Hvelplund. For det var
hr. Peder Hvelplund, der var optaget af det i sin ordførertale. Ved at
køre den her sag uden klarhed over de foregående kritikpunkter mod
andre ministre, risikerer man jo netop, at fru Inger Støjberg kan blive
dømt for noget, som andre har gjort noget, der var endnu værre end,
uden at blive dømt.
Kl. 14:54

Fjerde næstformand (Trine Torp):
Ordføreren.
Kl. 14:54

Peder Hvelplund (EL):
Man kan sige, at det jo altid afhænger af kvaliteten af det til enhver
tid siddende parlamentariske grundlag eller støtteparti. Der må vi jo
bare konstatere, at kvaliteten af de støttepartier, der var, da Inger
Støjberg sad, ikke var tilstrækkelig høj, til at man kunne tage sig
sammen til at iværksætte en sanktion, da man kunne gøre det i tide.
Det har så resulteret i, at vi i stedet befinder os i en situation, hvor
det har ført til, at der skal rejses en rigsretssag. Så havde vi haft
et parlamentarisk grundlag eller støtteparti med en større kvalitet,
havde vi undgået at stå i den situation, vi står i nu.
Kl. 14:55

Fjerde næstformand (Trine Torp):
Tak for det. Der er ikke flere korte bemærkninger. Tak til Enhedsli‐
stens ordfører. Den næste ordfører er fra Det Konservative Folkepar‐
ti, og det er fru Mai Mercado.
Kl. 14:55

(Ordfører)
Mai Mercado (KF):
Tak, formand. Dansk Folkeparti har stillet et beslutningsforslag om
at lave en uafhængig advokatundersøgelse af sager, hvor Folketinget
udtaler kritik. Forslaget har til formål at få kortlagt den praksis, som
Folketinget hidtil har haft vedrørende ministeransvarlighedsloven.
Når man beslutter at sende en minister for en rigsret, er det altid
subjektivt og afhængigt af den enkelte sag, hvor Folketinget jo så
altså tager stilling til, hvordan man vil sanktionere en minister. Når
ministre begår noget kritisabelt, er der nogle, der nøjes med kritik
i pressen. Der er nogle, som får en næse i udvalget. Der er også
nogle ministre, som bliver fyret, og ud over en rigsretssag, ja, så må
den næststørste konsekvens, der kan drages over for en minister, vel

Torsdag den 22. april 2021 (B 131)

være at blive afskediget. Når det så netop er subjektivt og beror på
den enkelte situation, findes der heller ikke en klar praksis, sådan
som Dansk Folkeparti efterspørger, og man kan ikke ved at analysere
59 næser etablere en sådan praksis. Det synes i al fald vanskeligt.
Praksis er vel egentlig, at det altid er subjektivt, hvad kritik har af
betydning for en minister. Det rejser så det gode spørgsmål: Hvad
skal en undersøgelse give os af information? Én ting ved vi i hvert
fald, og det er, at der ikke kan drages konsekvenser i forhold til tidli‐
gere kritik og de 59 næser, der nævnes, eller bare i forhold til nogle
af de næser, der nævnes. Det er ikke sådan, at hr. Nicolai Wammen
som daværende forsvarsminister lige pludselig kan imødese en rigs‐
retssag efter en kortlægning af de her 59 tilfælde af såkaldte næser,
og det skriver forslagsstillerne jo også rigtig fint i forslaget.
Så når den eneste praksis er, at kritik og handlingsrum er subjek‐
tivt i hvert enkelt tilfælde, afhængigt af de politiske partiers læsning
af grovheden i brøden på det aktuelle tidspunkt, og man ej heller
kan drage konsekvenser, bliver det jo svært at se, præcis hvad en
advokatundersøgelse til flere millioner kroner skal bruges til. Derfor
kommer vi heller ikke til at bakke beslutningsforslaget op. Men fordi
man ikke bakker et forslag op, kan man stadig godt rose det, og
jeg vil egentlig godt rose initiativet, fordi jeg bag det her forslag
skimter en intention om også at få en generel drøftelse af, hvad det
er for nogle sanktionsmuligheder, der findes i vores folkestyre i dag.
Sandheden er jo, at der er relativt få. Der er langt fra en næse til en
fyring til en rigsretssag. Det vil vi i Det Konservative Folkeparti i al
fald gerne kvittere for.
Kl. 14:58

Fjerde næstformand (Trine Torp):
Tak for det. Der er en kort bemærkning fra hr. Morten Messer‐
schmidt.
Kl. 14:58

Morten Messerschmidt (DF):
Altså, praksis for Rigsretten er jo ganske begrænset. Jeg tror, at
det så er den fjerde sag, ikke? Vi har to domme: Vi har Sigurd
Berg-dommen, som var en overtrædelse af tilsynsmyndigheden med
Alberti, og så har vi så Erik Ninn-Hansen-sagen. Det er jo ganske
begrænset og i øvrigt jo også i en fuldstændig anden tid. Det er jo
derfor, at vi så i Dansk Folkeparti siger: Jamen de områder, hvor
man kunne havde rejst en rigsretssag, men hvor Folketinget positivt
har undladt at gøre det, udgør jo også en del af praksis, altså hvor der
er praksis for simpelt hen at frafalde sagen. Og det er netop derfor, vi
gerne vil have det her belyst.
Nu ved jeg jo, at fru Mai Mercado var en af dem, der agerede
som anklager og stemte ja til at rejse den her rigsretssag. Synes fru
Mai Mercado så ikke, at det også ville være på sin plads, at Folketin‐
get, der altså agerer som anklager her, bistod fru Inger Støjberg med
at få klarlagt, hvad der er praksis? På alle andre områder kan man jo
gå ind og slå op i Ugeskrift for Retsvæsen eller Karnov eller hvad
det er – det kan man bare ikke her, fordi det er så få og så gamle
domme.
Kl. 14:59

Fjerde næstformand (Trine Torp):
Ordføreren.
Kl. 14:59

Mai Mercado (KF):
Jo, men altså som jeg lige nævnte i min tale, er praksis jo ret klar,
fordi praksis for hvert enkelt tilfælde er, at det er et subjektivt, og
at det er afhængig af den politiske situation, de politiske partier, kon‐
tekstuelle forhold, tidsånden, som hr. Morten Messerschmidt endda
selv nævner. Så det er jo praksis. Når der foregår forhold, som efter‐
følgende bliver genstand for kritik i Folketinget, så er det jo op til de

49

partier og det siddende flertal i Folketinget at drage konsekvenser og
iværksætte sanktioner.
Kl. 15:00

Fjerde næstformand (Trine Torp):
Hr. Morten Messerschmidt.
Kl. 15:00

Morten Messerschmidt (DF):
Hvis det er politik, hvorfor skiftede fru Mai Mercado så politik?
Altså, jeg mener, at i den periode, fru Mai Mercado sad i regering
sammen med fru Inger Støjberg, var man jo ikke tilhænger af en
rigsretssag – og så blev man det efterfølgende. Det kan man jo
retfærdiggøre, hvis man siger, at det er jura, fordi det så kunne være,
at der var blevet blotlagt noget, man ikke havde kendskab til, og som
man i forhold til praksis syntes var rimeligt at få vurderet. Men hvis
fru Mai Mercado er så optaget af, at det er en politisk vurdering,
hvorfor skiftede hun så politik på valgdagen?
Kl. 15:00

Fjerde næstformand (Trine Torp):
Ordføreren.
Kl. 15:00

Mai Mercado (KF):
Jeg kan fuldstændig afvise, at Konservative skulle have skiftet po‐
litik. Men da vores ordfører, hr. Naser Khader, spurgte fru Inger
Støjberg, om der var foregået ulovlige forhold, og vi fik at vide, at
det var der ikke, så tog vi det jo tage det for gode varer. Nogle vil
måske sige, at vi var for naive.
Da det så viser sig, at der er et flertal for en kommissionsunder‐
søgelse – et flertal, vi ikke lagde stemmer til – og at den kommis‐
sionsundersøgelse meget klart kom frem til, der var blevet begået
ulovlige forhold, og at der så oveni var en advokatundersøgelse, som
viste, at de ulovlige forhold ville føre til en dom, så var det jo meget,
meget svært at sidde overhørigt, hvis man er et ansvarligt parti i
Folketinget.
Kl. 15:01

Fjerde næstformand (Trine Torp):
Tak for det. Der er ikke flere korte bemærkninger. Tak til den kon‐
servative ordfører. Og hvis fru Mai Mercado lige vil spritte af –
mange tak. Den næste ordfører er fra Nye Borgerlige, og det er hr.
Peter Seier Christensen. Værsgo.
Kl. 15:02

(Ordfører)
Peter Seier Christensen (NB):
Tak for ordet. Der er tidligere ordførere, der har beskrevet, hvad det
foreliggende beslutningsforslag går ud på. Vi mener i Nye Borgerli‐
ge, at det er en relevant undersøgelse, der lægges op til, så Nye
Borgerlige kan støtte beslutningsforslaget.
Kl. 15:02

Fjerde næstformand (Trine Torp):
Tak for det. Det gav ikke anledning til korte bemærkninger for. Vi
fortsætter til ordføreren for Liberal Alliance, hr. Ole Birk Olesen.
Værsgo.
Kl. 15:02

(Ordfører)
Ole Birk Olesen (LA):
Hr. Morten Messerschmidt og andre fra Dansk Folkeparti foreslår
her, at en advokatundersøgelse skal kortlægge, hvordan Folketinget
har behandlet tidligere sager, hvor Folketinget har udtalt kritik af
ministres håndtering af deres ministerembede, med det formål at se,

50

Torsdag den 22. april 2021 (B 131)

om der er en systematik, eller om der er en mangel på systematik,
og om igangsættelsen af en rigsretssag mod fru Inger Støjberg er
udtryk for en systematik eller i modstrid med en systematik. Sådan
en undersøgelse kan vi godt støtte. Vi synes, at det ville være fint at
få klarhed over det, og hvis sådan en undersøgelse kan gennemføres,
altså hvis der er nogle advokater, der siger, at de godt kan systemati‐
sere det her, så synes vi, at det kunne være oplysende for alle at få
den lavet.
Jeg tror, at undersøgelsen vil vise noget ganske andet end det,
hr. Morten Messerschmidt ønsker den skal vise, nemlig at der er
stor forskel på den sag, som danner grundlag for, at fru Inger Støj‐
berg nu skal stå over for en rigsret, og så alle de næsesager, der
har været i Folketinget. Det er, fordi alvorligheden af det, der har
ført til, at fru Inger Støjberg kommer for en rigsret, er velbelyst
af en undersøgelseskommission, og det er alvorligt. Budskabet fra
undersøgelseskommissionen er, at ministeren af sine embedsmænd
fik at vide, at hvis hun gik den vej, ville der være tale om en
ulovlig administration, hvorefter ministeren alligevel sørgede for, at
systemet gik den vej, altså vel vidende, at embedsmændene havde
fortalt til hende, at det ville være ulovligt. Det er en meget alvorlig
måde at handle på som minister, altså at man med åbne øjne går ind
i noget, som man har fået at vide er en ulovlig administration – og
derfor er der grundlag for en rigsret.
Ser vi så omvendt på alle de mange næsesager, der har været
siden 1990, er der et stort antal af dem, som er udtryk for, at et støt‐
teparti har ønsket at få noget opmærksomhed i en sag og ved, at den
opmærksomhed får man, hvis man trækker støtten fra en bestemt
minister og udtaler kritik sammen med oppositionen, og at man også
kan bruge det som pressionsmiddel i forhold til at få sin vilje over
for ministeren og en regering i andre sager, at man bruger det som
et taktisk magtmiddel, og hvor substansen i selve den kritik, som
Folketinget udtaler, fordi støttepartiet skifter side, er overordentligt
tynd og nogle gange endda helt væk. Der er ingen substans i nogle
af de næsesager – der er blot et støtteparti, som ser muligheden for
at bestyrke sin magtposition over for regeringen ved at true med en
ministerstorm.
Jeg tror, at sådan en undersøgelse vil vise, at der er de her meget
store forskelle, og at den sag, som har ført til Rigsretten mod fru
Inger Støjberg, er ganske anderledes alvorlig. Og derfor kan vi godt
støtte beslutningsforslaget.
Kl. 15:06

Fjerde næstformand (Trine Torp):
Hr. Morten Messerschmidt for en kort bemærkning.
Kl. 15:06

Morten Messerschmidt (DF):
Først og fremmest vil jeg gerne rose og takke hr. Ole Birk Olesen for
at være den eneste, der så tilsyneladende vil tage den juridisk rigtige
konsekvens af at stemme ja til den her rigsretssag, nemlig med
hensyn til også at få belyst praksis ordentligt. Det synes jeg tjener
både ham og hans parti til ære. Og så vil jeg bare bede om, at hr. Ole
Birk Olesen i forhold til den advokatredegørelse, som Folketinget
bad om, vil bekræfte, at det, som advokaterne kommer frem til, er, at
forholdet ligger et sted imellem forsæt og grov uagtsomhed, og at i
fald fru Inger Støjberg kan dømmes for at have begået en forsætlig
lovovertrædelse, vil det altså med al overvejende sandsynlighed væ‐
re i den nederste forsætsgrad.
Kl. 15:06

Fjerde næstformand (Trine Torp):
Ordføreren.

Kl. 15:06

Ole Birk Olesen (LA):
Jeg kan ikke huske, præcis hvordan de formulerer det, men i under‐
søgelseskommissionen, som jo er der, hvor man bruger mest tid på
selve sagen, sandsynliggør man, at ministeren for det første har fået
at vide, at hvis hun fortsætter med den praksis, vil der være tale om
en ulovlig administration, og at hun for det andet alligevel gav en
instruks til sit embedsmandsapparat om at gå den vej. Det udgør en
alvorlig sag, og derfor kommer undersøgelseskommissionen og ad‐
vokaterne, som bagefter fortolker undersøgelseskommissionsarbej‐
det, jo også frem til, at det her med en overvejende sandsynlighed vil
kunne føre til domfældelse.
Kl. 15:07

Fjerde næstformand (Trine Torp):
Hr. Morten Messerschmidt.
Kl. 15:07

Morten Messerschmidt (DF):
Nu har jeg dokumentet, som hr. Ole Birk Olesen fik, foran mig her,
og der står:
»at der er en rimelig formodning om, at Rigsretten, hvis Instruk‐
skommissionens bevisvurderinger ikke ændres, eller nye afgørende
beviser fremkommer, vil finde, at der foreligger fortsæt eller grov
uagtsomhed ... «.
Så mener jeg, at man jo må være et sted imellem de to forhold.
Og så vil jeg bare gerne høre, om ikke hr. Ole Birk Olesen kan kom‐
me på et par sager blandt de 60, som er nævnt i beslutningsforslaget
her, hvor man i hvert fald med overvejende sandsynlighed må sige,
at den pågældende minister har begået noget, som var højere oppe i
forsætsgraderne.
Kl. 15:08

Fjerde næstformand (Trine Torp):
Ordføreren.
Kl. 15:08

Ole Birk Olesen (LA):
Det kan jeg faktisk ikke på stående fod komme i tanke om at der var.
Altså, Dansk Folkeparti har ved flere lejligheder nævnt den sag, som
hr. Morten Bødskov havde som justitsminister, hvor politiet sagde
nej til, at fru Pia Kjærsgaard kunne komme ud på Christiania. I den
sag var der mig bekendt ikke nogen oplysninger om, at hr. Morten
Bødskov for det første var involveret i det og for det andet havde
fået at vide, at der ville være tale om en forkert handlemåde, men
alligevel bad sit apparat om at gøre det.
Kl. 15:08

Fjerde næstformand (Trine Torp):
Tak for det. Der er ikke flere korte bemærkninger. Tak til Liberal
Alliances ordfører.
Så er vi nået frem til ordføreren for forslagsstillerne, hr. Morten
Messerschmidt fra Dansk Folkeparti. Værsgo.
Kl. 15:09

(Ordfører for forslagsstillerne)
Morten Messerschmidt (DF):
Jeg tror, at de fleste i Danmark har hørt om ministeransvarlighedslo‐
ven her i det seneste års tid. Måske er der også nogle, der har læst
den; måske har man nøjedes med at læse om den. Den er ganske
overkommelig; det er ikke en af de længste love – prøv at køre
ligningsloven igennem i stedet for. Nej, ministeransvarlighedsloven
er faktisk til at forstå. Jeg tror, at de fleste, som så sætter sig for at
læse ministeransvarlighedsloven, vil blive ret overrasket over, hvad

Torsdag den 22. april 2021 (B 162)

man egentlig som minister kan straffes for. Nu har vi talt meget om
lovbrud, men nu citerer jeg:
»Såfremt en minister giver urigtige eller vildledende oplysninger
eller under Folketingets behandling af en sag fortier oplysninger, der
er af væsentlig betydning for Tingets bedømmelse af sagen«, kan
man straffes – eller hvis man bare gør noget, som efter ministerens
»stillings beskaffenhed« synes forkert, kan man straffes.
Der behøver altså ikke være tale om lovbrud. Det vil sige, at
spændvidden for, hvad man egentlig kan dømmes for efter minister‐
ansvarlighedsloven, er meget, meget bred. Og det er jo i det lys,
at det er interessant at få kortlagt, hvad baggrunden egentlig er for,
at man indleder sagen imod fru Inger Støjberg. Flere har sådan
set lagt kortene åbent frem og sagt: Jamen det handler om politik.
Problemet for dem er selvfølgelig, at de også i et eller andet omfang
skal retfærdiggøre, at det handler om jura. Og inden for den vestlige
verdens jura opererer vi normalt med det, vi kalder en syllogisme,
altså at man har en praksis over for den juridiske tekst, og at man
skal have de to ting til at hænge sammen. Gør de det, altså kan man
få lovreglen til at harmonere med en konkret sag, og afspejler den
praksis, så kan man fælde dom. Og det er derfor, at det er vigtigt, for
ikke at sige bare alment interessant, at finde ud af, hvad praksis er.
Når vi så ser på den vurdering, som bl.a. det uafhængige advo‐
katkontor – der faktisk er så uafhængigt, at de nærmest ikke har
beskæftiget sig med strafferet overhovedet – er kommet frem til,
så er det helt åbenlyst, at vi befinder os ved en af de laveste forsæt‐
sgrader. Det gør ikke, at man ikke kan straffes. Det er helt klart,
for ifølge ministeransvarlighedsloven behøver man sådan set ikke
engang at have gjort noget ulovligt for at kunne straffes; man skal
bare have gjort noget, der ikke svarer til stillingens beskaffenhed.
Så der er egentlig ingen tvivl om, at fru Inger Støjberg kan straffes.
Spørgsmålet er, om hun bør straffes.
Ser vi på nogle af de sager, hvor Folketinget jo altså har afvist at
rejse rigsretssager, så er det da eksempelvis tankevækkende i forhold
til den sag, som jeg nævnte for hr. Ole Birk Olesen tidligere, om fru
Birthe Rønn Hornbech, hvor man på trods af gentagne opfordringer
ikke fik rettet op på et konventionsbrud, som i hvert fald nogle
mener var et lovbrud, at man ikke dér lavede en vurdering. For det
er i min optik helt tydeligt, at forsættet dér er større end det, som
man kan sandsynliggøre hos fru Inger Støjberg. Det er fuldstændig
rigtigt, at det at lyve over for Folketinget jo ikke i sig selv er et
lovbrud, men det er alligevel et selvstændigt delikt, og derfor er man
jo nødt til at sammenligne forsætsgraderne for at finde ud af, om
det er rimeligt, at fru Inger Støjberg bliver dømt eller ej. At hun kan
dømmes, er sådan set overhovedet ikke til diskussion, for jeg er ret
sikker på, at det venstreorienterede flertal her i Folketinget finder,
at hun har gjort noget, der strider mod hendes tidligere stillings
beskaffenhed. Spørgsmålet er, om hun bør dømmes.
I alle andre sammenhænge benytter man jo praksis. Det er også
ulovligt at køre over for gult lys, men det er meget, meget sjældent,
at den slags sager ender i retssystemet, for det har man en praksis
for at håndtere på en anden måde. Og derfor vil vi i Dansk Folke‐
parti gerne have kortlagt, hvad det egentlig er for en praksis, som
Folketinget har anlagt i tidligere sager. Og det er helt ansvarsfrie
eksempler, for de er jo forældede, så de her tidligere ministre kan
ikke dømmes for noget som helst, som reglerne er i dag – som f.eks.
da fru Annette Vilhelmsen udbetalte 1 mio. kr. til sin gode veninde,
uden at der var lovhjemmel til det, eller som f.eks. da hr. Morten
Bødskov afgav løgne over for Folketinget, som hr. Ole Birk Olesen
nævnte, eller masser af andre sager. Så hvis man ville behandle den
her rigsretssag ordentligt og redeligt, skylder man skal da måske i
første række den, som man har valgt at anklage, nemlig fru Inger
Støjberg, men i virkeligheden jo også sig selv og den integritet, som
Folketinget og Rigsretten bør bestå af, at kortlægge, hvad praksis er.
Og det er jo i al sin enkelhed det, som vi så har fået kortlagt her i

51

dag, altså at det vil man ikke. Nye Borgerlige og Liberal Alliance
vil gerne bakke op om forslaget; det kvitterer jeg selvfølgelig rigtig
meget for. Men jeg synes, at det må stå som noget af et åbent spørgs‐
mål, hvordan man både kan agere anklager og samtidig frarøve den
anklagede muligheden for rent faktisk at navigere i praksis. I forhold
til at de røde partier gør det, vil jeg sige: Fred være med det. Altså,
det her handler om politik, har vi hørt; det handler om at få fru Inger
Støjberg ned med nakken. Det kunne man ikke over for vælgerne,
det kunne man ikke med sine argumenter; så bruger man Rigsretten.
Kl. 15:14

Men jeg må sige, at i forhold til de to borgerlige partier, som har
stemt for rigsretssagen, at det da virker noget underligt, al den stund
at man jo sad i regering med fru Inger Støjberg. Man accepterede, da
tingene kom for en dag i pressen, hvordan forholdene nu engang var,
men på valgdagen skiftede man så lige pludselig politik. Det synes
jeg taler til historiebøgerne på en lidt underfundig måde.
Men vi ser frem til at få behandlet det her yderligere i Udvalget
for Forretningsordenen. Så må vi se, om vi med gode argumenter
kan få vores blå venner til at komme på bedre tanker. Tak, formand.
Kl. 15:14

Fjerde næstformand (Trine Torp):
Tak til hr. Morten Messerschmidt. Der er ikke nogen korte bemærk‐
ninger.
Da der ikke er flere, der har bedt om ordet, er forhandlingen
sluttet.
Jeg foreslår, at lovforslaget henvises til Udvalget for Forretnings‐
ordenen. Hvis ingen gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
16) 1. behandling af beslutningsforslag nr. B 162:
Forslag til folketingsbeslutning om Mette Frederiksen for Rigs‐
retten nu (borgerforslag).
Af Leif Lahn Jensen (S), Karsten Lauritzen (V), Peter Skaarup (DF),
Karsten Hønge (SF), Andreas Steenberg (RV), Peder Hvelplund
(EL), Mai Mercado (KF), Peter Seier Christensen (NB), Ole Birk
Olesen (LA), Torsten Gejl (ALT), Aaja Chemnitz Larsen (IA), Uffe
Elbæk (UFG) og Sikandar Siddique (UFG).
(Fremsættelse 23.02.2021).
Kl. 15:15

Forhandling
Fjerde næstformand (Trine Torp):
Dette beslutningsforslag er netop udsprunget af et borgerforslag, og
der er som bekendt ingen minister på dette område. Det er Folketin‐
gets eget ansvar, og jeg vil derfor lytte opmærksomt til debatten om
forslaget.
Forhandlingen er åbnet, og den første ordfører er fra Socialdemo‐
kratiet. Hr. Jeppe Bruus.
Kl. 15:15

(Ordfører)
Jeppe Bruus (S):
Tak for det. Vi skal nu behandle et borgerforslag, der handler om
minksagen. Man må forstå på overskriften, hvori der står »Mette
Frederiksen for en rigsret nu«, at det, som forslagsstillerne ønsker,
er, at statsministeren skal for en rigsret på baggrund af sagen. Jeg

52

Torsdag den 22. april 2021 (B 162)

skal ikke trække spændingen unødigt ud: Det forslag kan Socialde‐
mokratiet ikke støtte.
Det er lidt småt med begrundelsen for forslaget. Den lyder:
»Mette Frederiksen skal redegøre for den manglende hjemmel til at
aflive sunde og raske mink, inklusive avlsdyr.« Og videre lyder det:
»Der er mange misvisende forhold, der er foregået med hensyn til
forsvaret, politiet og beredskabsstyrelsen samt vognmænd og min‐
kavlere.«
Der er redegjort for forløbet og beslutningsprocessen, efter at
regeringen i starten af november 2020 på baggrund af en risikovur‐
dering fra sundhedsmyndighederne besluttede, at alle mink i Dan‐
mark skulle slås ned. Og det er beklaget, at der blev begået fejl i
beslutningsprocessen. Der var øjensynlig ikke hjemmel til at slå alle
mink i Danmark ned, men kun de minkbesætninger, der befandt sig
inden for smittezonerne.
Det ændrer ikke ved, at beslutningen om at slå minkene ned var
den rigtige. Den 3. november 2020 var der 255 smittede minkbesæt‐
ninger i Danmark, og SSI skriver i en risikovurdering samme dag,
»at en fortsat minkavl under en igangværende COVID-19 epidemi
indebærer en betydelig risiko for folkesundheden. Herunder for mu‐
lighederne for optimalt at forebygge COVID-19 med vacciner.«
Det hedder videre fra SSI:
»Per 2. november 2020 er der konstateret SARS-CoV-2 smitte
på 191 minkfarme. Denne udvikling er sket til trods for en intensiv
indsats fra myndighedernes side mhp. at begrænse smitten. Samtidig
ses smitte med nye typer SARS-CoV-2 virus, der tilpasser sig mink
(minkvarianter) i lokalbefolkningen, og der er en stærk geografisk
og tidsmæssig sammenhæng mellem antal positive minkfarme og
smitteforekomst blandt mennesker. Mink med SARS-CoV-2 udgør
et stort reservoir af virus, der er en stor erhvervsrisiko forbundet med
minkavl i smittede områder, og det er ikke lykkedes at begrænse
yderligere spredning til det omgivende samfund.«
Jeg citerer videre:
»Dermed er der en betydelig risiko for gentagelse af smittespred‐
ning blandt mink og mennesker, som er set i Vestdanmark i 2020.
Dette vurderes at indebære en stor risiko for folkesundheden, både
ved at medføre større sygdomsbyrde blandt mennesker, og ved at
et stort virusreservoir i mink øger risikoen for, at der igen opstår
nye virusmutationer, som vacciner ikke giver optimal beskyttelse
imod. Samlet set kan den flokimmunitet, der opnås ved vaccination
eller overstået infektion, risikere at blive svækket eller udeblive. Det
må samtidigt forventes at betyde en væsentlig forringelse af vores
muligheder for at bevare epidemikontrol i Danmark, hvilket kan
medføre, at man må indføre yderligere restriktioner og begrænsnin‐
ger på samfundslivet mv.«
Hvorfor citerer jeg nu alt det? Det er jo, fordi det er på baggrund
af den risikovurdering, at jeg stadig væk den dag i dag mener, at
det er meget vanskeligt at forstå, at der kan være partier her i Folke‐
tinget, der ædrueligt mener, at man ikke skulle træffe beslutningen
om at slå minkene ned. Betyder det så, at en regering i lyset af den
risikovurdering kan træffe en beslutning, der ikke er lovhjemmel til?
Nej, det betyder det naturligvis ikke. Det siger sig selv.
Derfor bliver der reageret, så snart det går op for den ansvarlige
minister, at der er udfordringer i hjemmelsgrundlaget – ikke ved at
forsøge at skjule fejlen, men ved at offentliggøre, at der er sket en
fejl, både over for Folketinget og over for offentligheden, og faktisk
inden nogen udefra gør opmærksom på, at hjemmelen skulle mangle.
Der bliver også taget ansvar for fejlen, hvilket jo bl.a. har medført,
at den ansvarlige minister måtte forlade posten. Derudover er fejlen
blevet beklaget, jo ikke mindst over for de danske minkavlere.
Ud over de redegørelser, der allerede er fremlagt om forløbet,
bliver sagen også underkastet en række uafhængige undersøgelser,
hvilket vi støtter fra Socialdemokratiets side, fordi det er det rigti‐
ge at gøre. Et af de emner, der skal undersøges i den kommende

granskningskommission er jo, hvorvidt der rent faktisk var hjemmel
til beslutningen. Det har der efterfølgende været forskellige udlæg‐
ninger af. Dermed får vi også det, som forslagsstillerne bag dette
borgerforslag ønsker, nemlig en uafhængig redegørelse for sagen,
herunder hjemmelsgrundlaget for beslutningen. Tak for ordet.
Kl. 15:19

Fjerde næstformand (Trine Torp):
Tak for det. Der er nogle korte bemærkninger. Først er det fru Mai
Mercado.
Kl. 15:19

Mai Mercado (KF):
Tak. Vi taler om, at et helt erhverv blev udslettet, og det stiller
ordføreren sig så op og kalder for en fejl. Det var simpelt hen en
fejl. Altså det, som på socialdemokratisk betyder fejl, betyder jo hos
rigtig mange andre partier lovbrud og også grundlovsbrud. Så jeg vil
egentlig bare spørge hr. Jeppe Bruus om noget. Hvis vi kommer til at
se det samme forløb som med Instrukskommissionen, hvor der først
kommer en kommissionsunderstøttelse, som viser, at der var begået
et lovbrud, og der efterfølgende måtte komme en advokatvurdering,
som viser, at der potentielt vil kunne falde dom, hvordan vil Social‐
demokraterne så stille sig?
Kl. 15:20

Jeppe Bruus (S):
Der er mange hvis'er i det der. Vi har jo lige her debatteret den rigs‐
ret, som skal til at gå i gang, og hr. Morten Messerschmidt refererede
jo også til forsæt og grov uagtsomhed. Altså, der er mange facetter
i, hvorfor vi endte med en rigsretssag, som jeg mener overhovedet
ikke kan sammenlignes med det her. Men alt det her forudsætter jo
også, at man faktisk har en kommission, og at man, som vi også
siger her, selvfølgelig underkaster det en uafhængig undersøgelse.
Men vi har ikke noget at frygte, og det er også derfor, at vi hele
vejen igennem har støttet en kommission.
Kl. 15:21

Fjerde næstformand (Trine Torp):
Fru Mai Mercado.
Kl. 15:21

Mai Mercado (KF):
Så prøver vi lige en gang til. Hr. Jeppe Bruus siger, at der er mange
facetter og hvis og hvis, og at det er svært lige at tage stilling
til. Hvis vi nu antager, at præmissen er således, at der kommer en
granskningskommission, som er færdig til næste forår, som siger, at
der blev begået lovbrud – det kan godt være, at det skete med nogle
gode intentioner, men der blev begået et lovbrud – og der samtidig
kommer en advokatvurdering, som siger, at der kan falde dom; ifald
det sker, hvad agter Socialdemokratiet så at gøre?
Kl. 15:21

Jeppe Bruus (S):
Det her borgerforslag handler om Mette Frederiksen for en rigsret
nu. Ikke Mette Frederiksen for en rigsret efter en kommission. Og
jeg har næsten ikke fantasi til at forestille mig, at hæderkronede
ansvarlige partier her i Folketinget kunne støtte et forslag om en
rigsretssag på baggrund af et borgerforslag, når man samtidig har
nedsat en kommission. Jeg har ikke fantasi til at forestille mig, at
den kommission ender med en rigsret, det tror jeg simpelt hen ikke
den gør. Og der er grundlæggende stor forskel på de sager. Det første
her er jo, at når man opdager en fejl, så gør man opmærksom på
det selv. Man lægger det åbent frem, man redegør for det, og man
beklager.

Torsdag den 22. april 2021 (B 162)

Kl. 15:22

Fjerde næstformand (Trine Torp):
Tak. Så er det hr. Erling Bonnesen.

53

der øjensynligt ikke er hjemmel til. Og det er man selvfølgelig nødt
til at rette op på.
Kl. 15:24

Kl. 15:22

Erling Bonnesen (V):
Tak for det. Statsministeren traf en hovsabeslutning og fjernede et
helt erhverv nærmest med et fingerknips. Så bliver det bekendtgjort,
at der er tale om en fejl – man kører videre alligevel. Det er jo
nærmest en tilståelsessag. Man burde jo i stedet for have stoppet
det. I alle mulige andre sammenhænge ville man selvfølgelig sige, at
det skulle have nogle konsekvenser. Er det ikke kun rimeligt, at det
også får konsekvenser i en sådan situation som den her? Det kan da
ikke være anderledes, når der ikke var et lovgrundlag og vi lever i et
retssamfund.
Kl. 15:22

Fjerde næstformand (Trine Torp):
Ordføreren.
Kl. 15:22

Jeppe Bruus (S):
Jamen det har jo også haft en konsekvens. Altså, den ansvarlige
minister er jo ikke minister på området længere, til trods for at jeg jo
sådan set mener, at han blev rigtig dårligt hjulpet af sit embedsværk.
Det var en alvorlig fejl, det er der ingen tvivl om, og derfor er der
også blevet redegjort for det, og vi har også støttet, at der bliver
en uafhængig undersøgelse af det. Det ændrer jo bare ikke ved,
hvordan man reagerer, når man opdager, at der er sket noget, og at
der formentlig ikke er lovhjemmel til at træffe den beslutning, som
man har gjort. Putter man det så ind under gulvtæppet? Forsøger
man at skjule det? Forsøger man at bruge et flertal af støttepartier til
at dække over det? Nej, det gør man ikke. Man tager selv knoglen og
ringer til Folketinget. Man offentliggør det for pressen. Og det er jo
en væsensforskellig måde at håndtere sådan en fejl på, i forhold til
det, man har set i tidligere regeringer.

Fjerde næstformand (Trine Torp):
Så er det hr. Ole Birk Olesen.
Kl. 15:24

Ole Birk Olesen (LA):
Hr. Mogens Jensen var som fødevareminister medansvarlig, men
den mest ansvarlige minister for minkskandalen var statsministeren.
Beslutningen om at gå i gang med at udrydde erhvervet blev ta‐
get i regeringens koordinationsudvalg, hvor statsministeren sad for
bordenden. Vi ved også fra den historiefortælling, som Socialdemo‐
kratiet selv laver om coronahåndteringen i Danmark, og fra hele
Socialdemokratiets måde at være regeringsparti på med fru Mette
Frederiksen som statsminister, at det er statsministeren, der styrer
denne regering. Den ansvarlige var statsminister.
Vi har tilsluttet os det folketingsflertal, som siger: Lad os først få
en undersøgelse af det. Men hvis det kun havde stået til os – sagen
er jo så belyst ved det forhold, at selv Socialdemokratiets ordfører
erkender, at der ikke var nogen lovhjemmel – kunne vi godt skride
direkte til Rigsretten, for vi ved, at der er begået ulovligheder. Der
var ikke lovhjemmel til det her.
Kl. 15:25

Fjerde næstformand (Trine Torp):
Ordføreren.
Kl. 15:25

Jeppe Bruus (S):
Vi har åbent redegjort for forløbet, og vi havde også sidste år en
forespørgselsdebat i Folketinget om det. Beslutningsprocessen er jo
den, at der er en ansvarlig ressortminister, som i sidste ende har
ansvaret. Selv om jeg mener, at han er blevet rigtig dårligt hjulpet af
sit system, ændrer det ikke ved, at der i sidste ende selvfølgelig er et
politisk ansvar, og det har jo også haft en politisk konsekvens.
Kl. 15:26

Kl. 15:23

Fjerde næstformand (Trine Torp):
Hr. Ole Birk Olesen.

Fjerde næstformand (Trine Torp):
Hr. Erling Bonnesen.

Kl. 15:26

Kl. 15:23

Erling Bonnesen (V):
Jamen ordføreren har jo selv lige stået på talerstolen nu og indrøm‐
met tilståelsessagen. Der var tale om en fejl. Det blev sagt meget
hurtigt efter, inden man gik ud og gennemførte fjernelsen af hele
minkerhvervet. Burde man i sådan en situation ikke stoppe? Altså,
bare for at tage et eksempel, hvis man i trafikken kører alt for stærkt
og opdager, at man kører for stærkt, vil man selvfølgelig få sænket
hastigheden i en fart – det vil da være helt normalt. Og det vil det
da også være i alle mulige andre situationer, hvis man får at vide, at
man har handlet ulovligt – så vil man da stoppe det. Så det bør da
have konsekvenser, når man bare fortsætter.

Ole Birk Olesen (LA):
Det er jo mange af regeringens ministre, der er involveret i det
her, og over dem alle svæver statsministeren som den person, der
bestemmer det hele. Det er jo ikke fødevareministeren, der kan
udpeges som skurken. Det er jo hele regeringen, der har gjort det,
og hele regeringen er ledet af statsministeren, og statsministeren har
været en central person i den her beslutning. Derfor må der komme
en rigsretssag mod statsministeren i den her sag, fordi ulovligheden
er erkendt, og fordi vi alle ved, også fra den socialdemokratiske
historiefortælling, at det er statsministeren, der styrer alt i den her
regering.
Kl. 15:26

Kl. 15:24

Fjerde næstformand (Trine Torp):
Ordføreren.

Fjerde næstformand (Trine Torp):
Ordføreren.
Kl. 15:24

Jeppe Bruus (S):
Jamen man stoppede jo sådan set også. Nu kommer vi jo ned i
diskussionen af dage her. Men det er jo ikke sådan, at man ikke
stoppede; det er jo ikke sådan, at man ikke sagde: Prøv at høre, vi
har lavet en fejl. Og man skriver over til Folketinget, og man gør
ordførerne opmærksom på, at her har man truffet en beslutning, som

Kl. 15:26

Jeppe Bruus (S):
Man kan lave alle de historier og fortællinger, man vil. Der er jo et
ministerstyre i Danmark, som baserer sig på et kollegium, og hvor
den enkelte minister er ansvarlig for det ressort, som han eller hun
har ansvaret for. Det kan man så godt bøje og lave om på i sine
fortællinger, men det er trods alt sådan, reglerne er.

54

Torsdag den 22. april 2021 (B 162)

Kl. 15:29

Kl. 15:27

Fjerde næstformand (Trine Torp):
Tak. Så er det hr. Per Larsen.
Kl. 15:27

Per Larsen (KF):
Tak for det, og tak til ordføreren for hans tale. Der er jo ingen
tvivl om, at den her sag har været nærmest mørklagt. Vi har jo set,
at der næsten er gået halve år, inden dygtige journalister har haft
mulighed for at få aktindsigt. Men noget af det er blevet klarlagt,
bl.a. at statsminister Mette Frederiksen, fødevareminister Mogens
Jensen, justitsminister Nick Hækkerup, erhvervsminister Simon Kol‐
lerup, finansminister Nicolai Wammen på et møde den 1. oktober fik
overbragt bilag, hvor det klart fremgik, at hvis alle mink i Danmark
skulle slås ihjel, skulle der et lovgrundlag til. Mener ordføreren ikke,
at det er ganske skærpende ansvarspådragende, når man så lige godt
udstikker en ordre om, at alle mink i Danmark skal slås ihjel, når
man ved, at der intet lovgrundlag er for det?
Kl. 15:27

Fjerde næstformand (Trine Torp):
Ordføreren.
Kl. 15:28

Jeppe Bruus (S):
Jeg er ikke enig i den udlægning. Det, vi nu kommer til at referere
til, er så bilag til det møde, der er 1. oktober, og jeg tænker, at det
er det, hr. Per Larsen henviser til, og der er jo ikke der skitseret
scenarier for, at den beslutning, man træffer den 3. november, i givet
fald skulle være ulovlig.
Kl. 15:28

Fjerde næstformand (Trine Torp):
Hr. Per Larsen.

Karsten Lauritzen (V):
Tak. Det var et spørgsmål, som min gode kollega fra De Konserva‐
tive stillede, men som jeg ikke synes hr. Jeppe Bruus svarede på.
Derfor vil jeg gerne spørge igen. Kan man forvente, hvis man er
minkavler og borger i det her land, berørt af den meget, meget
voldsomme beslutning, som statsministeren og regeringen træffer
uden at have lovhjemmel, og hvis den kommission, der lige om lidt
bliver nedsat, kommer frem til, at ja, her er der handlet ulovligt, og
hvis der er uvildige advokater, der indstiller til Folketinget, at her
skal være en rigsret, at regeringen og Socialdemokratiet så vil støtte
det, ligesom de støttede en rigsretssag mod Inger Støjberg?
Kl. 15:30

Fjerde næstformand (Trine Torp):
Ordføreren.
Kl. 15:30

Jeppe Bruus (S):
Det bliver jo spekulativt, og som jeg har redegjort for, har jeg slet
ikke fantasi til at forestille mig, at det ender der. Men jeg må da gå
ud fra, at man som borger i det her land, at man som minkavler,
at man som den, der er berørt af det, kan forvente, at Folketinget
behandler den her sag seriøst. Det betyder bl.a., at når vi har sådan
et borgerforslag her om en rigsret nu og man samtidig har været med
til at lave en kommissionsundersøgelse, så støtter man selvfølgelig
ikke bare et borgerforslag. Det ville jo sådan set undergrave det
undersøgelsesarbejde, der er i gang.
Kl. 15:30

Fjerde næstformand (Trine Torp):
Hr. Karsten Lauritzen.
Kl. 15:30

Kl. 15:28

Per Larsen (KF):
Det forstår jeg ikke. Men lad mig så prøve noget andet. Man und‐
skylder sig med, at man ikke vidste, hvad det var, man havde med
at gøre, og at der ikke var noget lovgrundlag, men da man så den 7.
november bliver opmærksom på, at der intet lovgrundlag er – og jeg
ved det, for fødevareministeren ringede til mig den 8. november og
sagde, at han gerne ville have, at vi hjalp med at tilvejebringe noget
lovgivning – men fortsætter den ulovlige aktion med politiet, med
hæren, med Fødevarestyrelsen ude på ejendommene, er det så ikke
en yderligere skærpelse af det lovbrud, man er i gang med?

Karsten Lauritzen (V):
Jo, men fair nok, man kan jo ikke tvinge et svar ud af hr. Jeppe
Bruus, hvis hr. Jeppe Bruus ikke ønsker at give det. Men spørgs‐
målet, som jeg egentlig synes er rimelig simpelt, var, at vi har et
system, hvorefter der nu er nedsat en kommission, og hvis den
når frem til, at her er der ministre, måske statsministeren, der ikke
overholder loven – ikke fordi der er mangel på ofre og konsekvenser
af den beslutning, man traf – og hvis to uvildige advokater, som
i Instrukskommissionen laver en vurdering, der viser, at her er der
grundlag for en rigsretssag, ville man så støtte det fra Socialdemo‐
kratiets side? Det er et ret simpelt spørgsmål.
Kl. 15:31

Kl. 15:28

Fjerde næstformand (Trine Torp):
Ordføreren.

Fjerde næstformand (Trine Torp):
Ordføreren.
Kl. 15:28

Jeppe Bruus (S):
Hæren og Beredskabsstyrelsen opererer jo inden for zonerne, og
der har så været tvivl om nogle af de her action cards i forhold til
politiets vejledning vedrørende det osv., og det er jo noget af det, vi
nu har sat en advokatundersøgelse i gang af. Men jeg er ikke enig i
den udlægning, at der har været en aktion, der er foregået uden for
zonerne.
Kl. 15:29

Fjerde næstformand (Trine Torp):
Tak. Så er det hr. Karsten Lauritzen.

Kl. 15:31

Jeppe Bruus (S):
Jamen jeg har sådan set svaret, og tak for muligheden for at svare
for fjerde gang. Jeg er ikke sikker på, at jeg med mit svar kan
tilfredsstille det, som spørgeren ønsker. Jeg har ingen problemer med
den undersøgelse. Vi har selv støttet den. Modsat den daværende
regering, der gjorde alt, hvad de kunne, for at forhindre, at der
faktisk kom en undersøgelse af Instrukssagen, har vi sådan set støttet
det her, fordi vi synes, det er rimeligt, når der er begået en så
alvorlig fejl, at vi selv fremlægger, hvad der er foregået, og at man
så også får det efterprøvet af eksterne kræfter. Det har vi ikke nogen
problemer med.

Torsdag den 22. april 2021 (B 162)

Kl. 15:31

Fjerde næstformand (Trine Torp):
Tak. Så er der en kort bemærkning til hr. Morten Messerschmidt.
Kl. 15:31

Morten Messerschmidt (DF):
Jeg må sige, at det overrasker mig lidt at høre fra ordførerens side,
at vi har ministerstyre her i landet – altså, sidst jeg tjekkede det,
troede jeg faktisk vi havde folkestyre – men det noterer jeg mig
selvfølgelig. Det, jeg vil spørge til, er den kredsen om, at man som
minister nødvendigvis skal have gjort noget ulovligt for at kunne
dømmes ved en rigsretssag, og at man som statsministeren nødven‐
digvis skulle have forbrudt sig mod loven for at kunne dømmes ved
en rigsretssag. Vil hr. Jeppe Bruus fastholde det? Og i givet fald
vil jeg gerne høre, hvad det var for en lov, hr. Sigurd Berg havde
forbrudt sig mod, da han blev dømt ved Rigsretten.
Kl. 15:32

Fjerde næstformand (Trine Torp):
Ordføreren.
Kl. 15:32

Jeppe Bruus (S):
Vi har jo lige haft behandlingen af et beslutningsforslag fra hr.
Morten Messerschmidt, hvor jeg jo sagde, at det kan vi da gerne
bekræfte. Folketinget kan jo sådan set beslutte at rejse en Rigsret på
baggrund af en serviet eller på baggrund af et borgerforslag med en
enkelt overskrift, det kan man sådan set godt, og der vil formentlig
også være partier her i Folketinget, der vil støtte. Jeg vil bare stille
mig meget undrende over for, hvis der var hæderkronede partier, der
stort set altid har siddet i Folketinget, som forfaldt til at støtte en
rigsretssag på baggrund af en enkelt linje; det ville jeg synes var
meget, meget mærkværdigt.
Kl. 15:32

Fjerde næstformand (Trine Torp):
Hr. Morten Messerschmidt.
Kl. 15:32

Morten Messerschmidt (DF):
Jamen det, jeg egentlig spurgte til, var, om ikke hr. Jeppe Bruus godt
vil bekræfte, at man som minister jo har en tilsynspligt og selvfølge‐
lig som statsminister har en tilsynspligt i forhold til andre ministre,
og at det jo i særlig grad nok vil være det, der er det relevante. Jeg
tror ikke, at der er nogen, der forestiller sig, at statsministeren sådan
var aktivt involveret i processen, men de tænker formodentlig – og
det er jo der, hvor katten virkelig ligger begravet, eller hunden ...
hvor noget ligger begravet ... minken ligger begravet – at vi skal
have undersøgt, om ikke statsministeren burde have grebet ind over
for sine ministre.
Kl. 15:33

Fjerde næstformand (Trine Torp):
Ordføreren.
Kl. 15:33

Jeppe Bruus (S):
Den udlægning står jo lidt i kontrast til udlægningen fra hr. Ole
Birk Olesen lidt tidligere, men jeg er da enig med hr. Morten Mes‐
serschmidt i, at statsministeren har en oplysningspligt, det er sådan
set det, der er rollen, og derfor er mit svar også, som det var til hr.
Ole Birk Olesen, nemlig at man ikke kan slutte, at statsministeren så
er eneansvarlig for alle beslutninger, der er truffet af ressortministre.
Sådan fungerer tingene trods alt ikke.

55

Kl. 15:33

Fjerde næstformand (Trine Torp):
Tak for det. Tak til den socialdemokratiske ordfører. Der er ikke
flere korte bemærkninger. Mens vi lige får sprittet talerstolen af, kan
jeg sige, at den næste ordfører er fra Venstre, og det er hr. Karsten
Lauritzen. Værsgo.
Kl. 15:34

(Ordfører)
Karsten Lauritzen (V):
Mange tak. Vi behandler her et borgerforslag om, at Mette Frederik‐
sen skal stilles for en rigsret nu. Som den foregående ordfører har
været inde på, er der jo ikke meget tekst, men der står, at Mette
Frederiksen skal redegøre for den manglende hjemmel til aflivning
af sunde og raske mink, inklusive avlsdyr.
Jeg tror, det var et borgerforslag, der fik hurtig tilslutning fra de
50.000, der skal til, for at vi behandler et borgerforslag, og jeg tror,
det fik hurtig tilslutning, fordi der er rigtig mange mennesker, som
er blevet ramt af den beslutning, regeringen traf. Jeg tror personligt,
at man traf beslutningen på et grundlag, der vil vise sig at være
yderst mangelfuldt. Man traf beslutningen i en situation, hvor man
skulle have sat sig ned og tænkt sig om, med hensyn til om det
var det rigtige at gøre. Man traf en hurtig beslutning i panik, om
man vil, men med meget, meget store menneskelige og økonomiske
omkostninger for folk, der arbejder i minkerhvervet, og som i årtier
har drevet virksomhed. Fra det ene øjeblik til det andet måtte de så
lukke, og dyrene skulle aflives.
Det er jo rigtigt, at der var en vurdering fra Statens Serum Institut
om, at der kunne være en risiko, men det er jo en vurdering, der af
andre eksperter fra bl.a. Københavns Universitet er blevet voldsomt
udfordret. Og ja, der er en risiko for smitte blandt mink, men det er
ikke noget – og det er jeg helt overbevist om – der tilsiger, at den
eneste måde at håndtere den smitterisiko er at aflive alle mink på et
splitsekund på et pressemøde. Men det var den beslutning, regerin‐
gen og statsministeren traf, og det viser sig jo også, ud fra hvad vi
ved i øjeblikket – det er i hvert fald vores klare indtryk i Venstre – at
det var en beslutning, man traf uden at have lovhjemmel, altså at det
var en ulovlig beslutning med meget, meget voldsomme konsekven‐
ser.
Det skal regeringen stå til ansvar for – sådan må det være – og
derfor beslutter det granskningsudvalg, som Folketinget har nedsat, i
morgen at gå i gang med en granskningskommission, og den når den
granskningskommission er færdig, vil der jo være en indstilling fra
den, og så skal Folketinget agere på den indstilling. Og hvis det viser
sig – og det tror jeg det gør – at regeringen har handlet ulovligt, så
skal det naturligvis have konsekvenser, og den naturlige konsekvens
af det kunne være at rejse en rigsretssag. Det ville kun være rime‐
ligt over for de mennesker, som er ramt af den her meget, meget
voldsomme beslutning, som regeringen traf på et meget hurtigt og
meget, meget usikkert grundlag – muligvis i den bedste mening, som
den socialdemokratiske ordfører var inde på, men det gør det ikke
til den rigtige beslutning, og det ændrer ikke på noget. Og uanset
hvor gode intentioner man har, så kan man ikke som regering træffe
beslutninger på et ikkelovligt grundlag. Man kan ikke træffe ulovlige
beslutninger – det kan vi forhåbentlig alle sammen blive enige om.
Så af de grunde skal jeg sige, at Venstre kan støtte borgerforsla‐
get, som det ligger her. Det er jo ikke juridisk bindende. Der er et
flertal i Folketinget – forhåbentlig er det alle Folketingets partier
– der har besluttet at nedsætte en granskningskommission, så det
bliver jo nok ikke vedtaget. Men jeg synes, vi skylder de mennesker,
der bliver berørt af den her meget, meget voldsomme beslutning,
at vise, at vi tager det her meget, meget alvorligt. Det er Venstres
holdning til den her sag.

56

Torsdag den 22. april 2021 (B 162)

Kl. 15:40

Kl. 15:38

Fjerde næstformand (Trine Torp):
Tak for det. Der er et par korte bemærkninger. Først er det fra hr.
Anders Kronborg.
Kl. 15:38

Anders Kronborg (S):
Tak til Venstres ordfører. Jeg må sige, at jeg bliver en smule for‐
virret, når jeg hører ordføreren stå her på Folketingets talerstol og
fortælle om systematikken i Granskningsudvalget og senere gransk‐
ningskommissionen for efterfølgende at fortælle, at man støtter et
forslag, som nævner en rigsret nu, altså ikke i morgen, ikke i over‐
morgen, ikke om 3 uger, men en rigsret nu.
Jeg havde forstået det sådan, at Venstres ledelse, Venstres fol‐
ketingsgruppe, sådan set var i sinde at følge granskningsarbejdet
grundigt og således ikke kunne støtte det her beslutningsforslag, så
hvad er der egentlig sket i Venstre, siden man lige pludselig, som jeg
forstår det, er vendt 180 grader?
Kl. 15:38

Fjerde næstformand (Trine Torp):
Ordføreren.
Kl. 15:38

Karsten Lauritzen (V):
Jamen vi støtter skam også den proces, der er aftalt, men den er jo
udtryk for et politisk flertal. Altså, der er heller ikke nogen tvivl
om, at vi i Venstre gerne ville have nedsat en kommission hurtigere,
og vi ville måske også have gjort det anderledes end det, der står
beskrevet i granskningskommissionen og lovarbejdet. Det var Det
Radikale Venstre, som vi skulle have overtalt til det, og vi er rigtig
glade for, at vi har fået lavet en god aftale, men det betyder jo ikke,
at vi ikke nødvendigvis ville, hvis vi havde haft flertallet, men det
har vi jo så desværre ikke, have håndteret den sag anderledes.
Så vi står fuldstændig ved den proces, der er, og det er jo sådan
med et borgerforslag, og det er også svagheden ved borgerforslage‐
ne, at når der er 50.000, der har skrevet under, kommer det til debat
i Folketingssalen, men det er ikke juridisk bindende, og jeg kan sige,
at vi havde lavet det anderledes i Venstre, hvis vi havde fremsat
forslaget, men af respekt for de mange mennesker, som blev berørt
af den beslutning, som vi er overbevist om ikke var lovlig, støtter vi
forslaget.
Kl. 15:39

Fjerde næstformand (Trine Torp):
Hr. Anders Kronborg.
Kl. 15:39

Anders Kronborg (S):
Men, hr. Karsten Lauritzen, I siger, at I står ved den proces, som
er fastlagt, men det gør I jo ikke. Altså, I stemmer for et beslutnings‐
forslag, hvori der står »Mette Frederiksen for Rigsretten nu«. Så
er man jo ikke for den proces, man har været med til at forhandle
på plads blandt en række partier. Venstre er jo et parti, der bejler
til regeringsmagten i det her land. Er det virkelig, efter hr. Karsten
Lauritzens mening, et ansvarligt parti, der faktisk ønsker, hvis der
var flertal, at skrotte alt det, man er blevet enige om, og så nedsætte
en rigsret nu?
Kl. 15:40

Fjerde næstformand (Trine Torp):
Ordføreren.

Karsten Lauritzen (V):
Altså, jeg forstår godt hr. Anders Kronborgs ønske om at beskytte
sit partis statsminister og regeringen, men vi har ikke aftalt med
Socialdemokratiet, at vi ikke ville forfølge regeringen i den her
sag. Vi har ikke lovet at beskytte statsministeren. Tværtimod vil vi
forfølge den her sag til den bitre ende, og når man træffer en så
voldsom beslutning på et ikkelovligt grundlag med så voldsomme
konsekvenser, skal man naturligvis stilles til regnskab for det. Det,
der er flertal for i Folketinget, er jo så en granskningskommission,
og forhåbentlig, når den er færdig og når frem til, at der er begået
ulovligheder – det tror vi – vil der være et flertal, der vil indlede en
rigsretssag. Det håber vi.
Kl. 15:41

Fjerde næstformand (Trine Torp):
Tak. Så er det hr. Jeppe Bruus.
Kl. 15:41

Jeppe Bruus (S):
Jeg er også noget målløs over, at Venstre vil stemme for det her
beslutningsforslag. Vi har lige, også før under behandlingen af hr.
Morten Messerschmidts forslag, gennemgået en række af de sager,
der har været, og hvorfor de ikke førte til en rigsret. Fælles er jo,
at det har været udtryk for, at det har været underlagt undersøgelser
osv. Kan Venstres ordfører ikke bare sådan forklare, hvorfor man nu
ønsker, at der skal være en rigsret uden forudgående undersøgelser
af, hvad der er sket? For man må forstå, at hvis man vedtager det
her, og hvis der var flertal for det, så ville vi jo stoppe alt arbejdet
med kommissionen – det er jo faktuelt sådan, det er – og så ville vi
skride til en rigsret med det samme.
Kl. 15:41

Fjerde næstformand (Trine Torp):
Ordføreren.
Kl. 15:41

Karsten Lauritzen (V):
Der bliver jeg nødt til at korrekse ordføreren. Det er ikke konsekven‐
sen af beslutningsforslaget. Det er jo et borgerforslag, og det er også
svagheden ved borgerforslag. Vi stemmer om en meningstilkendegi‐
velse, som ikke er juridisk bindende, og det vil, hvis forslaget måtte
blive vedtaget, betyde det, der står, altså at Mette Frederiksen skal
redegøre for den manglende hjemmel til at aflive sunde og raske
mink, inklusive avlsdyr. Det vil i første omgang ske i gransknings‐
kommissionen. Hvis granskningskommissionen kommer frem til, at
der er grundlag for en rigsret, så er der forhåbentlig et flertal i
Folketinget, der bistået af uvildige advokater vil indlede den rigsret.
Og så skal statsministeren for en rigsret. Derfor mener jeg sagtens,
at man, hvis man ønsker at forfølge den her sag, parallelt med den
proces, der er aftalt, kan stemme for det her beslutningsforslag. Det
er det, vi har besluttet i Venstre.
Kl. 15:42

Fjerde næstformand (Trine Torp):
Hr. Jeppe Bruus.
Kl. 15:42

Jeppe Bruus (S):
Så Venstre vil stemme for, fordi det ikke er bindende? Hvis der er et
flertal i Folketinget, så går jeg ud fra, at det er ret bindende, uanset
hvordan man udlægger teksten, for ellers ville det være et mærkeligt
Folketing. Det er det ene.
Det andet er, at overskriften jo er »Mette Frederiksen for Rigsret‐
ten nu«. Så er jeg med på, at hr. Karsten Lauritzen læser op fra

Torsdag den 22. april 2021 (B 162)

underrubrikken. Der er jo kun en enkelt. Hr. Karsten Lauritzen må
hjælpe mig med det. Han argumenterer jo for, at man hele tiden
har ønsket, at der skulle være en rigsret, også før man nedsatte
kommissionen. Det kan jeg ikke mindes Venstre har givet udtryk for.
Men det kan være, at jeg hørte det forkert.
Kl. 15:43

57

der indtil for ganske nylig var statsministerbærende, nu vælger at
tilkendegive, at man er for en rigsretssag mod landets statsminister,
inden granskningskommissionen, som man selv har nedsat, er kom‐
met med sin konklusion. Kan ordføreren forstå, hvis der sidder folk
derude, som synes, at det her er et lavpunkt i Venstres tid som
oppositionsparti, siden man besad statsministerposten?
Kl. 15:45

Fjerde næstformand (Trine Torp):
Ordføreren.
Kl. 15:43

Karsten Lauritzen (V):
Nu ved den socialdemokratiske ordfører heldigvis ikke, hvilke drøf‐
telser vi har haft med andre partier forud for den proces, det blev
besluttet, og som der var flertal for. Det var at lave en gransknings‐
lov og lave en granskningskommission på minkområdet. Hvis vi
havde absolut flertal – det har vi jo så ikke – havde vi gjort det
anderledes. Og jeg kan godt se den pointe, som hr. Jeppe Bruus har,
men omvendt, af respekt for de 50.000 mennesker, der har skrevet
under, og de mennesker, der er berørt af beslutningen, ville det være
mærkeligt, hvis jeg stod her på Venstres vegne og sagde, at vi bare
vil holde hånden over regeringen. Det vil vi ikke i denne vigtige sag.
Kl. 15:43

Fjerde næstformand (Trine Torp):
Tak. Så er det hr. Christian Rabjerg Madsen.
Kl. 15:43

Christian Rabjerg Madsen (S):
Tak. Vi må jo forstå, at Venstre nu på den ene side bakker op om
et borgerforslag, hvor overskriften er rigsret nu og på den anden
side bakker op om en granskningskommission, som skal afdække
det forløb, der ledte op til beslutningen omkring minkene. Skal man
forstå det sådan, at uagtet hvad kommissionen måtte komme frem til,
vil Venstre stå ved den beslutning, som man stemmer for i dag, altså
det vil sige, at man vil indlede en rigsret, uagtet hvad den gransk‐
ningskommission, som man selv har været med til at nedsætte, måtte
nå frem til?
Kl. 15:44

Fjerde næstformand (Trine Torp):
Ordføreren.
Kl. 15:44

Karsten Lauritzen (V):
Nu ved jeg jo ikke, hvad granskningskommissionen kommer frem
til, men jeg har meget, meget svært ved at forestille sig, at den
kommer frem til en fuldstændig frikendelse af regeringen og statsmi‐
nisteren. Det har jeg meget, meget svært ved at forestille mig, men
det ved jeg ikke. Jeg ved heller ikke, hvad en rigsret vil komme frem
til, hverken i den her eller i andre sager, men jeg kan sige – og det
er det politiske budskab, som jeg på Venstres vegne vil aflevere her
– at vi ikke ønsker at holde hånden over regeringen i den her sag. Vi
ønsker, at de ansvarlige for en meget, meget voldsom beslutning skal
holdes ansvarlige; det bliver de jo af vælgerne, men hvis loven er
blevet brudt, skal de også ansvarliggøres af en granskningskommis‐
sion og en efterfølgende rigsret.
Kl. 15:45

Fjerde næstformand (Trine Torp):
Hr. Christian Rabjerg Madsen.

Fjerde næstformand (Trine Torp):
Ordføreren.
Kl. 15:45

Karsten Lauritzen (V):
Jeg kan komme i tanke om en lang række andre lavpunkter, kan jeg
sige til ordføreren. Det her er ikke et af dem.
Kl. 15:45

Fjerde næstformand (Trine Torp):
Tak. Den næste er hr. Peder Hvelplund.
Kl. 15:46

Peder Hvelplund (EL):
Tak for det. Allerførst vil jeg godt lige høre ordføreren, om det
ikke er Venstres opfattelse og ordførerens opfattelse, at borgerforslag
skal behandles med præcis den samme respekt og alvor som alle
andre forslag her i Folketingssalen, nemlig at man ser på forslaget,
og man vurderer det, og derefter tager man stilling til, om man vil
stemme for eller imod. Det undrer mig nemlig lidt, når ordføreren
bruger argumentet, at det jo ligesom ikke betyder noget, fordi det
formentlig ikke bliver vedtaget alligevel. Det synes jeg jo ikke er
en særlig respektfuld måde at behandle et borgerforslag på. Og det
undrer mig lidt, når nu der faktisk er lavet en bred aftale om at få
nedsat en granskningskommission. Men lad nu det være.
Jeg ville egentlig godt spørge ordføreren om håndteringen. Ord‐
føreren sagde i sin ordførertale, at det kunne have været håndteret
anderledes, og det undrer mig lidt, når vi ved, at den faglige vurde‐
ring, der var, både fra Københavns Universitet og fra Statens Serum
Institut, nemlig at ved at have minkavl, samtidig med at der raserede
en epidemi, hvor virus kunne smitte mellem mink og mennesker,
ville det smittereservoir medføre en betydelig risiko, samtidig med at
der også kunne opstå ukendte mutationer. Er det stadig væk Venstres
opfattelse, at det kunne have været håndteret anderledes end ved, at
man blev nødt til at aflive syge besætninger?
Kl. 15:47

Fjerde næstformand (Trine Torp):
Ordføreren.
Kl. 15:47

Karsten Lauritzen (V):
Ja, det er det, og mig bekendt findes der mink en række steder i
resten af verden, og det illustrerer jo, at hvis det eneste rigtige var
at slå alle mink ned, var det måske sket i hele verden og ikke blot
i Danmark. Derfor var det en voldsom overreaktion. Det er jo ikke
det samme som at sige, at man ikke skulle gøre noget. Det må man
ikke misforstå. Det er ikke det samme. Men vi mener ikke, at det var
den rigtige beslutning at aflive alle mink for rullende tv-kameraer på
et pressemøde. Men det er ikke det samme, som at man ikke skulle
gøre noget.
Kl. 15:47

Kl. 15:45

Christian Rabjerg Madsen (S):
Jamen jeg beder på ingen måde Venstre eller ordføreren om at hol‐
de hånden over regeringen. Jeg undrer mig såre over, at et parti,

Fjerde næstformand (Trine Torp):
Hr. Peder Hvelplund.

58

Torsdag den 22. april 2021 (B 162)

Kl. 15:47

Peder Hvelplund (EL):
Men der var den klare vurdering fra Statens Serum Institut og også
fra Københavns Universitet jo, at det var nødvendigt set i forhold
til den udbredte smitte, der var mellem mink og mennesker. Og det
er jo normalt sådan, når vi står med veterinærsygdomme i Danmark,
at hvis man oplever syge minkbesætninger, slår man minkene ned,
og man har også en radius, inden for hvilken man slår minkene ned.
Og der tror jeg da, det kan være, at ordføreren og Enhedslisten så
kan være enige om, at man burde have fastholdt den strategi meget
tidligere i forløbet, så vi havde undgået at stå i en situation, hvor vi
så skulle handle så dramatisk på et tidspunkt.
Kl. 15:48

Fjerde næstformand (Trine Torp):
Ordføreren.
Kl. 15:48

Karsten Lauritzen (V):
Jeg tror ikke, vi er helt enige, men Enhedslisten har jo en pointe i
kritikken af strategiskiftet. Det er ikke noget, vi har været så optaget
af tidligere, men i lyset af de ting, der er kommet frem i Berlingske,
bliver der jo sat spørgsmålstegn ved mange ting i regeringens hånd‐
tering af den her sag. Derfor er vi også af den holdning, at hvis
regeringen ikke kan forklare sig, hvis sundhedsministeren ikke kan
forklare sig – og jeg tror, at sundhedsministeren skal i samråd i mor‐
gen i Epidemiudvalget – så må man jo få undersøgt det. Det er jo så
et fagligt spørgsmål. Det egner sig måske hverken til en kommission
eller en rigsret. Men at det var det rigtige, regeringen gjorde, og det
var nødvendigt at aflive alle mink, er jeg ganske overbevist om vil
vise sig ikke at være tilfældet. Hvad man så skulle have gjort, må vi
jo diskutere og drøfte.
Kl. 15:49

Fjerde næstformand (Trine Torp):
Tak. Så er det hr. Rasmus Helveg Petersen.
Kl. 15:49

Rasmus Helveg Petersen (RV):
Tak til Venstres ordfører. Vi er jo fra radikal side aldeles enige i, at
det er nødvendigt at undersøge de forhold, der har været, omkring
aflivningen af minkene. Det er også derfor, at vi deltager i det
her arbejde med at få nedsat en granskningskommission. Det er en
politisk aftale, vi har indgået, bl.a. med Venstre, om at nedsætte den
her granskningskommission, og vi synes selvfølgelig, at det er den
måde, vi skal behandle den her sag på.
Venstre vil nu igangsætte et andet arbejde end den gransknings‐
kommission – er det ikke at undergrave en politisk aftale? Gør det
det ikke mindre troværdigt at indgå politiske aftaler med Venstre?
Kl. 15:49

Fjerde næstformand (Trine Torp):
Ordføreren.
Kl. 15:49

Karsten Lauritzen (V):
Det mener jeg ikke. Vores stemmeafgivning til den her sag handler
om at sende et signal om, at vi mener, at den her sag er af en sådan
vigtighed, at når den granskningskommission er afsluttet, forventer
vi, at det ender i en rigsret, hvor nogle må stilles til ansvar. Så kan
det selvfølgelig være, at granskningskommissionen når frem til, at
alle er rene som sne – det kan jeg simpelt hen ikke forestille mig –
men så må vi krydse den bro, når vi kommer til det.
Jeg bliver bare nødt til at sige, at den aftale, der er indgået om
en granskningskommission, er jo ikke sådan en aftale, hvor vi så har

lovet at frede regeringen – det har vi ikke. Det kan jeg forsikre både
dem, der lytter med, og mine gode kollegaer her omkring i Folketin‐
get. Den meget voldsomme og forkerte beslutning, som regeringen
traf på et ikkelovligt grundlag, altså ulovligt, skal de selvfølgelig stå
til ansvar for – både over for vælgerne og juridisk.
Kl. 15:50

Fjerde næstformand (Trine Torp):
Hr. Rasmus Helveg Petersen.
Kl. 15:50

Rasmus Helveg Petersen (RV):
Jeg opfatter den politiske aftale, vi har med Venstre, som en, hvor
vi nedsætter en granskningskommission, og deraf følger selvfølgelig
også, at man har en hel proces, hvor man altså selvfølgelig ser,
hvad granskningskommissionen kommer frem til, før man drager en
konklusion om at nedsætte en rigsret. Derfor er jeg rigtig skuffet
over Venstres stemmeafgivning – kan Venstres ordfører forstå det?
Kl. 15:51

Fjerde næstformand (Trine Torp):
Ordføreren.
Kl. 15:51

Karsten Lauritzen (V):
Nej, det kan jeg sådan set ikke forstå, hvis jeg nu skal være helt
ærlig. Men jeg lever med, at Det Radikale Venstre er skuffet over
Venstre; ja, det har jeg det sådan set fint med i denne og andre sager.
Kl. 15:51

Fjerde næstformand (Trine Torp):
Tak. Så er det hr. Leif Lahn Jensen.
Kl. 15:51

Leif Lahn Jensen (S):
Jeg kan ikke lade være med alligevel at stille nogle spørgsmål, for
hvis jeg skal være ærlig, har jeg jo egentlig i mange år tit set Venstre
som et ret seriøst parti. Jeg vidste jo, at når man lavede aftaler med
Venstre, satte de sig ned og undersøgte nogle ting og gjorde sig
nogle betragtninger og sørgede for at lave deres arbejde ordentligt.
Så det her er jo lidt en historisk dag, og derfor er jeg nødt til at
spørge ordføreren: Hvornår har Venstre sidst i historien egentlig
stemt for noget, man overhovedet ikke har undersøgt, altså stemt for
noget, som man egentlig ikke har sat sig ind i, på sådan et grundlag
som det her? Hvornår er det før sket?
Kl. 15:52

Fjerde næstformand (Trine Torp):
Ordføreren.
Kl. 15:52

Karsten Lauritzen (V):
Altså, det her illustrerer jo udfordringen ved borgerforslag. Venstre
er et af de få partier, der faktisk ikke er for borgerforslag; det er alle
andre af Folketingets partier. For et borgerforslag er jo ikke juridisk
bindende; det er en politisk tilkendegivelse. En regering kan ignorere
et flertal i Folketinget, og så er Folketingets eneste sanktion at sige,
at man vil have et folketingsvalg eller en ny regering. Og det er
jo ikke nogen hemmelighed, at vi havde formuleret det anderledes.
Forslaget er jo en meningstilkendegivelse, og det er ikke særlig
detaljeret, og jeg ville da have ønsket, at det var udspecificeret med
en række flere ting. Men det er det ikke, og derfor må vi jo træffe
valget, om vi vil stemme imod og holde hånden over regeringen,
eller vil vi stemme for og sige, at den her sag har vi tænkt os at
forfølge, og det håber vi også et flertal i Folketinget vil. Vi har så
valgt det sidste, og det synes jeg ikke er useriøst.

Torsdag den 22. april 2021 (B 162)

Kl. 15:53

Fjerde næstformand (Trine Torp):
Hr. Leif Lahn Jensen.
Kl. 15:53

Leif Lahn Jensen (S):
Jamen jeg sagde også, at det her er historisk. Altså, normalt har vi i
et Venstre, der sætter sig ind i tingene, men lige nu hører jeg faktisk,
at Venstre helt historisk siger: Jamen hvis der er et flertal for det, så
kan vi da lige så godt stemme for, eller vi kan stemme imod, og det
vil sige, at hvis der alligevel er et flertal, kan vi gøre, som det passer
os. Det vil sige, at vi er gået fra et Venstre, der rent faktisk normalt
tager ansvar, til et Venstre, der nu kører på fribillet. Det er jo det,
vi hører Venstre sige, og kan ordføreren ikke give mig ret i, at det
klinger lidt hult?
Kl. 15:53

Fjerde næstformand (Trine Torp):
Ordføreren.
Kl. 15:53

Karsten Lauritzen (V):
Altså, jeg er glad for de pæne ord fra hr. Leif Lahn Jensen om,
hvordan han oplever Venstre som parti. Vi er et seriøst parti, og
vi tænker grundigt over tingene, og efter grundige overvejelser og
drøftelser har vi besluttet at støtte det her forslag.
Kl. 15:54

Fjerde næstformand (Trine Torp):
Tak for det. Der er ikke flere korte bemærkninger til Venstres ordfø‐
rer, så tak til hr. Karsten Lauritzen. Den næste ordfører er fra Dansk
Folkeparti, og det er hr. Morten Messerschmidt.
Kl. 15:54

(Ordfører)
Morten Messerschmidt (DF):
Tak, formand. Da jeg i tidernes morgen blev indskrevet på Køben‐
havns Universitet, var et af mine absolut yndlingsfag forfatningsret‐
ten. Jeg tror ikke, at jeg røber for meget ved at sige, at der var
mange, der betragtede mig som lidt af en nørd, når jeg dag efter
dag kunne sidde på tilhørerpladserne og læse op på forfatningsret,
samtidig med at jeg med et halvt øre fulgte forhandlingerne her
i Folketinget. Der er det jo altså en fornøjelse at opleve, hvordan
grundloven, forfatningsretten, ministeransvarlighedsloven, Rigsret‐
ten osv. i dag er blevet hver mands eje, altså noget, man simpelt hen
drøfter hjemme over middagsbordet og diskuterer lige så naturligt
som de seneste sportsresultater. Det er glædeligt. Derfor synes jeg
også, det må være på sin plads til en indledning at takke fru Bente
Dahl Pedersen, hr. Claus Stenrevle, hr. Jan Sand og hr. Steen Højdal
for at tage grundloven og Rigsretten alvorligt og derved foranledige
den her debat.
Som det har været nævnt tidligere, rummer ministeransvarlig‐
hedsloven meget vide rammer for, hvornår man kan straffe en minis‐
ter. Vi ved ikke præcis, hvor bundgrænsen ligger, for et flertal i
Folketinget har i den foregående debat tilkendegivet, at det ønsker
man egentlig heller ikke at vide. Det kommer så i hvert fald det
røde flertal til ugunst i den her sag, for når man ikke ved, hvor
bundgrænsen ligger, er der en vis sandsynlighed for med hele den
misere, som regeringen har været igennem i forhold til aflivning af
mink, at man befinder sig ikke bare i en gråzone, men et sted under
bundgrænsen.
Vi synes, det er en alvorlig sag. Derfor er vi også gået aktivt ind
– jeg vil ikke sige positivt – i det arbejde, der har været nævnt i
forbindelse med granskningsundersøgelsen, og er glade for, at der

59

nu er kommet det her instrument, hvor Folketinget uafhængigt af
regeringen kan få undersøgt en række forhold.
Det er for så vidt rigtigt, som hr. Jeppe Bruus siger, at man i
den praktiske udførsel gjorde noget, da man fandt ud af, at der var
noget galt. Men rent juridisk gik der jo ganske lang tid, før man fik
L 77 og hele grundlaget på plads, og det rummer altså en række
alvorlige dilemmaer. Vi havde i sidste uge på min og Dansk Folke‐
partis foranledning en debat om, hvorvidt vi ikke burde undersøge,
hvad det egentlig er for en bestemmelse i grundloven, som regering
overtrådte. Det er vist erkendt, at der var en, der blev overtrådt,
og det tror jeg også at hr. Jeppe Bruus sagde, men er det § 3, den
almindelige lovgivningsbestemmelse, eller er det § 73, ekspropriati‐
onsbestemmelsen? Det ønsker man stadig ikke at få belyst.
Vi i Dansk Folkeparti ville gerne have, at Kammeradvokaten
kunne se på de enkelte minkavlere og vurdere, om det var ekspro‐
priativt eller ej. Det er jo ret væsentligt ikke bare for den enkelte
minkavler, for nu har man så lavet en erstatningsordning, så de
bliver stillet, som om der var ekspropriation, men faktisk også for
os i Folketinget, fordi det jo er sådan, at når der eksproprieres,
træder der nogle særlige retsmekanismer som følge af grundlovens
§ 73, stk. 1-3, i kraft, og ved ikke at vide, om det her indgreb er
ekspropriativt eller ej, ved vi heller ikke, om de retsmekanismer,
minoritetsbeskyttelsesregler, vil gælde ved fremtidige sager.
Derfor er det rigtigt at få det her på dagsordenen, og jeg vil som
sagt kvittere over for de borgere, der har bakket op om forslaget
– ikke bare de fire, der har taget initiativet, men også de 50.000,
der har skrevet under på forslaget. Jeg har med det bundniveau,
Folketinget har lagt i forhold til rigsretssager, senest eksemplificeret
ved sagen, som man har ønsket at rejse over for fru Inger Støjberg,
meget vanskeligt ved at forestille mig, at der ikke også skulle være
grundlag for at rejse en rigsretssag over for den nuværende regering
og selvfølgelig også statsministeren. Tak, formand.
Kl. 15:58

Fjerde næstformand (Trine Torp):
Tak for det. Der er ikke nogen korte bemærkninger til Dansk Fol‐
kepartis ordfører. Næste ordfører er fra Socialistisk Folkeparti. Fru
Karina Lorentzen Dehnhardt.
Kl. 15:58

(Ordfører)
Karina Lorentzen Dehnhardt (SF):
Tak for ordet. Jeg skal læse en tale op for hr. Jacob Mark, som
desværre ikke kan være her i dag. Den starter sådan her:
Borgerforslaget, som vi behandler her, er et af de kortere af
slagsen. I al sin enkelhed går det ud på, at statsministeren skal for
en rigsret, og at statsministeren skal redegøre for den manglende
hjemmel til at aflive sunde og raske mink inklusive avlsdyr. Det
er et tema, som vi har diskuteret mange gange i Folketingssalen,
i udvalgslokalerne og i medierne. Siden beslutningen om at aflive
mink blev truffet, har der været lavet en redegørelse for dele af
hændelsesforløbet op til beslutningen, og redegørelsen viste med al
tydelighed, at der både op til beslutningen om at aflive alle mink
i Danmark, men også efterfølgende blev begået meget store fejl
i embedsværket, ligesom den daværende fødevareminister i vores
optik for sent fik orienteret ordførerne om den manglende hjemmel
og for sent fik rettet op på nogle af de fejl, som førte til, at man
påbegyndte aflivningen af mink uden at have hjemmel til det.
I dag er Miljø- og Fødevareministerium splittet op. Der er kom‐
met en ny departementschef, og der er også kommet en ny minister.
Det er et resultat af de fejl, der er blevet begået, og SF mener
sådan set, at det både var kritisabelt, at der gik så lang tid, før man
tog risikoen ved at have minkfarme og -produktion alvorligt, men
selvfølgelig også det efterfølgende forløb, hvor man endte med at
påbegynde aflivning uden lovhjemmel. Det var uacceptabelt.

60

Torsdag den 22. april 2021 (B 162)

Hvad angår statsministerens rolle, som det her borgerforslag ve‐
drører, mener vi, at statsministeren allerede ad flere omgange har
redegjort for forløbet både her i salen og i medierne, så den del af
borgerforslaget mener vi sådan set er imødekommet. Dertil kommer
jo så, at et enigt Folketing har besluttet at lave et granskningsudvalg.
Et granskningsudvalg er jo en ny politisk opfindelse inspireret af de
politiske undersøgelseskommissioner, som i sager, hvor der er brug
for at undersøge hændelser og forløb dybere, kan tage forskellige
værktøjer i brug. Der kan indkaldes i lukkede samråd, der kan etab‐
leres advokatundersøgelser, og i de mest alvorlige tilfælde, hvor der
er brug for et mere grundigt arbejde, kan der laves en undersøgelses‐
kommission.
I går har UFO, altså Udvalget for Forretningsordenen, besluttet at
gå videre med Granskningsudvalgets indstillinger om dels at lave to
advokatundersøgelser – en om politiets brug af actioncards og en om
nedgravning af mink – dels at der skal laves en kommissionsunder‐
søgelse af forløbet op til og efter beslutningen om at aflive mink. Vi
er glade for at have fået etableret sådan et granskningsudvalg, for det
har været et SF-ønske i mange år at have et undersøgelsesværktøj,
som er hurtigere og mere effektivt end de klassiske kommissionsun‐
dersøgelser. Nu skal Granskningsudvalget så til at arbejde videre
med kommissionsundersøgelsen, og vi ser frem til at få klarhed over
forløbet, så man kan lære af det, og så man kan komme godt videre.
SF kan ikke støtte dette forslag, fordi det vil kortslutte den gode
proces med en undersøgelse, som er sat i gang. Tak for ordet.
Kl. 16:01

Den fg. formand (Erling Bonnesen):
Tak for det. Den første korte bemærkning er fra hr. Per Larsen.
Værsgo.
Kl. 16:02

Per Larsen (KF):
Tak for det. Og tak til fru Karina Lorentzen Dehnhardt for at holde
en tale, som jeg kan forstå er på vikarbasis, men som i øvrigt var
en god tale, synes jeg. Jeg har også respekt for, at man ikke synes,
at man vil støtte det her forslag lige umiddelbart, men vil afvente
granskningskommissionen og tage den derfra.
Men vi er jo valgt til Folketinget; det er statsministeren også. Når
vi sådan skal føle efter, vil jeg gerne spørge ordføreren, for vi har
jo begge to skrevet under på at ville overholde grundloven, hvad
mener ordføreren så om, at man sætter sådan en proces her i gang
og samtidig overtræder grundloven. Er det ikke ret åbenlyst, at det er
ganske forkert?

Kl. 16:03

Per Larsen (KF):
Grunden til, at jeg spørger, er jo selvfølgelig også, at det har haft
ufattelig store konsekvenser for rigtig, rigtig mange mennesker, som
sad rundtomkring i Danmark og jo fra den ene dag til den anden fik
deres liv fuldstændig vendt rundt og kom ud i en usikkerhed, der
næsten ikke var til at overskue. Sådan bare for retsfølelsen skyld kan
vi så ikke være enige om, at det er ganske, ganske alvorligt, når man
sætter nogle ting i værk fra statsministerens side, som der ikke er
lovhjemmel til?
Kl. 16:04

Den fg. formand (Erling Bonnesen):
Ordføreren.
Kl. 16:04

Karina Lorentzen Dehnhardt (SF):
Jamen der er ingen tvivl om, at det her forløb ikke har været kønt,
og jeg har sådan set rigtig stor forståelse for de mennesker, som har
set deres livsværk synke i grus – det anerkender jeg bestemt ikke må
være en rar situation. Derfor synes jeg også, at det er bedst for alle
parter, at vi nu får undersøgt det her i en kommission og får klarhed
over, hvad der er sket. Og så håber jeg også snart, at der er nogle
udbetalinger på vej til de mennesker, som er berørt af det her, for det
er klart, at det skal man jo også kompenseres for.
Kl. 16:04

Den fg. formand (Erling Bonnesen):
Tak for det. Må jeg bede om ro på tilhørerpladserne.
Den næste er fru Mai Mercado. Værsgo.
Kl. 16:04

Mai Mercado (KF):
Tak. Jeg vil egentlig bare gerne have, at SF bekræfter, at man står
på præcis de samme principper, som man forfægtede i forbindelse
med Instrukskommissionen. Dengang var der jo ingen tvivl om det,
altså da Instrukskommissionen kom med en klar vurdering af, at der
var foregået lovbrud, og da en efterfølgende advokatundersøgelse
vurderede, at det ville kunne føre til dom, så var SF klare i mælet og
sagde, at det selvfølgelig må betyde en rigsret. Så skal jeg bare høre
fru Karina Lorentzen Dehnhardt bekræfte, at det samme vil gøre sig
gældende med en statsminister, og at retssikkerhed i SF's optik ikke
handler om partifarven.
Kl. 16:05

Kl. 16:03

Den fg. formand (Erling Bonnesen):
Ordføreren.

Den fg. formand (Erling Bonnesen):
Ordføreren.

Kl. 16:05

Kl. 16:03

Karina Lorentzen Dehnhardt (SF):
Jamen vi har jo netop sat en undersøgelse i gang for at belyse, hvad
det er, vi kan udlede om den her proces, og derfor tror jeg, at man
skal være varsom med at sige, at grundloven er overtrådt, endnu. Jeg
har i hvert fald set både eksperter, der har sagt, at den er overtrådt,
men også andre eksperter, som har sagt, at den ikke er overtrådt
nødvendigvis. Derfor tror jeg egentlig, at det bedste, vi kan gøre, er
at afvente den her undersøgelse, og så må vi jo se, hvad den når frem
til. Men det er klart, at forløbet ikke har været kønt, og derfor har vi
også støttet, at det her forløb skal undersøges, og det mener jeg er
det helt rigtige at gøre.
Kl. 16:03

Den fg. formand (Erling Bonnesen):
Hr. Per Larsen.

Karina Lorentzen Dehnhardt (SF):
Nej, retssikkerhed handler bestemt ikke om partifarve, og jeg synes,
det er bedst, at vi kigger på kommissionsundersøgelsen, og så kom‐
mer vi til at vurdere, hvilken reaktion det så skal afføde. Men jeg
kommer ikke til her i dag at sige, at vi gør det ene, det andet eller det
tredje. Det tænker jeg at vi bliver nødt til at læse kommissionsunder‐
søgelsen for at vide. Vi var sådan set også ret tilbageholdende med at
kræve en rigsret i forbindelse med Inger Støjberg-sagen. Den tog vi
faktisk først stilling til, da vi havde resultatet af undersøgelsen.
Kl. 16:06

Den fg. formand (Erling Bonnesen):
Fru Mai Mercado.

Torsdag den 22. april 2021 (B 162)

Kl. 16:06

Mai Mercado (KF):
Jeg vidste ikke lige, om jeg nåede at trykke mig ind – det gjorde
jeg så. Men jeg synes, det er rigtig dejligt, at SF's forhold til rigsret
ikke handler om partifarve, for det må jo så også betyde, at hvis der
foreligger en kommissionsundersøgelse og et resultat, hvor det viser
sig, at der er begået lovbrud, og hvis det samtidig også viser sig, at
et lovbrud vil kunne føre til dom i en retssag, så er SF også indstillet
på at sende statsministeren for en rigsret.
Kl. 16:06

Den fg. formand (Erling Bonnesen):
Ordføreren.
Kl. 16:06

Karina Lorentzen Dehnhardt (SF):
Det, jeg kan forsikre fru Mai Mercado om i dag, er, at SF mener,
at loven skal overholdes, og derfor må vi jo se, hvad resultatet af
kommissionsundersøgelsen bliver, og vi kommer ikke til at tage
stilling til noget, før den foreligger.
Kl. 16:06

Den fg. formand (Erling Bonnesen):
Så har jeg ikke flere korte bemærkninger tegnet ind, så vi siger tak
til ordføreren.
Den næste ordfører er Det Radikale Venstres ordfører, og det er
hr. Rasmus Helveg Petersen. Værsgo.
Kl. 16:07

(Ordfører)
Rasmus Helveg Petersen (RV):
Tak for det. Vi behandler her et borgerforslag, der har overskriften:
Statsministeren for Rigsretten nu. Det kan vi fra radikal side ikke
støtte af følgende grund: Det forløb, der har været omkring aflivnin‐
gen af mink, har afsløret, at der er sket nogle ting, som jo altså
senere er blevet undskyldt. Det har ikke været i orden med de ting,
vi vil gerne have dem undersøgt, og vi er glade for, at der på radikalt
initiativ er blevet nedsat et nyt organ til den slags, og det bliver
en granskningskommission. Vi har bredt sammen med Folketinget
nedsat den, og den skal selvfølgelig undersøge hele sagen. Det vil
sige, at vi får Mette Frederiksens, statsministerens, rolle kulegravet,
og det er selvfølgelig det, der fortsat er vores politik, altså at vi har
nedsat en granskningskommission, der skal undersøge statsministe‐
rens rolle i det forløb, der har været.
Jeg kan tilføje, at vi fortsat støtter selve beslutningen om at aflive
de danske mink, for det var på det tidspunkt den klare faglige anbe‐
faling, at minkene skulle aflives under corona, og den står vi selvføl‐
gelig også ved. Vi er ikke parat til at tage det næste spring og sige,
at statsministeren skal for Rigsretten nu, som borgerforslaget lægger
op til, for vi vil gerne gennemføre granskningskommissionen, som
vi har lagt op til. Tak.
Kl. 16:08

Den fg. formand (Erling Bonnesen):
Tak for det. Der er en kort bemærkning, og det er fra fru Mai
Mercado. Værsgo.
Kl. 16:08

Mai Mercado (KF):
Det bliver samme spørgsmål, som jeg stillede SF, men med den
tilføjelse, at De Radikale jo faktisk var vældig aktive i forhold til
nedsættelse af en granskningskommission, i øvrigt ros for det, så jeg
vil bare stille spørgsmålet: Hvis det viser sig med en gransknings‐
kommission, at man kommer frem til, at der er begået lovbrud,
og advokater efterfølgende vurderer, at der også vil falde dom, er

61

Radikale så indstillet på at sende statsminister fru Mette Frederiksen
for en rigsret, eller vil Radikales holdning til en rigsret afhænge af,
hvilken partifarve der er tale om?
Kl. 16:09

Den fg. formand (Erling Bonnesen):
Ordføreren.
Kl. 16:09

Rasmus Helveg Petersen (RV):
Nej, vi tager granskningskommissionen meget alvorligt. Vi vil kigge
på, hvad den kommer frem til, og så vil vi danne os vores holdning
på basis af det, og det er, kan jeg forstå, i modsætning til Det
Konservative Folkeparti, der ikke tager granskningskommissionen
særlig alvorligt og hellere vil kortslutte processen og have en rigsret
nu, hvilket jeg faktisk er noget skuffet over.
Kl. 16:09

Den fg. formand (Erling Bonnesen):
Fru Mai Mercado.
Kl. 16:09

Mai Mercado (KF):
Det er jo et klart svar: Ja – det kan jo bare klares med et ja her
til allersidst – Det Radikale Venstre vil være parate til at sende
statsministeren for en rigsret, hvis det altså er, at der er evidens, eller
det viser sig, at der er et beslutningsgrundlag herfor.
Kl. 16:10

Den fg. formand (Erling Bonnesen):
Ordføreren.
Kl. 16:10

Rasmus Helveg Petersen (RV):
Det er klart, at hvis sagen er alvorlig nok, er vi parate til at tage en
hvilken som helst konsekvens, og hvis den ikke er, gør vi ikke det.
Men vi tager også granskningskommissionen alvorligt, tydeligvis i
modsætning til De Konservative, der nu er i gang med at gå baglæns
fra den beslutning, hvilket skuffer os noget.
Kl. 16:10

Den fg. formand (Erling Bonnesen):
Tak for det. Så er der ikke flere korte bemærkninger. Tak til ordføre‐
ren. Og så giver vi ordet til næste ordfører, som er Enhedslistens
ordfører. Hr. Peder Hvelplund, værsgo.
Kl. 16:10

(Ordfører)
Peder Hvelplund (EL):
Tak for det, formand. Jeg tror ikke, jeg fornærmer nogen, hvis jeg
siger, at der nok er mange i den her sal, der synes, at Enhedslisten
nogle gange er rigtig træls, i hvert fald hvis man har prøvet at sidde i
regering, for i mangel af at andre gør det, har vi i Enhedslisten altid
fået den rolle, at vi skulle være den parlamentariske grundkontrol
med alt, hvad forskellige regeringer gør, og det er ikke så lidt, vi
har skullet bruge tid på de seneste år. Det med, at magt korrumpe‐
rer, er ikke bare noget, man siger. Det har vi i hvert fald kunnet
se ved de seneste mange regeringer. Det er åbenbart noget meget
menneskeligt, at magt stiger en til hovedet, og desværre er det et
vilkår, vi bliver nødt til også at håndtere i et demokrati. Vi har gang
på gang og gennem skiftende regeringer oplevet misbrug af magt,
vildledning af Folketinget, regler udstukket i modstrid med lovgiv‐
ningen, og jeg kunne sådan set blive ved, og hver gang Enhedslisten
får en formodning om, at der foregår noget, der ikke er i orden, gør
vi, hvad vi kan for at få belyst sagen, og det er nogle gange lidt
trættende.

62

Torsdag den 22. april 2021 (B 162)

I sidste valgperiode skulle vi stille flere hundrede spørgsmål til
tidligere minister fru Inger Støjberg for at finde ud af, hvad der var
foregået i sagen omkring den ulovlige instruks. Dengang var der
ikke megen hjælp at hente fra partier, der i dag har set lyset og
nu går meget op i, om en minister overholder lovgivningen. Næh,
dengang stod vi faktisk ret alene. Men med de her famøse mink
står vi dog så ikke alene. Der har heldigvis været flertal for at få ned‐
sat en granskningskommission til at undersøge sagen, og jeg håber
virkelig, at de partier, der har stemt med os dér, også fremadrettet
og ved et eventuelt regeringsskifte vil huske at gå lige så meget
op i de demokratiske spilleregler til den tid som i den her sag. For
mængden af sager, hvor ministre synes at have svært ved at vide,
hvor grænsen for deres magt går, har i mange år været tiltagende,
og man har desværre ikke kunnet sige, at den nuværende regering
i den sammenhæng har klaret det væsentlig meget bedre. Hvis det
ikke havde været for den dygtige danske presse, var der rigtig mange
oplysninger, som vi folkevalgte ikke havde fået af regeringen i de
mange sager, der verserer lige nu. Vi ville være blevet spist af med
myndighedsgrupper, der aldrig mødes og kigger på sagerne, eller ba‐
re, at ministre ikke er orienteret om, hvad der foregår af væsentlige
aktiviteter i deres egne ministerier.
Det er naturligvis ikke godt nok. Det her burde være et af de
bedste demokratier i verden, men det kan åbenbart være svært at
håndtere den magt, der følger med hvervet som minister, og så er det
jo godt, at vi i Enhedslisten sørger for at holde ministrene i ørerne.
Uanset om en minister er rød eller blå eller lilla, gælder der de
samme regler, og de gælder for alle, og vi vil i Enhedslisten fortsat
bruge al den energi, vi har, på at sikre vores demokrati. Da vi i den
her sag har nedsat en granskningskommission til at undersøge sagen
vedrørende mink, kan vi ikke støtte det her borgerforslag; vi vil
afvente konklusionen på rapporten fra granskningskommissionen.
Kl. 16:13

Den fg. formand (Erling Bonnesen):
Tak for det. Der er ikke nogen korte bemærkninger, så vi siger
tak til ordføreren. Så går vi videre til Det Konservative Folkepartis
ordfører, og det er fru Mai Mercado. Værsgo.
Kl. 16:13

(Ordfører)
Mai Mercado (KF):
Tak, formand. Beslutningsforslaget, vi behandler i dag, er et borger‐
forslag, hvor overskriften er: »Mette Frederiksen for Rigsretten nu«.
Der står så i selve oplægget til beslutningsforslaget, at statsministe‐
ren skal redegøre for den manglende hjemmel til at aflive sunde
og raske mink inklusive avlsdyr. Regeringen har allerede lavet en
redegørelse – en redegørelse, der i bedste fald må betegnes som
mangelfuld. Til gengæld får vi en mere tilbundsgående undersøgelse,
når Granskningskommissionen om et års tid bliver færdig med sin
kommissionsundersøgelse. Her får vi syn for sagen.
Brød statsministeren loven, da hun beordrede alle mink slået ned,
og blev loven også brudt i de efterfølgende dage, hvor ordren om at
slå alle mink ned stod ved magt, også selv om der ikke var lovhjem‐
mel til ordren? Her må det være sådan, at hvis det viser sig, at stats‐
ministeren brød loven, skal det have konsekvenser på tilsvarende
vis, som det også har haft konsekvenser, at Instrukskommissionen så
klart vurderet, at daværende minister fru Inger Støjberg brød loven
med den ulovlige instruks. Derfor må man også antage, at alle de
partier fra venstrefløjen, som dengang gav udtryk for, at fru Inger
Støjberg skulle stå til ansvar i en rigsretssag, har det på tilsvarende
vis med statsministeren. For man kan vel ikke forestille sig, at det er
partifarven, der afgør, hvorvidt man stilles for en rigsret?
I forhold til borgerforslaget, vi behandler aktuelt her i dag, har vi
konservative sympati for forslaget. Vi forstår både vreden og forbi‐
trelsen over, at man har slået et helt erhverv ihjel. Med det kendskab,

vi fra politisk hold har til hele minksagen, må det forventes, at der
vitterlig er begået lovbrud og grundlovsbrud. Søndag den 8. novem‐
ber 2020 – sidste år – blev vi mødt med oplysninger fra regeringen
om, at der ikke var lovhjemmel til at beordre alle mink slået ihjel.
Og på trods af at der ikke var lovhjemmel, fortsatte regeringen den
ulovlige aflivning, og statsministeren standsede ikke aflivningerne.
Det var et lovbrud, som senere viste sig at være helt unødven‐
digt, hvor statsministeren og regeringen handlede i noget, der vel
nærmest kan betegne som panik, og helt atypisk uden at inddrage
Folketinget i den her voldsomme beslutning, der som bekendt kom
til at koste et helt erhverv livet, og som beløber sig til over 19 mia.
kr. i kompensation til minkerhvervet. For der viste sig jo ikke at
være den smitterisiko fra minkene, som udgjorde hele grundlaget for
panikhandlingen. Sundhedsministeren fik ikke efterprøvet Statens
Serum Instituts opsigtsvækkende risikovurdering, som påpegede en
risiko for, at Danmark potentielt kunne udvikle sig til et helt nyt
Wuhan.
Det er siden kommet frem, at Københavns Universitet inden
pressemødet den 4. november havde undsagt SSI's dystre konklu‐
sion og altså var uenige i det skrækscenarie, der blev tegnet. Men
regeringen undlod – antagelig helt bevidst – at få efterprøvet SSI's
konklusion, og siden har regeringen også været uhyre sparsomme
med oplysninger og dokumenter, så journalister har måttet vente i
månedsvis på aktindsigt.
Når vi nu vælger at støtte beslutningsforslaget, skyldes det, at vi
politisk har en helt klar forventning om, at der om et år ligger et
klokkeklart juridisk grundlag, der viser, at der er begået et lovbrud.
Og derfor vil det jo være decideret mærkværdigt at stemme imod
sådan et beslutningsforslag. Vi er valgt til at føre politik ud fra vores
overbevisning, og dette er vores overbevisning.
Kl. 16:17

Den fg. formand (Erling Bonnesen):
Tak for det. Der er en række korte bemærkninger, og den første er
fra hr. Jeppe Bruus. Værsgo.
Kl. 16:17

Jeppe Bruus (S):
Jeg må sige, som jeg sagde til Venstre, at jeg er noget målløs over,
at det nu kommer frem, at Venstre og nu også Konservative vil støtte
det her borgerforslag. Vi har igennem det seneste stykke tid brugt
rigtig meget tid sammen også på det granskningsarbejde osv., og
alle de argumenter falder jo bort nu, alt det arbejde er ligegyldigt,
når nu man vil støtte en rigsret på baggrund af et borgerforslag.
Jeg forstår simpelt hen ikke argumentet med, at det ikke er juridisk
bindende. Hvis der er flertal i Folketinget for en rigsret, er det jo
fuldstændig ligegyldigt, om det er et borgerforslag, eller om det står
på en serviet, der er fløjet ned fra tilhørerrækkerne, eller hvad det er,
for så kommer der en rigsret.
Så kan Konservative ikke lige prøve at uddybe, om der er nogen
historisk parallel til, at Konservative har støttet noget så stort uden at
undersøge tingene til bunds først?
Kl. 16:18

Den fg. formand (Erling Bonnesen):
Ordføreren.
Kl. 16:18

Mai Mercado (KF):
Jamen hr. Jeppe Bruus har jo i flere omgange sagt, også til Venstres
ordfører, at man går ind i det her uden at have et kendskab og uden
at undersøge tingene til bunds. Det er jo fuldstændig klokkeklart
kommet frem, at der ikke var nogen lovhjemmel, at der ikke var
noget grundlag for at beordre aflivning af alle minkene, ligeså vel
som at man opretholdt den ulovlige ordre i dagene derefter. Derfor er

Torsdag den 22. april 2021 (B 162)

der jo i vores optik og rent politisk, og det er det, vi forholder os til,
allerede nu et klokkeklart grundlag, og som politikere er vi valgt til
at træffe beslutning og udøve og vise og demonstrere vores politiske
holdninger, og det her er vores politiske holdning, nemlig at vi er
overbevist om, at der er sket et lovbrud, og at vi ønsker, at Mette
Frederiksen skal stå til ansvar for det lovbrud.
Kl. 16:19

Den fg. formand (Erling Bonnesen):
Hr. Jeppe Bruus.
Kl. 16:19

Jeppe Bruus (S):
Det er rigtigt, at her i Folketinget kommer vi med vores holdninger
og vores politiske tilkendegivelser, og i sidste ende stemmer vi jo
som lovgivere, og i det øjeblik, vi stemmer, bliver de politiske
tilkendegivelser jo bindende. Og hvis der er et flertal her, der vil
stemme for en rigsret, og det er det, man må forstå Venstre og
Konservative er klar til på baggrund af et borgerforslag uden nogen
forudgående kommissionsundersøgelser eller noget som helst andet,
vil alt det der, som i virkeligheden har været en hel del af hele
fundamentet for det også at lave en ny parlamentarisk undersøgelse
og alt muligt andet, jo falde bort nu. Jeg må sige, at jeg er meget
målløs over, at Konservative er skiftet på det her.
Kl. 16:20

Den fg. formand (Erling Bonnesen):
Ordføreren.
Kl. 16:20

Mai Mercado (KF):
Men der er ikke skyggen af tvivl i vores sind om, at der er sket
lovbrud og grundlovsbrud. Det er jo ret alvorlige sager, vi taler om.
Og når vi for bare få måneder siden jo traf den beslutning at lave
en rigsretssag på baggrund af en kommissionsundersøgelse med en
efterfølgende advokatvurdering, havde vi jo haft behov for at afvente
og se, hvad den kommissionsundersøgelse fandt frem til. Og den
fandt frem til, at der var sket lovbrud. Nu her står vi altså på det
synspunkt, at vi klokkeklart har den politiske opfattelse, at der er
foregået lovbrud, og dermed synes det jo mærkværdigt at stemme
imod et sådant politisk beslutningsforslag.
Kl. 16:21

Den fg. formand (Erling Bonnesen):
Så er det hr. Peder Hvelplund.
Kl. 16:21

Peder Hvelplund (EL):
Tak for det, og tak til ordføreren. Nu er jeg ikke selv troende, men
jeg har dog læst i en gammel bog, at der står et sted, at det nogle
gange kan være lettere at se splinten i broderens øje end bjælken i
ens eget. Og derfor vil jeg godt spørge ordføreren, om det ikke er
lidt paradoksalt, at men nu har rejst en rigsretssag mod en minister,
som i øvrigt tilhørte en regering, som Det Konservative Folkeparti
deltog i. Det gjorde Det Konservative Folkeparti ikke noget ved, da
man sad i regering, mens udåden, om man så må sige, foregik. Men
nu er man villig til at rejse en rigsretssag, selv om vi har nedsat en
granskningskommission, som et bredt flertal i Folketinget har stemt
for – altså både partier fra oppositionen og partier, som er støtteparti‐
er for regeringen. Altså, det virker da lidt paradoksalt, og man kunne
så sige: Hvorfor skal vi rejse en rigsretssag nu, når vi netop har en
granskningskommission, der er i gang med at undersøge det forløb?
Kl. 16:22

Den fg. formand (Erling Bonnesen):
Ordføreren.

63

Kl. 16:22

Mai Mercado (KF):
Jeg må bare lige korrigere hr. Peder Hvelplunds historiske hukom‐
melse. For det er ikke korrekt, at Konservative sad i regering, mens
lovbruddet fandt sted; Konservative kom i regering efterfølgende.
Og vi troede på og accepterede den daværende ministers forklaring.
Og da det så viser sig, efter en kommissionsundersøgelse er færdig,
at der er et grundlag, og at der er begået et lovbrud, jamen så tager
vi jo den naturlige konsekvens. Så med det kan man jo sige, at der
er en fuldstændig enestående sammenhæng mellem det, vi gjorde i
regering, og det, vi gjorde efterfølgende nu her i opposition, både
med Instrukskommissionen og også med minksagen.
Kl. 16:23

Den fg. formand (Erling Bonnesen):
Hr. Peder Hvelplund.
Kl. 16:23

Peder Hvelplund (EL):
Jamen så bliver jeg nødt til at spørge, hvad det var for en af for‐
klaringerne, som Konservative troede på. For der kom jo mange
forskellige forklaringer fra fru Inger Støjberg, og det var bl.a. det,
der var årsagen til, at vi måtte igennem utallige samråd, og hvor det
også blev klarlagt gang på gang, at alle de forskellige forklaringer jo
ikke alle sammen kunne være rigtige. Og det er jo også det, man er
nået frem til, i forhold til at der nu bliver rejst en rigsretssag. Så det
kommer til at klinge lidt hult, hvis det er sådan, at man på daværende
tidspunkt, hvor man kunne se, at der var mange forskellige forklarin‐
ger, sagde: Der er ikke behov for at lave yderligere undersøgelser,
for vi er støtteparti for den regering, som ministeren sidder i. Og
så i dag siger man: Nu er vi ikke engang villige til at afvente en
granskningskommissions undersøgelse. Og jeg er helt med på, at når
vi får resultatet af den, må vi vurdere, hvad der så efterfølgende skal
ske.
Kl. 16:23

Den fg. formand (Erling Bonnesen):
Ordføreren.
Kl. 16:23

Mai Mercado (KF):
Og det bliver jo lige præcis interessant at følge, om Enhedslisten
så rent faktisk følger sine egne principper, eller om man igen bliver
banket på plads og ender med at følge det, som regeringen foreskri‐
ver. Men det er altså – fuldstændig som jeg beskrev i en tidligere
sag her i dag – sådan, at vi spurgte daværende minister fru Inger
Støjberg, om der var noget at komme efter, og vi fik det meget klare
svar, at det var der ikke. Og det tog vi for gode varer. Nu kan vi jo
se, at hele mediebilledet har oprullet, hvordan der er sket lovbrud, og
hvordan der ikke var lovhjemmel. Derfor er der ikke vores sind tvivl
om, at det her må føre til en rigsretssag.
Kl. 16:24

Den fg. formand (Erling Bonnesen):
Tak for det. Så er der ikke flere korte bemærkninger. Vi siger tak til
ordføreren. Så er vi klar til at gå videre til næste ordfører, og det er
Nye Borgerliges ordfører, hr. Peter Seier Christensen. Værsgo.
Kl. 16:24

(Ordfører)
Peter Seier Christensen (NB):
Tak for det. Tak for ordet. Der er nedsat en granskningskommission
relateret til minkskandalen i efteråret. I Nye Borgerlige så vi ellers
gerne, at statsministeren blev stillet for en rigsret nu, men et flertal
i Folketinget ville det anderledes. I Nye Borgerlige ser vi nu frem

64

Torsdag den 22. april 2021 (B 162)

til, at kommissionen kommer med en vurdering af dette mulige
grundlovsbrud i forbindelse med udslettelsen af et helt minkerhverv.
Men hvordan og hvorfor er det kommet hertil? Hvordan kunne
det lade sig gøre at vi kom hertil, hvor magten muligvis sætter en lov
for sig selv og en anden lov for alle andre? En fødevareminister er
gået af på baggrund af minkskandalen, og en ny er udnævnt, der skal
rydde op – eller grave op, kan man fristes til at sige – for de dræbte
mink er jo efterfølgende blevet nedgravet, ja, ulovligt til potentiel
skade for det omkringliggende miljø.
Statsministeren siger, at hun ikke vidste noget om noget som
helst. Det må granskningskommissionen så tage stilling til, altså om
det også er sandheden. Et muligt grundlovsbrud af en statsminister
og hendes regering kategoriseres af dem selv som en fejl. Den fikser
vi da bare med en ny lov i næste måned, måske. Er det demokrati?
Er det respekt for folkestyret? Det mener vi ikke i Nye Borgerlige,
for så har vi ikke folkestyre længere – så bliver og lov og ret sat ud
af spil.
Danskernes frihed bygger på tillid, tillid til loven, tillid til politi‐
kerne, tillid til myndighederne. Derfor har det også været et enormt
hårdt slag at opleve minkskandalen på tætteste hold. Med ét slag
blev magt vigtigere end lov. Fra den ene dag til den anden tog mag‐
tens elite, regeringen, brødet ud af munden på tusindvis af familier.
Husk på: Minkavlere er ikke bare tal i et excelark; de er ikke bare
gode skatteborgere; det er rigtige mennesker, der nu har mistet deres
livsværk. Generationers opbygning af værdier og viden om minkavl
går nu tabt. Når jeg står her i dag og læser borgerforslaget om en
rigsretssag for landets statsminister nu, forstår jeg godt vreden. Jeg
mærker den uret, som forslagsstillerne føler er blevet begået imod
dem af statsministeren tilbage i november.
Vi kan ikke genoplive de aflivede avlsdyr hos minkavlerne,
men forslagsstillernes stemmer skal høres i dag. Det produktive
Danmarks stemmer repræsenterer vi i Nye Borgerlige således i dag.
Det skabende Danmarks stemme skal høres og respekteres i dag, og
Nye Borgerlige kan derfor støtte beslutningsforslag B 162. Tak for
ordet.
Kl. 16:27

Den fg. formand (Erling Bonnesen):
Tak for det. (Bifaldsytringer på tilhørerpladserne). Må jeg bede
om ro på tilhørerpladserne! Tak for det. Der er ikke nogen korte be‐
mærkninger, så tak til ordføreren. Den næste ordfører er fra Liberal
Alliance, og det er hr. Ole Birk Olesen. Værsgo.
Kl. 16:27

(Ordfører)
Ole Birk Olesen (LA):
Tak for det. Vi støtter borgerforslaget om at indklage statsministeren
for en rigsret på grund af hendes håndtering af minkerhvervet i Dan‐
mark. Vi er også med i det flertal, der vil sætte en granskningsunder‐
søgelse i gang, fordi det var det, der var flertal for i Folketinget. Men
hvis det havde stået til os, var vi gået direkte til Rigsretten, for der
er ikke behov for at undersøge så meget i den her sag. Lovbruddet er
erkendt.
Så sent som da ordføreren for Socialdemokratiet, hr. Jeppe Bruus,
stod her på talerstolen, sagde han: Ja, vi kom til at slå et erhverv
ihjel, uden at der var lov til det. Det, som statsministeren kalder
lovhjemmel, er et andet ord for, at det simpelt hen er ulovligt, hvad
man gør, for en regering må ikke gå ud at gøre den slags ting, uden
at Folketinget har bevilget en lov til at gøre det.
Det er ikke regeringen, der bestemmer i Danmark – det er Folke‐
tinget, der bestemmer i Danmark. Regeringen regerer på baggrund
af de love, som Folketinget giver, og der er ingen lov, der tillader
regeringen at slå minkerhvervet ned. Derfor var der tale om en ulov‐
lighed. Regeringen har erkendt det ved flere lejligheder, og derfor
er det sådan set ret overflødigt, at vi laver en undersøgelse af, om

der er sket lovbrud – det er der! Det har hr. Jeppe Bruus bekræftet
så sent som for en times tid siden her fra talerstolen. Der er sket
ulovligheder. Hr. Jeppe Bruus kalder det en fejl.
Når man kigger ned i papirerne, kan man se, at det var helt
bevidst. Der er papirer, der viser, at regeringens centrale ministre
vidste, at der ikke var lov til at gøre det her. Det har været drøftet i
regeringens udvalg, hvor flere ministre har siddet med – også flere
af de ministre, som senere sidder i Koordinationsudvalget og træffer
beslutningen der.
Når en minister får sådan et papir forud for i et møde et rege‐
ringsudvalg, bliver ministeren bedt om at tilkendegive, at ministeren
har set papiret og godkendt papiret forud for mødet. Jeg har selv prø‐
vet det. Alle papirer, som er relevante for det møde, som ministeren
skal deltage i, kommer op til ministerens godkendelse, og så trykker
ministeren godkendt på papiret, og så går man til møde.
Så ministrene har trykket godkendt på papirer, hvori der står,
at der ikke er noget lovgrundlag for at slå hele minkbranchen ned.
Og efterfølgende har de så alligevel påstået, at de, da de sad i
Koordinationsudvalget og traf den beslutning med statsministeren
for bordenden om, at alle mink skulle slås ned, ikke vidste det, da de
sad der. Det var en fejl. Papirerne viser, at det ikke er sandt.
Det, vi også ved, er, at da det så på et tidspunkt går op for
regeringen, at der ikke er lovhjemmel til det – at der ikke er en lov til
det, at det er ulovligt at slå minkene ihjel – så træffer regeringen ikke
beslutning om at stoppe, indtil loven, som regeringen søger, kommer
på plads, men man fortsætter. Hvis ikke det forløb, hvor man med
statsministeren for bordenden træffer beslutning om at gøre det her,
selv om der ikke er lovhjemmel til det, så er i hvert fald det forløb,
hvor man også offentligt erkender, at man ikke har lovhjemmel, men
alligevel fortsætter med at slå minkene ned, jo om noget beviset for,
at statsministeren ikke gør det, som statsministeren skal gøre, nemlig
her at stoppe den ulovlige nedslagtning af minkerhvervet.
Regeringen erkender i pressen, at der ikke er nogen lovhjemmel.
Regeringen siger til ordførerne, at der ikke er nogen lovhjemmel.
Regeringen søger lovhjemmel, søger opbakning til at få lovhjemmel,
og alligevel fortsætter regeringen med at slå minkene ned. Det sker
på statsministerens vagt. Der er ingen som helst tvivl om, at statsmi‐
nisteren har et ansvar for, at det fortsætter på det tidspunkt.
Derfor er det også for os helt indlysende, at statsministeren skal
stilles for en rigsret. Og derfor kan vi også støtte det her beslutnings‐
forslag, for vi ved, at regeringen har begået ulovligheder, og vi ved,
at statsministeren har et hovedansvar for det.
Et flertal i Folketinget ønsker at afvente granskningsundersøgel‐
sen, og det kan vi også godt gøre, men vi kan også bare beslutte nu,
at det, vi ved, skal føre til en rigsret, og at det er statsministeren,
der er en af de ministre, der skal sidde på anklagebænken. Derfor
stemmer vi for borgerforslaget.
Kl. 16:33

Den fg. formand (Erling Bonnesen):
Tak for det. (Uro på tilhørerpladserne). Jeg må på det bestemteste
bede om ro på tilhørerpladserne. Ellers må jeg bede de pågældende
om at forlade lokalet. Nu er det sagt!
Der er en kort bemærkning, og den er fra hr. Jeppe Bruus
Kl. 16:33

Jeppe Bruus (S):
Der bliver sagt mange ting, og jeg bliver også citeret for nogle ting
osv. Men hvis jeg bare skal fokusere på en af de ting, som hr. Ole
Birk Olesen siger, så er det udsagnet om, at der er papirer, der
viser, at ministeren vidste, at det var ulovligt. Hvad er det for nogle
papirer, hr. Ole Birk Olesen?

Torsdag den 22. april 2021 (B 241)

Kl. 16:33

Den fg. formand (Erling Bonnesen):
Ordføreren.
Kl. 16:33

Ole Birk Olesen (LA):
Det er papirer fra regeringens covid-19-udvalg. På et tidligt tids‐
punkt sidder man i regeringens covid-19-udvalg. Så vidt jeg husker,
er det op til et halvt år, før man træffer den endelige beslutning,
eller også er det et par måneder før; det er i hvert fald, inden man
træffer den endelige beslutning om at gennemføre nedslagtningen
af minkene. Der sidder udenrigsministeren, justitsministeren, føde‐
vareministeren og finansministeren, og der får man de her papirer
udleveret, hvori der står, at man ikke har noget lovgrundlag for at
slå minkene ned. Man giver så, så vidt jeg husker, justitsministeren
og fødevareministeren den opgave at gå i gang med at undersøge,
hvordan dette kan tilvejebringes. Det står i papirerne. Men der sker
jo ingen tilvejebringelse af lovgrundlaget, og alligevel sidder de
selv samme ministre senere i koordinationsudvalget og beslutter, at
minkene skal slås ned, selv om de ikke har løst den opgave at skaffe
et lovgrundlag.

65

Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Udvalget for Forretningsorde‐
nen, og hvis ingen gør indsigelse, betragter jeg dette som vedtaget.
Det er vedtaget.

Det næste punkt på dagsordenen er:
17) 1. behandling af beslutningsforslag nr. B 241:
Forslag til folketingsbeslutning om en velstandslov.
Af Peter Seier Christensen (NB) m.fl.
(Fremsættelse 09.03.2021).
Kl. 16:36

Forhandling

Kl. 16:34

Den fg. formand (Erling Bonnesen):
Så kan vi gå videre til næste punkt på dagsordenen. (Sang fra tilhø‐
rerpladserne). Må jeg bede om ro på tilhørerpladserne? Jeg vil bede
vagterne om at træde i funktion.

Kl. 16:35

Mødet er udsat et øjeblik.
Mødet er udsat. (Kl. 16:37).

Den fg. formand (Erling Bonnesen):
Hr. Jeppe Bruus.
Jeppe Bruus (S):
Men det er jo ikke rigtigt. Altså, så må du jo fremlægge det, for det
er simpelt hen ikke korrekt. På det møde, der er den 1. oktober, som
jeg tror er det, hr. Ole Birk Olesen refererer til, er det slet ikke på
dagsordenen. Så er det rigtigt, at der i nogle bilag til det står, at der
skal afklares nogle ting, men den udlægning, der gives, er jo simpelt
hen ikke korrekt. Det tjener måske lidt til at belyse hele pointen med
den her debat, vi har i dag, at hr. Ole Birk Olesen nu står og siger:
Vi vil selvfølgelig støtte en rigsretssag, for det hele er fuldt belyst,
og jeg ved, at det ser sådan her ud nu. Og så står man og kommer
med den ene fejlagtige påstand efter den anden. Det er jo derfor,
det er hovedløst og useriøst, at der er en række partier, der bare vil
stemme for en rigsretssag på baggrund af et borgerforslag, og det gør
det ikke mindre useriøst og hovedløst, at det bakkes op af Venstre og
Konservative.
Kl. 16:35

Den fg. formand (Erling Bonnesen):
Så er det ordføreren.
Kl. 16:35

Ole Birk Olesen (LA):
Vi ved jo ikke, hvad der bliver sagt på selve mødet. Der føres jo ikke
referat, så vi kan se, hvad der bliver sagt på selve mødet i covid-19udvalget, men vi kan se af papirerne, som godkendes af ministrene
forud for mødet i covid-19-udvalget, at der er en opmærksomhed
om, at der ikke er et lovgrundlag, som kan føre til, at man kan slå
minkene ned, og at nogle af ministrene får den opgave at igangsætte
et arbejde for at tilvejebringe et lovgrundlag. Det sker jo så ikke, og
alligevel træffer de selv samme ministre senere beslutningen om at
slå minkene ned, selv om de ikke har tilvejebragt lovgrundlaget for,
at det kan ske.
Kl. 16:36

Den fg. formand (Erling Bonnesen):
Tak. Så har jeg ikke flere tegnet ind til korte bemærkninger. Vi siger
tak til ordføreren.

Kl. 16:37

Forhandling
Den fg. formand (Erling Bonnesen):
Mødet er genoptaget, efter at nogle af de tilstedeværende, der har
ytret sig ureglementeret, har forladt lokalet ved hjælp af folketings‐
betjentene.
Forhandlingen er åbnet, og vi giver først ordet til finansministeren.
Kl. 16:38

Finansministeren (Nicolai Wammen):
Tak for det, og tak for ordet. Det kommer næppe som en overraskel‐
se – vel heller ikke for forslagsstillerne – at regeringen ikke kan
støtte beslutningsforslaget om en velstandslov, der fastsætter et kon‐
kret lovbundet mål for væksten i strukturelt bnp i den private sektor
og underordner alle politiske beslutninger et sådant mål.
For regeringen er det væsentligt også at kunne tage retfærdige og
fornuftige hensyn i den økonomiske politik. F.eks. at de offentlige
udgifter kan følge med, når der bliver flere børn og ældre, og at
der kan være ret til tidlig pension for mennesker med mange år på
arbejdsmarkedet. Og lige så grundlæggende er det for regeringen,
at den offentlige og private sektor ikke er hinandens modsætninger,
men derimod hinandens forudsætninger. Det synes jeg at den aktuel‐
le coronakrise har demonstreret til fulde.
Når det er sagt, er det sådan set fint, at vi får en debat her i dag
om, hvordan vi skaber vækst og udvikling i vores samfund. Det er
selvfølgelig relevant. Lige nu synes det om muligt endnu vigtigere
end ellers, fordi vi helt aktuelt befinder os i en global økonomisk
krise. Men samtidig med at vi bekæmper krisen på den korte bane,
må vi ikke glemme at løfte blikket og se på, hvordan vi gør Danmark
stærkere på den lange bane. Det er helt afgørende for regeringen, og
derfor har vi også taget en række initiativer, som jeg glæder mig til
at drøfte med partierne.
Dansk økonomi har under coronakrisen oplevet et mærkbart til‐
bageslag. De seneste tal fra Danmarks Statistik viste, at vores bnp

66

Torsdag den 22. april 2021 (B 241)

faldt med 2,7 pct. i 2020. Det er et fald, der er til at tage at føle
på. Men heldigvis er det ikke så voldsomt, som vi i første omgang
frygtede at det kunne blive. Og det er heller ikke lige så markant
som det, vi har set i mange andre lande.
Lige siden coronakrisen ramte os sidste år, har regeringen haft
et hovedfokus i den økonomiske politik, nemlig at holde hånden
under danske arbejdspladser og danske virksomheder og at bringe
Danmark og dansk økonomi så sikkert igennem krisen som overho‐
vedet muligt.
Derfor har vi igennem hele det seneste år sat ind med omfattende
hjælpepakker til virksomheder og lønmodtagere og også med mark‐
ante stimulitiltag til dansk økonomi. Det har vi i et tæt samarbejde
med arbejdsmarkedets parter, men også i høj grad i en lang række
aftaler bredt her i Folketinget, hvor Folketingets partier har været
med til at tage ansvar for at få Danmark ud af krisen. Tak for det.
Resultatet har været en historisk ekspansiv finanspolitik i 2020,
der både har sikret danskerne job og tryghed, troen på fremtiden
har haft bedre muligheder, og det har samtidig banet vejen for en
grøn, retfærdig og ansvarlig genopretning efter krisen. Hvis man gør
indsatsen op i tal, betyder de politiske aftaler, som vi indgik sidste år,
at vi aktiverede samlet set 135 mia. kr. til at understøtte og stimulere
økonomien. Det gør, at vi holder hånden under omkring 55.000 job i
år og 45.000 job i 2022. Det er altså den effekt, som finanspolitikken
har på den økonomiske efterspørgsel og dermed på beskæftigelsen i
år og næste år.
Dertil kommer, at vi fortsat har sunde, offentlige finanser og lav
offentlig gæld. Vi er altså ikke gået på kompromis med ansvarlighe‐
den i vores økonomiske politik. Men vi har navigeret i en utrolig
svær tid, og nu kan vi se, at meget begynder at lysne. Men vi er jo
stadig væk på ingen måde i mål.
Vi planlægger stadig væk efter målet om balance i 2025, og
vi har fastholdt det ansvarlige princip, at nye varige udgifter skal
finansieres med varige indtægter. Selv om Danmark og dansk øko‐
nomi ser ud til at klare sig relativt godt gennem krisen sammenligne
med en række andre europæiske lande, så er der fortsat betydelig
usikkerhed, og corona er desværre endnu ikke et overstået kapitel.
Men den ekspansive finanspolitik, som vi har ført og fortsat
fører, har bidraget til at mindske det økonomiske tilbageslag. Og
lige så vigtigt har tilbageslaget, som det ser ud nu, ikke svækket de
grundlæggende strukturer i vores økonomi. Tværtimod betyder den
politik, som vi har ført igennem krisen, at vi har skabt det bedst
mulige grundlag for, at genopretningen af danske økonomi kan tage
fart i takt med genåbningen af vores samfund.
Kl. 16:43

Samtidig med at vi har styret Danmark igennem den værste glo‐
bale økonomiske krise siden finanskrisen, har regeringen også taget
en række skridt til at skabe et mere retfærdigt samfund. Siden rege‐
ringsskiftet i 2019 er der gennemført en række tiltag, der har mindre
afledte virkninger på arbejdsudbuddet og dermed strukturelt på bnp,
positive såvel som negative. Mest markant var effekten af den aftale
om en ny ret til tidlig pension, som vi indgik i efteråret sidste år.
Den nye ret til tidlig pension, herunder den udvidede adgang til
seniorpension og tilhørende finansieringselementer, skønnes jo at
reducere arbejdsudbuddet med ca. 9.800 fuldtidspersoner i 2025. Det
har vi gjort med helt åbne øjne, fordi vi synes, det er en retfærdig og
ordentlig måde at håndtere, at der er mennesker, der har været rigtig
lang tid i deres arbejdsliv i det danske samfund, som vi gerne vil
give bedre muligheder for at trække sig tilbage.
Derudover var formålet også at sikre fortsat opbakning til den
politiske aftale, som i dag er det økonomiske grundlag for vores
velfærd, nemlig velfærdsforliget fra 2006, hvor man i en bred aftale
besluttede at levetidsindeksere pensionsalderen. Velfærdsforliget er
afgørende for den finanspolitiske holdbarhed og for den fremadret‐
tede finansiering af velfærdssamfundet, og den har en betydelig

positiv virkning på bnp og beskæftigelsen. Men uden en ordning for
de danskere, der ikke kan holde til at knokle i hårde fysiske job helt
til pensionsalderen, kunne vi risikere, at danskernes opbakning til
velfærdsforliget smuldrede, hvilket også ville efterlade et gabende
hul i statskassen og reduceret vækst og beskæftigelse. Den udford‐
ring har vi taget hånd om med retten til tidlig pension.
I den seneste mellemfristede fremskrivning, som vi gennemførte
med »DK2025 – en grøn retfærdig og ansvarlig genopretning af
dansk økonomi« i august 2020, er det vurderingen, at arbejdsudbud‐
det vil stige med i størrelsesordenen 10.000-15.000 personer om
året fra 2020 til 2025, vel at mærke når der er taget højde for
virkningerne af aftalen om ret til tidlig pension. Den fremadrettede
udvikling inklusive virkningen af aftalen om tidlig pension peger på
en grundlæggende stærk økonomi med sunde strukturer. Det skal ik‐
ke mindst ses i sammenhæng med den reformindsats, som skiftende
regeringer har gennemført med Folketingets opbakning siden starten
af 1990'erne. Derudover har vi også løbende set på strukturer på
arbejdsmarkedet og i uddannelsessystemet for at se på, hvordan vi
bedst muligt kan indrette os.
Den tidligere VLAK-regering formulerede i 2016 en meget am‐
bitiøs vækstmålsætning, som der også lægges op til i beslutningsfor‐
slaget. I regeringsgrundlaget dengang hed det, at man ønskede at
føre en politik, der skulle øge beskæftigelsen med 55.000-60.000
personer i 2025 og velstanden samlet med 80 mia. kr. i 2025. Det
var en stor ambition, og man må konstatere, at den i vid udstrækning
blev ved de flotte ord. VLAK-regeringen formåede kun at gennem‐
føre tiltag, der øgede arbejdsudbuddet med i størrelsesordenen ca.
4.000 personer, altså under 10 pct. af målet. Det er der flere forkla‐
ringer på.
Er en af dem er, at potentialet for nye arbejdsudbudsreformer
af den traditionelle slags er betydelig mindre end tidligere. Når vi
som regering ikke har formuleret en bestemt vækstmålsætning for
bnp, som beslutningsforslaget lægger op til, skyldes det ikke, at vi
har lagt reformdagsordenen på hylden, tværtimod. Vi har allerede
varslet, at vi vil fremlægge forslag, der kan imødegå den svækkelse
af arbejdsudbuddet, som er sket siden regeringen trådte til, altså
navnlig som følge af den nye ret til tidlig pension.
Derudover har vi bl.a. med nedsættelsen af Kommission for 2.
generationsreformer igangsat et ambitiøst arbejde med en ny type
reformer for bl.a. at kunne tage livtag med de problemer, som de
seneste 30 års reformer ikke har formået at løse, og hvor vi hjælper
flere danskere, der i dag befinder sig i periferien af vores samfund,
ind på arbejdsmarkedet, hvor vi styrker integrationen af indvandrere
og efterkommere, og hvor vi gør en målrettet indsats for at nedbrin‐
ge antallet af unge, der aldrig får en uddannelse. Det er ikke noget,
vi bare kan gøre med snuptagsløsninger. Andengenerationsreformer
kræver derfor et grundigt forarbejde.
Men potentialet er både stort og vigtigt både for beskæftigelsen
og samfundsøkonomien, for virksomhederne, der får adgang til en
større og også dygtigere arbejdsstyrke, og for de enkelte mennesker,
som det her handler om. Det arbejde bliver en vigtig brik i indsatsen
for at få Danmark stærkere ud af krisen og styrke dansk økonomi på
længere sigt.
Kl. 16:48

Endelig vil jeg fremhæve, at den krisepolitik, som regeringen
har ført hele sidste år, ikke kun har haft fokus på et kort sigte. Tvært‐
imod har vi brugt den økonomiske politik under krisen til også at
investere i den langsigtede udvikling af Danmark med investeringer
i grøn omstilling, i ekstra høje fradrag til virksomheder for forskning
og udvikling, i digitalisering, i renovering af infrastruktur og i en
opkvalificeringsindsats for lønmodtagere, så erhvervslivet har de
bedste forudsætninger for at gribe fremtidens vækstmuligheder. Det
er alt sammen tiltag, der genopretter økonomien på den korte bane
og styrker Danmark på den lange. Jeg håber og tror, at vi vil se, at

Torsdag den 22. april 2021 (B 241)

vi nu går lysere tider i møde, også når det gælder dansk økonomi, og
at der, når vi når næste år, så også vil være rigtig meget at glæde sig
over i forhold til den svære tid, at vi gennemgår netop nu. Tak for
ordet.
Kl. 16:49

Den fg. formand (Erling Bonnesen):
Tak for det. Der er en kort bemærkning, og den er fra hr. Lars Boje
Mathiesen. Værsgo.
Kl. 16:49

Lars Boje Mathiesen (NB):
Nu brugte ministeren meget af sin tale på at tale om den her excep‐
tionelle situation, som vi står i med covid-19, men det her er jo et
forslag, som handler om den strukturelle balance, og som handler
om det langsigtede. Og på en lang række områder bruger regeringen
jo måltal, altså, man taler f.eks. om en 70-procentsreduktion af CO2.
Så hvorfor er det, at man lige præcis på det her område ikke vil bru‐
ge nogle måltal og bruge dem som et pejlemærke og så efterfølgende
indrette lovgivningen efter det?
Kl. 16:50

Den fg. formand (Erling Bonnesen):
Finansministeren.
Kl. 16:50

Finansministeren (Nicolai Wammen):
Vi synes simpelt hen, at det er mere fornuftigt at sige, at vi selvfølge‐
lig arbejder målrettet på at skabe vækst og udvikling i vores bnp,
hvad enten der er kriser eller ej. Men det siger også sig selv, at det
år, der er gået, har vist, hvor stor en udfordring det kan være at
forudsige, præcis hvordan bnp vil udvikle sig.
Inden marts sidste år så alt ret lyst ud – i hvert fald så rigtig
meget lyst ud i dansk økonomi. Man taler om, at det var et problem
i forhold til at begynde at få arbejdskraft nok. Der var ikke dér tegn
på, at en krise ville ramme os med en enorm kraft i løbet af ganske
kort tid. Den ramte jo så ikke alene Danmark; den ramte hele verden.
Og vi synes, at den tilgang, vi har fra regeringens side, med en
række tiltag, hvor vi ikke bare håndterer den nuværende krise, men
investerer i fremtiden, er den kloge vej frem.
Kl. 16:51

Den fg. formand (Erling Bonnesen):
Hr. Lars Boje Mathiesen.
Kl. 16:51

Lars Boje Mathiesen (NB):
Jamen jeg kan godt forstå, at ministeren insisterer på at snakke 2020,
men når nu ministeren siger, at vi havde en fremragende økonomi,
kan det bare undre mig, at det var nødvendigt at gældsætte borgerne
for at få lavet en finanslov, der hed 2020, og som blev lavet i 2019,
inden der var noget, der hed coronakrise. Men der valgte regeringen
jo at sige: Næh, vi bliver nødt til at låne, og vi bliver nødt til at
trække helt på vores kassekredit i forhold til budgetloven, for at vi
kan få et budget til at hænge sammen.
Så til forestillingen om, at dansk økonomi har det godt, vil jeg
sige: Så var det ikke nødvendigt at låne, og det er jo den bekymring,
vi har i Nye Borgerlige i forhold til de væksttal, vi kan se, og i
forhold til en regering, som trækker folk ud af beskæftigelse i stedet
for at få flere i beskæftigelse – så kommer vi på lang sigt til at stå
med nogle problemer.
Kl. 16:51

Den fg. formand (Erling Bonnesen):
Finansministeren.

67

Kl. 16:51

Finansministeren (Nicolai Wammen):
Jeg tror, at det er vigtigt lige at holde fast i, at Danmark har en meget
lav gæld sammenlignet med andre lande, og at der er så stor tillid til
den økonomiske politik, der bliver ført her i landet. Vi har det, man
kalder en AAA-rating, og det vil sige, at vi har den højeste karakter,
man kan give til lande, der ønsker at optage lån. Vi har også under
den her krise ført en ekspansiv finanspolitik, hvor vi har lånt til
meget, meget lave renter, i nogle tilfælde til minusrenter, fordi der
er så meget styr på tingene. Det synes jeg at man i Nye Borgerlige
skulle glæde sig over i stedet for det modsatte.
Kl. 16:52

Den fg. formand (Erling Bonnesen):
Tak for det. Så er der ikke flere korte bemærkninger. Tak til mini‐
steren. Vi går videre til Socialdemokratiets ordfører, og det er hr.
Mogens Jensen. Værsgo.
Kl. 16:52

(Ordfører)
Mogens Jensen (S):
Tak for det, formand. Socialdemokratiet deler Nye Borgerliges ambi‐
tion om vækst i Danmark. Vækst er forudsætningen for arbejdsplad‐
ser, velstand og også for en ordentlig velfærd. Men vores velfærds‐
samfund med lige adgang til gode uddannelser, sundhedsydelser,
kollektive investeringer i digitalisering, infrastruktur og den grønne
omstilling er også forudsætningen for vækst. Velfærdssamfundet står
derfor ikke i modsætning til økonomisk vækst – det er en forudsæt‐
ning for det. Sådan er den danske model indrettet, og det er – det tror
jeg vi er mange der syntes – en af verdens bedste samfundsmodeller,
når det kommer til at kombinere økonomisk vækst og lighed.
Derfor skal vi ikke underordne alle politiske beslutninger i et
rigidt krav om bnp-vækst. Det ville svække vores samfundsmodel og
muligheden for at lave retfærdige velfærdsmæssige initiativer som
f.eks. retten til tidlig tilbagetrækning, altså Arnepensionen, som jo
i regnemodellen koster arbejdsudbud, man som på sigt styrker den
samfundsmodel, som er en forudsætning for vores konkurrencekraft
på en længere bane. Derfor er vi imod Nye Borgerliges forslag.
Når det er sagt, så handler hele vores krigspolitik, som finansmi‐
nisteren også har understreget det, om, at Danmark skal komme
bedst muligt igennem coronakrisen, både sundhedsmæssigt og øko‐
nomisk, og ser vi på tallene, så står Danmark jo faktisk et godt
sted målt på begge parametre. For faktum er, at underskuddet på de
offentlige finanser i 2020 lander langt fra fortidens kriser. Bnp faldt
med 2,7 pct. – hvor man med coronakrisens anslag jo frygtede et
fald på mellem 5 og 6½ pct. – mens beskæftigelsen faldt med 0,7
pct. Sammenligner vi os med de fleste andre lande, også i Norden,
så er Danmark jo i den absolutte top målt på krisens indflydelse på
både privatforbrug, den samlede økonomi og vores beskæftigelse, og
det er da særdeles positivt.
Det skyldes naturligvis først og fremmest danskernes ekstraordi‐
nære indsats for at holde smitten nede, men det skyldes også, at
regeringen hele vejen igennem krisen har haft fokus på at holde
hånden under danske arbejdspladser og virksomheder. Det har ikke
været uden omkostninger, men det har været en god forretning for
dansk økonomi, fordi det havde været dyrere at lade være. Vi ville
have haft flere arbejdsløse og flere konkurser og stået med en større
eller tilsvarende gældsforøgelse, hvis vi ikke havde handlet med en
ekspansiv finanspolitik.
Samtidig er det jo værd at bemærke, at stigningen i den offentlige
gæld i overvejende grad kan tilskrives selve det økonomiske tilbage‐
slag og kun i mindre grad de tiltag, som har holdt hånden under
økonomien. Så det er også svært at få øje på det gældsorgie, som
nogle borgerlige ellers har forsøgt at italesætte. Bruttogælden er med

68

Torsdag den 22. april 2021 (B 241)

et niveau på 41 pct. af bnp langt fra EU-grænsen på 60 pct. og
markant lavere, end det f.eks. er tilfældet i Tyskland og Holland.
Så regeringen vil stadig væk nå målet om at opnå balance på
de offentlige finanser i 2025 uden en hård opbremsning som efter
finanskrisen, og det er jo muligt, fordi regeringen har holdt fast i
princippet om at finansiere nye varige udgifter krone til krone, som
vi f.eks. har gjort det med retten til tidlig pension. Og regeringens
investeringer i grøn omstilling og digital omstilling, fokus på at få
flere ind i vores arbejdsfællesskab, forskning og udvikling og en
massiv opkvalificeringsindsats har derudover også lagt sporene til
øget produktivitet og vækst på længere sigt. Det er tiltag, som jeg
også håber vil finde opbakning bredt her i Folketinget.
Med de her bemærkninger skal jeg klart tilkendegive, at Social‐
demokratiet ikke støtter forslaget, og det skal jeg også gøre på vegne
af Enhedslisten og Radikale Venstre.
Kl. 16:57

Den fg. formand (Erling Bonnesen):
Tak for det. Der er en række korte bemærkninger, og den første er
fra hr. Lars Boje Mathiesen. Værsgo.
Kl. 16:57

Lars Boje Mathiesen (NB):
Tak. Nu siger ordføreren selv, at vækst er afgørende for velstand
og for velfærd. Så kunne jeg godt tænke mig at spørge om noget:
Hvilken vækstrate mener ordføreren og Socialdemokratiet er den
rette, for at vi kan sikre det?
Kl. 16:57

Den fg. formand (Erling Bonnesen):
Ordføreren.
Kl. 16:57

Mogens Jensen (S):
Det kan jeg jo ikke sætte et konkret tal på nu. Det er klart, som også
finansministeren redegjorde for, at regeringen jo fører en økonomisk
politik, der gør, at vi forsvarligt kan finansiere vores velfærdssam‐
fund, og som holder dansk økonomi sund og i god gænge. Det er
jo altså også det, tallene tilsiger, både de aktuelle, men også de
fremskrivninger, der ligger for regeringens økonomiske politik.
Kl. 16:58

Den fg. formand (Erling Bonnesen):
Hr. Lars Boje Mathiesen.
Kl. 16:58

Lars Boje Mathiesen (NB):
Jeg kan så konstatere, at Socialdemokratiet ikke har en holdning
til, hvad væksten skal være i det private, for ellers ville man jo
have et måltal, som man synes det skal ligge på, for at vi kan sikre
velfærdssamfundet. Det er jo det, det handler om, altså at vi ude
i fremtiden også kan sikre velfærdssamfundet, og der kan vi bare
konstatere, at hvis man kigger over en periode på 100 år, har vi
måske haft en vækst, som har ligget på 3 pct., men i de seneste 20 år
har vi haft en lavere vækst, og hvis vi fortsætter det, kommer andre
lande til at overhale os, og vi vil rent faktisk gøre Danmark fattigere.
Den her regering har jo med finansloven 2020 gjort, at samtlige
indkomstgrupper har fået mindre. Så den politik, som regeringen
siger de fører, er jo ikke den, man fører i virkeligheden, i realiteten,
for der er blevet trukket folk ud af beskæftigelse og ikke ind i
beskæftigelse.
Kl. 16:59

Den fg. formand (Erling Bonnesen):
Tak. Så er det ordføreren.

Kl. 16:59

Mogens Jensen (S):
Jeg kan jo kun gentage, hvad også tallene tilsiger. Den her regering
fører en økonomisk politik, som er absolut forsvarlig og gør dansk
økonomi til en af de bedst kørende, oven i købet også efter og midt i
en coronakrise. Når det kommer til at forudse vækstrater, må spørge‐
ren jo give mig ret i, at det er svært på et frit marked, men vi skal
selvfølgelig sørge for, at vi hele tiden holder en økonomisk politik,
der gør, at vi er i stand til at finansiere vores velfærdssamfund.
Kl. 16:59

Den fg. formand (Erling Bonnesen):
Hr. Ole Birk Olesen.
Kl. 16:59

Ole Birk Olesen (LA):
Jeg forstår på hr. Mogens Jensen, at Socialdemokratiet gerne vil
have en vækst i økonomien i Danmark, men at der også er grænser,
fordi det også skal være muligt at føre socialdemokratisk politik,
for ellers kunne man jo bare stemme for det her og sige, at vi skal
have en høj vækst. Men hr. Mogens Jensen argumenterer for, at der
også er andre hensyn at tage i det her samfund. Der skal også kunne
omfordeles, der er Arnepensionen og sådan nogle ting. Derfor er der
grænser for, hvor høj vækst Socialdemokratiet kan arbejde for, når
man nu også gerne vil føre socialdemokratisk politik. Skal jeg forstå
hr. Mogens Jensen sådan, at der på nogle stræk er en modsætning
mellem at føre socialdemokratisk politik og have høj vækst? Man
kan altså ikke både have høj vækst og føre socialdemokratisk politik,
og det, der er årsagen til, at Socialdemokratiet må stemme nej til
en målsætning om høj vækst, er, at det vil forhindre, at man kan
føre den socialdemokratiske politik, hvor man f.eks. trækker Arne og
hans kollegaer ud af arbejdsmarkedet.
Kl. 17:00

Den fg. formand (Erling Bonnesen):
Ordføreren.
Kl. 17:00

Mogens Jensen (S):
Nej, udgangspunktet for Socialdemokratiet er, at vi, som jeg også
sagde indledningsvis, er enige med Nye Borgerlige i, at det er vig‐
tigt, at vi har vækst i vores samfund. Det er jo også den måde, vi
tilrettelægger den økonomiske politik på. Den skal være med til at
understøtte, at vores virksomheder kan vækste, og at vi kan skabe
den velstand, der skal til, for at vi kan finansiere vores velfærdssam‐
fund. Men det er klart, at vi ikke alene kan binde os op på et rigidt
bnp-mål. Men spørgeren har jo ret i, at vi har andre hensyn at tage,
herunder at vi skal finansiere det velfærdssamfund, som vi gerne vil
have. Det tror jeg også at befolkningen har en forventning om.
Kl. 17:01

Den fg. formand (Erling Bonnesen):
Hr. Ole Birk Olesen.
Kl. 17:01

Ole Birk Olesen (LA):
Det er bare interessant, for når vi tager debatten med socialdemokra‐
terne om, at Socialdemokratiets politik på nogle stræk forhindrer,
at vi kan have et så velstående samfund, som vi gerne vil have,
plejer man at sige, at det overhovedet ikke passer, at der ikke er
noget modsætningsforhold mellem høj vækst og socialdemokratisk
omfordelingspolitik. Men jeg er glad for, at hr. Mogens Jensen i det
mindste kan sige sandheden om, at det har en pris at føre socialde‐
mokratisk omfordelingspolitik, at få Arne ud af arbejdsmarkedet og

Torsdag den 22. april 2021 (B 241)

sådan nogle ting, og den pris er, at vi ikke bliver et så velstående
samfund, som vi kunne have været.
Kl. 17:02

Den fg. formand (Erling Bonnesen):
Ordføreren.
Kl. 17:02

Mogens Jensen (S):
Det er jeg jo ikke enig med spørgeren i. Som jeg sagde, og sådan
er den økonomiske politik også tilrettelagt under Socialdemokratiet,
laver vi store investeringer i at sikre, at vores virksomheder også
kan vækste. Som jeg også sagde indledningsvis, handler det også
om, at vi investerer i den offentlige sektor for at sikre forskning,
uddannelse af arbejdskraft, og hvad der nu ellers skal til, for at
vores virksomheder rent faktisk har de bedste forudsætninger for at
vækste. Så på den måde er det at have høj vækst og det at have et
stærkt velfærdssamfund ikke hinandens modsætninger.
Kl. 17:02

Den fg. formand (Erling Bonnesen):
Så er det hr. René Christensen.
Kl. 17:02

René Christensen (DF):
Tak for det. Det var egentlig ikke, fordi jeg ville have spurgt ordfø‐
reren om noget, men det kommer med en pris, hvis man vil have
et velfærdssamfund. Nye Borgerlige har jo sagt fra Folketingets
talerstol, at man vil spare 100 mia. kr. på de offentlige udgifter, og at
det kan man gøre ret hurtigt.
Kunne ordføreren ikke bekræfte, at det også kommer med en
pris, hvis man ikke har et velfærdssamfund, der holder hånden under
dem, som har det svært; det kommer også med en pris, hvis man
ikke har lige adgang til sundhed; det kommer også med en pris,
hvis man eksempelvis nedlægger jobcentrene og nedlægger alle de
her funktioner; det kommer også med en pris, hvis man eksempelvis
fjerner su'en og der er færre, der uddanner sig? Der er også en pris
for Danmark, hvis man ikke har et velfærdssamfund.
Kl. 17:03

Den fg. formand (Erling Bonnesen):
Ordføreren.
Kl. 17:03

Mogens Jensen (S):
Jamen det er jeg fuldstændig enig med Dansk Folkepartis ordfører
i. Der må man jo have respekt for, at der er partier, som ønsker en
anden samfundsmodel end den, vi har i Danmark. Vi har jo et stærkt
funderet velfærdssamfund, der spænder et stærkt sikkerhedsnet ud
og tager hånd om de svageste i vores samfund, og som jo ikke
bygger på de modeller, som jeg meget oplever at Nye Borgerlige
ønsker at indføre, hvor det i højere grad tager udgangspunkt i, at
den enkelte er sin egen lykkes smed. Der har vi mere et stærkt
fællesskabsbaseret velfærdssamfund i Danmark, og det synes jeg at
vi skal være glade for.
Kl. 17:04

Den fg. formand (Erling Bonnesen):
Hr. René Christensen frafalder. Så har jeg ikke flere indtegnet til
korte bemærkninger, så vi siger tak til ordføreren. Og vi går videre
til Venstres ordfører, og det er hr. Troels Lund Poulsen. Værsgo.

69

Kl. 17:04

(Ordfører)
Troels Lund Poulsen (V):
Tak for ordet, og tak til forslagsstillerne for at give os mulighed
for at have den her debat. Når jeg læser beslutningsforslaget, ser
jeg mange ting, som jeg synes er fornuftige, og som vi også kan
erklære os enige i. Først og fremmest deler vi helt det syn, man har
på vigtigheden af at skabe vækst, for vækst er jo forudsætningen
for at have et velfærdssamfund. Vækst og velstand er det, der er
afgørende. Der skal være en logisk rækkefølge i den sammenhæng,
der gør, at vi som samfund er nødt til at tjene pengene, før vi kan
bruge dem. Det er, synes jeg, helt afgørende for den her politiske
debat.
Jeg tror også, jeg har den samme formodning som forslagsstiller‐
ne, der giver udtryk for, at der her i Folketinget er en lang række
partier, som er optaget af en lidt anden rækkefølge, en rækkefølge,
der handler om, hvordan man bruger pengene, og at man så må se,
hvordan man tjener dem bagefter. Det er sådan set også noget, jeg
tidligere har oplevet som minister, hvor en lang række partier, vil jeg
sige, havde sort bælte i at bruge penge, men meget, meget dårlige
forudsætninger for at skaffe penge. Vores udgangspunkt i Venstre er,
at vi skal sørge for, at pengene er til stede, og at vi også skal sørge
for, at pengene stemmer. Men tilbage til forslaget.
Vi synes jo, at det er afgørende, og det er også det, jeg læser
forslagsstillerne siger, at regeringen nu skal være med til at italesætte
deres vækstmålsætning, for siden regeringen kom til for små 2 år
siden, har det jo været meget småt med vækstskabende initiativer.
Det er, synes vi, ganske problematisk. Faktisk har der primært været
tale om en politik, som har skadet væksten og velstanden i Danmark,
hvilket vi jo også tidligere har hørt her i salen. Regeringen overtog
en bomstærk dansk økonomi, fordi skiftende regeringer, endda blå
som røde, havde taget, kan man sige en lang række reformtiltag, som
var med til at øge beskæftigelsen med mange hundredetusinde. Det
har været vigtigt, og det har været nødvendigt, fordi det med at øge
vores samlede arbejdsudbud gør Danmark rigere. Nu har vi så en
socialdemokratisk statsminister, som har slået bak. Vi ser jo, at det
her er en regering, som desværre ser ud til at have en plan om, at
Danmark ikke skal være rigere, en statsminister, der som den første i
flere årtier har gjort fattigere.
Af samme grund har Venstre også taget initiativ til en forespørg‐
selsdebat, der kommer lidt senere i den her folketingssamling, i juni
måned, hvor vi har bedt regeringens finansminister om at redegøre
for, hvad regeringens vækstmålsætning er, og hvordan regeringen
planlægger at kompensere for de mange initiativer, der i løbet af den
nuværende regerings regeringsperiode har gjort Danmark fattigere.
Det er en debat, hvor jeg også ser frem til, at vi får muligheden for at
gå i dybden med hele diskussionen omkring vækstmålsætning. Når
vi så ser på det samlede beslutningsforslag fra Nye borgerlige, kan
det godt være, at Venstre er enig i intensionen og også synes, at det
er godt at få debatten, men vi mener, at det konkrete forslag, der
foreligger her i dag, ikke er udviklet nok til at kunne danne baggrund
for, at vi kan støtte det.
Kl. 17:07

Den fg. formand (Erling Bonnesen):
Tak for det. Der er en kort bemærkning, og den er fra hr. Lars Boje
Mathiesen. Værsgo.
Kl. 17:08

Lars Boje Mathiesen (NB):
Tak. Vi går altid gerne ind i en politikudvikling, så kunne Venstre
komme med et bud på, hvordan forslaget skal udvikles mere? Venst‐
re har jo tilsluttet sig et klimamål på 70 pct., hvor man efterfølgende
skal finde ud af, hvordan det skal udmøntes, og det er jo også på

70

Torsdag den 22. april 2021 (B 241)

den måde, at det er tiltænkt, at der her skal sættes nogle vækstmål
for den private sektor, og at man så derefter må sætte sig sammen og
finde ud af, hvordan man opnår de her ting. Så på den måde ligger
det jo samlet på linje med de andre ting, som Venstre har tilsluttet
sig.
Kl. 17:08

Den fg. formand (Erling Bonnesen):
Ordføreren.
Kl. 17:08

Troels Lund Poulsen (V):
Jo, men når man nu kaster et blik ned i bilaget til forslaget, står der
jo en lang række udvalgte initiativer, som man kan tage afsæt i, og
som jeg forstår er en del af forslaget, og der er der jo her et initiativ,
som Venstre ikke kan støtte. Altså, jeg kan ikke umiddelbart støtte,
at man afskaffer selskabsskatten fra dag et. For det, der er problemet
ved det her beslutningsforslag, er jo, at der er mange fine intentioner,
men ingen økonomisk finansiering. Og pengene skal jo passe. Det
var jo sådan set også det, jeg argumenterede for i min ordførertale.
Kl. 17:09

Den fg. formand (Erling Bonnesen):
Hr. Lars Boje Mathiesen.
Kl. 17:09

Lars Boje Mathiesen (NB):
Ja, det er jo nogle forslag til det. Det er jo ikke noget, som vi har
valgt er det, som det skal være, men det er bare for at give nogle
eksempler på, hvad man kunne gøre. Men hele formålet med det er
jo netop, at man sætter en retningslinje, at man fastslår nogle mål,
og så kunne man i de partier på samme måde, som man gjorde med
klimaloven, hvor man også havde sat sig et mål på de 70 pct., sætte
sig et mål for væksttal. Derefter må de partier, som kan støtte det,
sætte sig sammen og finde ud af, hvad det så er for nogle redskaber,
man kan blive enige om, og det er jo præmissen bag det her forslag.
Det er ikke, at det præcis skal være det. Vi har bare givet nogle idéer
til, hvad det kunne være, men vi har overhovedet ikke lagt os fast på
det, og det er jo klart, at de initiativer, der kommer, skal følges op af
en finansiering. Men det er ikke det, som forslaget her handler om,
for det handler om at sætte en retning for Danmark.
Kl. 17:09

Den fg. formand (Erling Bonnesen):
Tak. Så er det ordføreren.
Kl. 17:09

Troels Lund Poulsen (V):
Det skal jeg ikke udelukke kan være rigtigt, men for Venstre går
vækst og velfærd hånd i hånd. Det er ikke et enten-eller, men det
er et både-og, og det er vores tilgang til diskussionen. Vi vil have
en vækst i den private sektor, der er højere end i den offentlige
sektor. Men når det så er sagt, anerkender vi også fuldt ud, at det er
nødvendigt at have en stærk offentlig sektor, for at vi har et stærkt
velfærdssamfund.
Kl. 17:10

Den fg. formand (Erling Bonnesen):
Tak for det. Så er der ikke flere korte bemærkninger, og vi siger tak
til ordføreren. Vi går videre til Dansk Folkepartis ordfører, og det er
hr. René Christensen. Værsgo.

Kl. 17:10

(Ordfører)
René Christensen (DF):
Tak for det. Nu står vi her med et beslutningsforslag om en vel‐
standslov fra Nye Borgerlige, og så kan man jo så sige, at det nok er
et forslag, der omhandler økonomi. Men man kan også kigge på det
og sige, at det er et forslag, der omhandler ideologi, for det tror jeg
sådan set mere det gør. Der er ingen tvivl om, at når man kommer ud
på fløjene, oplever man noget. Når man kommer ud på venstrefløjen,
ser man socialisterne, som vil omstyrte samfundet og have en helt
anden type samfund end det, vi kender i dag; man vil have et socia‐
listisk samfund. Når man kommer ud og kigger på sådan et forslag
som det her, er det her jo det ultraliberalistiske samfund, som man
søger efter, altså en model, som man måske kender fra USA: at dem,
der ikke kan stå, må falde, og dem, der ikke kan klare sig selv, ja,
de kan ikke klare sig selv. Det er jo det, der ligger i det her. Jeg
må så bare sige, at det, som står her, nemlig at velstand kommer
før velfærd, er jeg faktisk ikke enig i, for nogle gange skal man jo
investere for at skabe pengene. Det skal man jo nogle gange, og det
gør man faktisk også ude i virksomhederne. Og hvad er det, vi har
i Danmark? Har vi store mængder af råstoffer? Nej. Har vi store
mængder af ting, vi kan sælge, og som vi bare kan hive op af jorden?
Nej, det har vi ikke. Det eneste råstof, vi har, er vores befolkning, og
hvad er det, vi har gjort dygtigt i Danmark igennem mange år? Vi
har uddannet vores befolkning.
Når man læser sådan et forslag her, lyder det jo, som om folke‐
skolen er en udgift. Nej, folkeskolen er en investering. Det lyder,
som om uddannelsessystemet og su'en er en udgift, men nej, det
er en investering. Sådan ser vi på det. Hvis man vil have den
amerikanske model, skal man også bare huske, at rekrutteringen
jo bliver meget sværere. Der kan virksomhederne ikke bare lave et
stillingsopslag, hvorefter der så kommer en ingeniør ind, som så kan
besætte stillingen. Rigtig mange af dem må jo selv betale for det.
Det er derfor, de betaler uddannelsesinstitutionerne. De køber deres
arbejdskraft. De er nødt til at uddanne den selv, fordi man ikke har
en velfærdsmodel. Erhvervslivet i Danmark er lykkelige for, at de
kan rekruttere, som de kan, og at de også kan skaffe højtuddannet
arbejdskraft, og det kan de, fordi vi har en velfærdsmodel.
Når man så kigger på, hvad det er, man vil fjerne, vil man jo
fjerne sådan noget som tilgangen til efterløn. Altså, efterløn til de
mennesker, som forventer, at de eventuelt kan blive nedslidt og
gerne vil forsikre sig for det og gå efter at blive en del af efterløns‐
ordningen, vil man fjerne. Man vil fjerne den grønne check, men
hvem er det egentlig, der får den? Ja, det er pensionisterne, det er
folkepensionisterne. Det er dem, der skal betale for, at man nu vil
fjerne eksempelvis selskabsskatten. Det skal man bare huske; det er
det, der ligger i forslaget. Man vil skære i su'en, for at man kan
sænke selskabsskatten. Det er det, der ligger i forslaget her. Og vi
har jo set andre steder, at man også vil fjerne jobcentrene totalt.
Det var 12 mia. kr., man ville fjerne der, altså så dem, der har lidt
svært ved at komme ud på arbejdsmarkedet, i hvert fald ikke skal
have hjælp af det offentlige. Hvad er det så for et samfund, vi får?
Ja, så får vi jo netop et samfund, hvor dem, som kommer ud i
arbejdsløshed, dem, som kan have det svært, og dem, som ikke har
været de dygtigste i skolen, bare er tabt og må passe sig selv. Sådan
et samfund ønsker vi ikke i Dansk Folkeparti.
Det eneste, vi er enige i – det eneste – er, at man ikke kan
bruge penge, man ikke har, og derfor har vi selvfølgelig brug for
vækst. Men når man gang på gang kan høre Nye Borgerlige omtale
velfærdskroner som noget negativt, må jeg bare sige, at vi investerer
i vores borgere, og det er ret positivt. Danmark er et af verdens
rigeste lande. Hvordan er vi blevet det? Det er vi blevet, fordi vi har
hjulpet hinanden. Det er vi blevet, fordi flertallet også har hjulpet
mindretallet. Det er, fordi vi har holdt hånden under dem, som har

Torsdag den 22. april 2021 (B 241)

haft det sværest. Det er den velfærdsmodel, vi har, og den skal vi
holde fast i. Så er vi udfordret på rigtig mange områder i forhold til
det, men når man ser det her forslag, vil jeg sige, at det er ligesom
det, der i gamle dage stod i SF's partiprogram, nemlig at man vil
omstyrte samfundet. Det er det, som man lægger op til med det
forslag, som vi sidder med her, og derfor kan vi selvfølgelig ikke
støtte det.
Kl. 17:14

Den fg. formand (Erling Bonnesen):
Tak for det. Der er en kort bemærkning, og den er fra hr. Lars Boje
Mathiesen. Værsgo.
Kl. 17:14

Lars Boje Mathiesen (NB):
Jeg er rigtig glad for, at vi tager den her debat i dag, for det under‐
streger jo fuldstændig, at Dansk Folkeparti er et fuldblods sociali‐
stisk parti, når vi snakker om økonomisk politik – og tak for det.
Tænk, at man har så lidt forståelse for samfundsøkonomi, at man
ikke ved, at når man rent faktisk sænker selskabsskatten, så kommer
det borgerne til glæde og gavn, fordi reallønningerne stiger. Tænk,
at man ikke kan tænke så langt. Og når vi snakker om noget, der
er ekstremt, så er Dansk Folkeparti nu blevet et ekstremt socialistisk
parti, som står sammen med SF og Enhedslisten og vil have højere
vækst. Man gik faktisk til valg på at have en højere vækst, end
Socialdemokratiet ville have, og lå helt ovre ved SF.
Mit spørgsmål er bare: Hvor uenig er Dansk Folkeparti egentlig
talt med Dansk Folkeparti i 1997, som mente, at selskabsskatten
skulle afskaffes, at man skulle fjerne registreringsafgiften på bilerne,
og at den offentlige sektor skulle være mindre? Tog Dansk Folke‐
parti i 1997 bare fuldstændig fejl i det hele? For det var det, man
ønskede dengang.
Kl. 17:15

Den fg. formand (Erling Bonnesen):
Ordføreren.
Kl. 17:15

René Christensen (DF):
Man kunne vende det om og spørge: Hvor meget vil Nye Borgerlige
tage fra pensionisterne? Formanden for Nye Borgerlige har også
været ude at sige, at boligydelsen skal helt væk og laves om til en
gang borgerløn. Man vil jo fjerne alle de tilskud, der er derude. Jeg
vil bare sige, at hvis man hører det her som folkepensionist, så skal
man være bange, hvis Nye Borgerlige kommer til at blive større,
end de er i dag. For hvad er det så, der sker? Ja, så er der intet
tilbage til en, for så er man jo blevet gammel, og så er man ikke en
del af arbejdsudbuddet. Man kan ikke bidrage mere, og så er man
ikke noget værd. For Dansk Folkeparti er alle danskerne noget værd.
Hvad enten folk er inden for eller uden for arbejdsmarkedet, er de
noget værd, og vi vil gerne investere i dem.
Kl. 17:16

Den fg. formand (Erling Bonnesen):
Hr. Lars Boje Mathiesen.
Kl. 17:16

Lars Boje Mathiesen (NB):
Jeg må bare sige, at ordføreren for DF igen understreger, at man ikke
forstår basal økonomi, makroøkonomi. For det her handler om at
lave nogle små ændringer nu, som ude i fremtiden vil gøre alle rigere
og netop vil sikre, at der er råd til den her velfærd. Når vi kommer til
2050, hvor der også er folk, der skal gå på pension, så vil de have en
velstandsstigning på omkring 86.000 kr. Men hvis vi ikke gør noget,
vil der ikke være råd til den velfærd, som Dansk Folkeparti elsker at

71

give ud af. Det er jo derfor, vi er nogle ansvarlige borgerlige partier,
som bliver nødt til at tage initiativer for at sikre, at der også kommer
penge i kassen, sådan at socialistiske partier som DF kan stå og dele
dem ud.
Kl. 17:17

Den fg. formand (Erling Bonnesen):
Ordføreren.
Kl. 17:17

René Christensen (DF):
Ja, allerede i indeværende år skal det være slut med at komme på
efterløn. Vi kan også se, at man vil tage over 2 mia. kr. fra den
grønne check, altså de penge, der går til dem, der har mindst, nemlig
pensionisterne. Det er det, der står i forslaget. Det er de forslag, der
kommer fra Nye Borgerlige. Der vil man tage fra dem; det er det,
der står her. Vi har hørt heroppe fra Folketingets talerstol, at det
ikke er ret svært at finde 100 mia. kr. De 100 mia. kr. skal tages fra
velfærdssamfundet, altså fra de midler, som i dag bliver brugt på at
servicere borgerne, som bliver brugt på uddannelse, og som bliver
brugt på dem, der står uden for arbejdsmarkedet. Det er dem, man
vil fjerne. Helt ærligt: Der er nogle, der bliver rigere, men der er
sandelig også nogle, der bliver tabere.
Kl. 17:17

Den fg. formand (Erling Bonnesen):
Tak for det. Der er ikke flere korte bemærkninger, så vi siger tak
til ordføreren. Og så er det internt aftalt mellem partierne, at man
ændrer i rækkefølgen, således at Liberal Alliances ordfører, hr. Ole
Birk Olesen, nu kommer på talerstolen. Værsgo.
Kl. 17:17

(Ordfører)
Ole Birk Olesen (LA):
Ja, tak for det til SF og Konservative, som lader mig komme før
dem, selv om det er deres ret at komme før mig. Jeg har en aftale,
jeg skal nå, men nu kan jeg så også nå at holde en tale og stille mig
til rådighed for de spørgsmål, der måtte være, fordi I er storsindede.
Liberal Alliance vil stemme for det her beslutningsforslag, og det
vil vi, fordi vi synes, det er en vigtig målsætning for det danske
samfund at have en høj vækst i økonomien. Rigtig tit synes vi
ikke, at det er noget, der ligesom figurerer, når Folketinget træffer
beslutninger. Det kan godt være, at man kan gøre noget godt for
bestemte grupper, hvis man opkræver en skat og tildeler den som et
tilskud, men hvor meget skade gør det på samfundets økonomi? Det
skal man også have i baghovedet, når man træffer beslutninger, og
det kan sådan en velstandslov, som Nye Borgerlige her foreslår, være
med til at sikre.
Lad mig give et eksempel. Vi ved, at det, at vi har en høj sel‐
skabsskat i Danmark, hæmmer vores økonomiske udvikling. Tal fra
Skatteministeriet viser, at hvis vi nu sænkede selskabsskatten med
bare 1 procentpoint fra de nuværende 22 pct. til 21 pct., så ville
det ganske vist koste statskassen 1,3 mia. kr., men samfundet, altså
vores bnp, ville blive 3,3 mia. kr. rigere. Altså, til gengæld for at
miste 1,3 mia. kr. i statskassen ville det danske samfund som et hele
blive 3,3 mia. kr. rigere.
Det viser jo det bytteforhold, vi er ude i her. Altså, der er jo
nærmest tale om fatter, der går på markedet med en ko og så til
sidst kommer hjem med nogle rådne æbler, og så står konen der
og klapper i hænderne og siger: Hvor er du dygtig, fatter, at vi har
fået rådne æbler, dem kan vi bruge til at lave en grød eller et eller
andet. Det gør man uden at tænke over, at man har givet en hel ko
for de her rådne æbler; så var det nok bedre, at man havde koen.
Og på samme måde er det i økonomien: Det er vel egentlig bedre,
at der i samfundet er 3,3 mia. kr. mere, end at der er 1,3 mia. kr. i

72

Torsdag den 22. april 2021 (B 241)

statskassen. Det synes jeg, det synes vi, og det synes tilsyneladende
også Nye Borgerlige.
Det vil vi gerne have med i beslutningstagningen, og derfor støt‐
ter vi beslutningsforslaget fra Nye Borgerlige.
Kl. 17:20

Den fg. formand (Erling Bonnesen):
Tak for det. Der er ikke nogen korte bemærkninger, så vi siger tak til
ordføreren. Nu går vi tilbage til den ordinære ordførerrække. Først er
det SF's ordfører, og det er fru Karina Lorentzen Dehnhardt. Værsgo.
Kl. 17:20

(Ordfører)
Karina Lorentzen Dehnhardt (SF):
Tak for det. Jeg skal igen læse en tale op af hr. Jacob Mark, som ikke
kan være her. Den lyder sådan her:
Nye Borgerlige vil med beslutningsforslaget have lavet en vel‐
standslov, tror jeg der står, der bl.a. vil betyde, at man konsekvent
skal indrette den offentlige økonomi, love og regler til at understøtte
et ambitiøst vækstmål. I SF ønsker vi ikke at være slaver af det
neoliberale vækstparadigme, som vi mener Nye Borgerlige lægger
op til, ved at fortsætte med det her forslag. Det er et paradigme,
hvor den eneste vej til at blive rigere som samfund er ved at lave
reformer, hvor almindelige mennesker skal holde sig på lommerne,
hvor det sociale sikkerhedsnet udhules, hvor mennesker behandles
som hamstere i et hamsterhjul, og hvor de rigeste konstant bliver
rigere, mens uligheden stiger i samfundet.
Danmark vil blive et fattigere land, hvis vi følger de forslag,
som Nye Borgerlige stiller. Hvis vi sænker topskatten, hvis vi fjerner
selskabsskatten, hvis vi gør dimittender fattigere, og hvis vi afskaffer
den grønne check, så vil resultatet være, at dem, der har mindst,
vil få endnu mindre, og dem, der har mest, vil få endnu mere. Kon‐
sekvensen vil være, at folks evne til at bevæge sig imellem sociale
lag bliver mindre. Og det er evnen til at bevæge sig, som har gjort
Danmark så rigt: Det er, når sønnen af den ufaglærte uddanner sig til
at blive ingeniør; det er, når datteren af en enlig hjemløs mor starter
en virksomhed med støtte fra bl.a. offentlige startupprogrammer og
med muligheden for at få su i starten; det er, når drengen uden
forældre starter en tømrervirksomhed efter at fået en erhvervsuddan‐
nelse. Det er alle sammen eksempler på mennesker, som bevæger
sig, og som gør os rigere. Det er den kontrakt, vi som samfund
har lavet med hinanden, om, at vi betaler en høj skat, mod at vi til
gengæld sikrer alle mennesker i Danmark uddannelse, sundhed og
muligheden for at leve et godt liv.
Det er i Danmark, at den amerikanske drøm eksisterer. Det er
vores stærke velfærdssamfund og et godt samspil mellem det private
erhvervsliv og den offentlige sektor, som har gjort os rige. Det er rig‐
tigt, at en meget stor del af indkomstfremgangen også for de fattigste
de sidste 100 år skyldes økonomisk vækst. Men den økonomiske
vækst er ikke kommet gennem skattelettelser og velfærdsforringel‐
ser, tværtimod er skattetrykket jo steget markant, og velfærdsstaten
fandtes ikke for 100 år siden. Vi har opbygget et skattefinansieret
velfærdssamfund, der fremmer den økonomiske vækst gennem ud‐
dannelse, gennem et sundhedssystem, der er markant mere effektivt
end USA's meget privatiserede sundhedssystem, gennem relativt bil‐
lige tilbud om børnepasning, gennem investeringer i infrastruktur
osv. Det har gjort os rige, og så har det skabt menneskelig værdi for
mange mennesker, som aldrig havde haft en chance uden, men hvis
vi gør, som Nye Borgerlige foreslår, og udhuler sikkerhedsnettet og
lader de mest velhavende slippe for at betale, vil vi udhule velfærds‐
samfundet og det, der har gjort os rigere igennem årene.
Vi ønsker at gå en anden vej end Nye Borgerlige. Vi ønsker at
styrke beskæftigelsen og sikre, at flere mennesker kommer i arbejde,
men vi vil ikke gøre det ved at skære i deres sikkerhedsnet, men
ved at sørge for, at nogle af dem, der i dag er uden uddannelse, får

en uddannelse, så de kan få arbejde. Vi vil have opkvalificeret de
nyledige, der har brug for det, så de kan gå ind i et nyt arbejde. Vi vil
ikke acceptere, at så mange unge ender i et liv på offentlig forsørgel‐
se efter folkeskolen. Vi vil styrke arbejdsmiljøet, så færre melder sig
syge, og vi vil lave andengenerationsarbejdsudbudsreformer, som er
sociale, og som gør os rigere.
Så vil vi også investere massivt i den grønne omstilling. Allerede
har vindmølleeventyret og vores store viden om f.eks. vandmiljø
skabt rigdomme for den danske stat. Når Danmark lever op til vores
målsætninger om at reducere drivhusgasserne med 70 pct., bliver vi
et grønt foregangsland. Den viden, vi får om grøn omstilling, skal
vi eksportere. De produkter, vi skaber for at leve op til vores grønne
ambitioner, skal vi tjene penge på rundtomkring i verden. At lave
den grønne omstilling er en moralsk nødvendighed, men det er også
en mulighed. Så selvfølgelig skal vi hele tiden sørge for at sikre
bedre og bedre vilkår for os alle sammen og for de kommende gene‐
rationer, men det er det neoliberale økonomiske paradigme, som i
de her tider har betydet, at kommende generationer risikerer at blive
fattigere og stå med nogle fuldstændig uoverskuelige problemer med
f.eks. at håndtere klimakrisen.
Øget velstand skal være socialt og miljømæssigt bæredygtigt, og
et ensidigt fokus på privat bnp er simpelt hen et udtryk for manglen‐
de forståelse for, hvad der har gjort Danmark til et af de bedste lande
i verden at leve i. Der er også masser af økonomer, der de seneste
år har kritiseret bnp som et mål for, hvor godt et samfund er. Bnp
har betydning – klart nok – men det er langtfra det eneste, og derfor
bliver det et nej til det her forslag.
Kl. 17:25

Den fg. formand (Erling Bonnesen):
Tak for det. Der er en kort bemærkning fra hr. Lars Boje Mathiesen.
Værsgo.
Kl. 17:25

Lars Boje Mathiesen (NB):
Tak. Jamen der var simpelt hen så mange faktuelle fejl idet det der,
at jeg ikke ved, om jeg kan nå det på et minut, men nu skal jeg gøre
forsøget. Vi kan starte et sted: Kan ordføreren ikke bekræfte, at når
man sænker selskabsskatten, stiger reallønnen? Lad os starte der.
Kl. 17:26

Den fg. formand (Erling Bonnesen):
Ordføreren.
Kl. 17:26

Karina Lorentzen Dehnhardt (SF):
Jeg kan ikke bekræfte noget som helst. Jeg synes ikke, vi skal sænke
selskabsskatten. Det kommer til at betyde, at vi har færre indtægter,
og når vi har færre indtægter, betyder det jo også, at vi har færre
muligheder for at give uddannelse og sikre børnepasning, som igen
er det, der sikrer, at folk kan gå på arbejde. Så jeg kan ikke anbefale,
at man går den vej.
Kl. 17:26

Den fg. formand (Erling Bonnesen):
Hr. Lars Boje Mathiesen.
Kl. 17:26

Lars Boje Mathiesen (NB):
Det er altså bare ikke det, historien siger. Nu siger ordføreren det
der med, at det, vi har opnået de sidste år, ikke er skabt på reformer,
men det er simpelt hen også faktuelt noget vrøvl. Hvis man kigger
på perioden fra 1986 til 2018, så er en tredjedel af den vækst, man
har haft i samfundet, baseret på reformer, arbejdsmarkedsreformer,
som man har haft – nogle, som SF så ikke har støttet. Og det er

Torsdag den 22. april 2021 (B 241)

samlet set omkring 60.000 kr., og det vil sige, at en tredjedel af det
er 20.000 kr., som er vækst i bnp pr. capita, og som er steget grundet
arbejdsmarkedsreformer. Kan ordføreren ikke høre, at det er faktuelt
ukorrekt, det man står og siger?
Kl. 17:27

Den fg. formand (Erling Bonnesen):
Ordføreren.
Kl. 17:27

Karina Lorentzen Dehnhardt (SF):
Vi bliver nok ikke enige om – og det er nok også derfor, vi er i to
forskellige partier – hvad det er, der skaber vækst. Vi tror bl.a. på,
at sådan noget som uddannelse betyder rigtig meget for, at man er
godt rustet til at lave fremtidens produkter. Det er noget, vi ikke kan
undvære. Derfor er det rigtig godt, at vi har et system, som hjælper
unge på vej på den måde, og at vi ikke spilder nogle talenter, hvis
det handler om, hvem der har råd til at betale sig til en uddannelse.
Det er sådan et samfund, vi vil have – et samfund, hvor alle har en
mulighed for at få en god uddannelse og få sig et godt liv.
Kl. 17:27

Den fg. formand (Erling Bonnesen):
Tak for det. Så har jeg ikke flere korte bemærkninger noteret. Husk
lige at spritte af. Det er fint. Og så går vi videre til Konservative
Folkepartis ordfører, og det er fru Mai Mercado. Værsgo.
Kl. 17:28

(Ordfører)
Mai Mercado (KF):
Tak for ordet. Forslaget her fra Nye Borgerlige pålægger regeringen
at fremsætte lovforslag, der forpligter regeringen til at lovgive efter
principper, der alene styrer velstanden i dansk økonomi. For at være
helt ærlig, kan jeg virkelig godt forstå, hvorfor vi i dag skal behandle
det her forslag. For når man kigger på meget af den førte politik
fra regeringens side, kan man nemlig godt blive i tvivl om, hvor‐
vidt regeringen overhovedet gør sig begreb om vækst. Eksempelvis
har man lavet den såkaldte Arnepension, som jo rent faktisk har
den konsekvens, at man mindsker arbejdsudbuddet i Danmark –
ikke lige det, der gavner væksten. CEPOS har vist i en opgørelse,
at regeringen har foretaget 35 skattestigninger, og mange af disse
skattestigninger rammer bl.a. vores erhvervsliv som en våd klud i
hovedet. Det er heller ikke lige det, der gavner væksten, eller der er
brug for i denne tid.
Senest kunne man læse i Børsen, at skatteministeren har planer
om at hæve beskatningen af aktiebeholdninger og i danske investe‐
ringsforeninger grundet en EU-dom, der dikterer en ens beskatning
af danske og udenlandske investeringsforeninger. Det er i virkelig‐
heden et meget godt eksempel på regeringens tankegang, for man
kunne jo også overveje den løsning, hvor man sænker skatten for de
udenlandske investeringsforeninger i stedet. Det sagt mener vi Kon‐
servative, at den rette vej frem er, at vi regulerer efter sund fornuft.
Sund fornuft behøver jo ikke nødvendigvis at være nedfældet ved
lov. Vi har selv fulgt den sunde fornuft, når vi har været i regering,
uden at det var nødvendigt at nedfælde det i lov. Og man kunne da
ønske, at Socialdemokratiet fulgte samme sunde fornuft.
Af den årsag kan vi i Det Konservative Folkeparti ikke støtte
dette beslutningsforslag, men vi forstår intentionen med forslaget.
Samtidig har der også undervejs i debatten været peget på, om man
kunne lave nogle målsætninger, nogle bindende målsætninger for
vækst i stedet for, måske endda lidt, ligesom man gør på klimaom‐
rådet, og det er da i hvert fald en spændende tanke. Og så er vi
meget enige i, at der er brug for, at den socialdemokratiske regering
begynder at have fokus på, at der er vækst i Danmark, i stedet for det
modsatte.

73

Kl. 17:30

Den fg. formand (Erling Bonnesen):
Tak for det. Der er en kort bemærkning, og det er fra hr. Lars Boje
Mathiesen. Værsgo.
Kl. 17:30

Lars Boje Mathiesen (NB):
Jeg vil sige, at jeg simpelt hen ikke forstår Konservatives modstand
mod det her. Det her handler om at sikre vækst i den private sektor,
og det handler om at sikre, at folk herinde i Folketinget ikke kun
bruger pengene, men også koncentrerer sig om, hvordan de skal
tjenes.
Det handler jo netop om at sætte nogle mål derude. Det er ikke
detailstyring. Det er jo nøjagtig det samme, som man f.eks. gjorde
med klimamålsætningen, som Konservative støttede. Der havde man
ikke noget problem med at gå ind og sætte en målsætning og derefter
sigte efter det og efterfølgende prøve at lave lovgivning, som sikrer,
at man når det mål. Det er jo lige præcis det, det her beslutningsfor‐
slag handler om, nemlig at vi fastsætter et procentvist målkrav, og så
begynder at indrette lovgivningen for at sigte efter det mål, nøjagtig
som man vil gøre med hensyn til klimamålene, hvor man har sat en
målsætning og efterfølgende laver lovgivning, der skal få en derhen.
Kl. 17:31

Anden næstformand (Pia Kjærsgaard):
Værsgo.
Kl. 17:31

Mai Mercado (KF):
Jo, men der må man jo gøre op med sig selv, om det her ikke vil føre
til mere bureaukrati. Det kunne vi godt have en bekymring for. Og
lad det være sagt helt klart: Vi har jo i forvejen har et meget, meget
stort lovkatalog, og der findes rigtig, rigtig meget lovgivning, så man
behøver næppe yderligere en lov bare for at sikre sund fornuft, når
man laver lovgivning.
Kl. 17:31

Lars Boje Mathiesen (NB):
Wow. Står Konservative og afviser at sætte et vækstmål og en
vækstdagsorden på baggrund af, hvad det betyder med hensyn til
bureaukrati og administration at sætte nogle mål? Det er der nok den
ringeste undskyldning, jeg har hørt for ikke støtte et forslag. Vi peger
f.eks. på, at man kan sænke eller fjerne selskabsskatten, og at man
kan fjerne topskatten, altså en lang række arbejdsmarkedsreformer,
som man kan gennemføre – arbejdsmarkedsreformer, som Konserva‐
tive selv har støttet og selv har lavet. Men nu siger man så: Nej, det
her med at sætte et mål for, hvor høj væksten skal være, vil være for
bureaukratisk og administrativt tungt. Hold da op! Mener man det
samme om den offentlige vækst?
Kl. 17:32

Anden næstformand (Pia Kjærsgaard):
Tak. Værsgo.
Kl. 17:32

Mai Mercado (KF):
Jeg kan bare helt kort sige, at det for Det Konservative Folkeparti
egentlig altid har været højt prioriteret, at man ikke skulle skabe
unødigt bureaukrati. At Nye Borgerlige ikke har det på samme må‐
de, er jo så bare Nye Borgerliges politik.
Kl. 17:32

Anden næstformand (Pia Kjærsgaard):
Tak for det. Og så er det ordføreren for forslagsstillerne, hr. Lars
Boje Mathiesen.

74

Torsdag den 22. april 2021 (B 237)

Kl. 17:32

(Ordfører for forslagsstillerne)
Lars Boje Mathiesen (NB):
Hold da op! Efter debatten i dag i Folketingssalen er jeg virkelig,
virkelig glad for, at Nye Borgerlige har fremsat det her beslutnings‐
forslag. Det er et beslutningsforslag, som handler om, at Folketinget
skal begynde at ændre fokus. Fra altid at have fokus på, hvordan
man kan dele pengene ud og være den glade giver, skal Folketinget
nu også til at have fokus på, hvordan pengene faktisk kommer ind,
hvordan vi sikrer, at der er et veldrevet og et godt erhvervsliv deru‐
de, der har nogle rammer, så de kan tjene penge, så vi kan drive
velfærdssamfundet. Og en økonomisk vækst er nøglen til velstand
og er nøglen til velfærd. Sådan er det. Derfor mener vi, at det er
strengt nødvendigt, at vi begynder at have en anden tilgang til øko‐
nomi i Danmark. Og efter den her debat i dag står det lysende klart,
at et flertal i Folketinget langt hellere vil bruge tiden og energien på
at omfordele i samfundet end på, hvordan vi kan skabe vækst, så vi
også kan finansiere fremtidens velfærdssamfund.
Jeg kunne godt have håbet, at partier som Venstre og Konservati‐
ve kunne se sig selv i en dagsorden, som handler om, at vi sætter
nogle måltal for vækst. Men nej, i deres verden vil de hellere sætte
nogle måltal for, hvad afgifterne skal være på cigaretter, og at der
skal være nogle klimamålsætninger, for der har man ikke noget imod
at sætte målsætninger op. Men når det handler om at sikre det priva‐
te, er man ikke villig til det. Jeg kan godt forstå, at socialisterne ikke
ønsker den her dagsorden, for de har aldrig nogen sinde bekymret
sig om det her, og når det så tydeligvis er sådan, og når vi fra
talerstolen kan høre, at man ikke har forståelse for grundlæggende,
basale økonomiske ting og ganske enkelt ikke anerkender, at man
ved at sænke selskabsskatten skaber højere reallønninger, så er det
gudhjælpemig op ad bakke.
Partier, som tidligere rent faktisk har haft en fornuftig politik
på det her område, partier som Dansk Folkeparti, falder nu ud som
fuldblodssocialister, som på ingen måde vil tage ansvar for, at vi
har et velfærdssamfund også til fremtidige generationer. Der findes
vel ikke et parti, som har taget en større drejning på 180 grader,
og jeg må sige, at jeg kunne meget bedre lide Dansk Folkeparti i
1997, da vores kære formand havde ansvaret for det, hvor man ville
fjerne selskabsskatten, fjerne registreringsafgiften på biler, hvor man
mente, at den offentlige sektor skulle være mindre. Da havde man
da en forståelse for, hvad der skabte velfærden i samfundet, hvad der
skabte velstanden i samfundet. Men nej, ikke længere.
Hvorfor er det så, at sådan en velstandslov er helt central? Det er
det, fordi vi kan se, at hvis ikke vi gør det, bliver vi fattigere, end
hvad vi kunnet have været, og vi kan se, at andre lande overhaler
os. Og det har betydning. Og jeg kan godt forstå, at nogle måske
spørger, hvad det betyder på kort sigt. Det betyder måske ikke så
meget, men det gør det på lang sigt. Og når vi sår et lille frø nu,
bliver det ude i fremtiden til et stort træ.
Det kan man bare kigge på historisk set. Hvis man går tilbage til
1986 og frem til 2018, kan man se, hvad der ville være sket, hvis
ikke man havde gennemført nogle af de arbejdsmarkedsreformer,
som man har gennemført: en forkortelse af dagpengeperioden fra 7
til 4 år og senere til 2 år; den tidligere socialdemokratiske regering
lavede nogle fornuftige tiltag ved at sænke selskabsskatten, fordi
man vidste, at det ville gavne dansk økonomi; og man hævede loftet
for, hvornår man skulle betale topskat, støttet af venstrefløjen, af SF.
Det var fornuftige tiltag, fordi man vidste, at det ville gavne dansk
økonomi på lang sigt. Og på grund af de reformer, man lavede,
gjorde det, at det, man kalder bnp per capita, var 60.000 kr. større i
2018, end det ellers ville have været, hvis ikke man havde lavet de
her reformer, og hvis ikke man havde gjort noget. Når vi så kigger
ud i fremtiden, kigger vi på det samme. Så en lille ændring nu vil
blive til en stor ændring, hvis vi kigger frem til år 2050, for så vil der

være en velstandsstigning pr. borger på 86.000 kr., hvis man f.eks.
øgede væksten med 0,5 pct.
Kl. 17:38

Så det har betydning, når Folketinget herinde ikke vil gå ned
ad den sti, som handler om at skabe velstand derude, men alene
gerne vil bruge de penge, der kommer ind, og desværre også i en
situation, hvor vi så vælger at gældsætte Danmark. Derfor er det
en vigtig dagsorden, og derfor er jeg i den her debat, vi har haft
i dag, bekræftet i, at der er brug for en helt ny måde at gribe det
an på, og jeg forstår godt, at der kan være problemer derude ved
dansk erhvervsliv, for vi bliver belastet, både det danske erhvervsliv
og vi som borgere, med verdens højeste skattetryk. Verdens højeste
skattetryk! Og gudhjælpemig er der partier her, som vil anklage et
parti som Nye Borgerlige ...
Kl. 17:38

Anden næstformand (Pia Kjærsgaard):
Man påberåber sig ikke de højere magter. Nu er det anden gang,
ordføreren siger det, så nu griber jeg lige ind. Jeg overhørte det
første gang. (Lars Boje Mathiesen (NB): Det beklager jeg meget).
Kl. 17:39

(Ordfører)
Lars Boje Mathiesen (NB):
Der er partier, der klandrer Nye Borgerlige for at være ekstreme.
Men det, vi har nu, er jo det ekstreme. At have verdens højeste skat‐
tetryk er ekstremt. Og det gjorde desværre, at alle indkomstgrupper i
Danmark med finansloven 2020 blev fattigere, men det gør også, at
på sigt vil andre lande overhale os, og det kommer til at sætte sig i
den velstand og den velfærd, som vi alle sammen gerne vil have. For
ude i horisonten bliver der ikke råd til den velfærd, hvis ikke det er
sådan, at vi også sikrer, at der er den vækst og velstand, og derfor
er det frygtelig kortsigtet og frygtelig egoistisk, når partierne kun har
fokus på at omfordele og give mere og ikke skabe væksten, som jeg
hører bredt fra Folketingets partier i dag, for så tager man ganske
enkelt ikke ansvar for kommende generationer. Tak.
Kl. 17:40

Anden næstformand (Pia Kjærsgaard):
Tak for det. Der er ingen kommenterer.
Da der ikke er flere, der har bedt om ordet, er forhandlingen
sluttet.
Jeg foreslår, at forslaget henvises til Finansudvalget. Hvis ingen gør
indsigelse, betragter jeg det som vedtaget.
Det er vedtaget.

Det sidste punkt på dagsordenen er:
18) 1. behandling af beslutningsforslag nr. B 237:
Forslag til folketingsbeslutning om kun at sende offentlig digital
post til borgere på hverdage.
Af Karsten Hønge (SF) m.fl.
(Fremsættelse 09.03.2021).
Kl. 17:40

Forhandling
Anden næstformand (Pia Kjærsgaard):
Forhandlingen er åbnet. Det er finansministeren. Værsgo.

Torsdag den 22. april 2021 (B 237)

Kl. 17:40

Finansministeren (Nicolai Wammen):
Tak for det, og tak for ordet. Nu skal vi behandle et beslutningsfor‐
slag fra SF, der handler om at begrænse tidsrummet for udsendelse
af digital post fra offentlige afsendere, så borgerne alene kan mod‐
tage henvendelser på hverdage, fra mandag kl. 08.00 til fredag kl.
10.00. Baggrunden for forslaget er flere eksempler, hvor psykisk sår‐
bare borgere er blevet utrygge eller ligefrem har oplevet en forvær‐
ring af deres sygdom, fordi de har modtaget post fra det offentlige
på skæve tidspunkter. Der har f.eks. været sager med sårbare borge‐
re, som digitalt har modtaget en afgørelse fredag eftermiddag eller
juleaften, og så kan der gå lang tid, inden borgeren kan få den hjælp
og vejledning, som der er brug for. Jeg vil gerne indlede med at
sige, at regeringen deler intentionerne bag beslutningsforslaget. Det
er vigtigt, at vi tager hensyn til borgerne, herunder udsatte borgere,
når vi udsender post fra det offentlige. Det skal vi tage alvorligt.
Derfor bør offentlige afsendere gøre sig ekstra umage med, hvornår
de sender digital post til borgerne, men at foretage en bureaukratisk
og teknisk begrænsning af postsystemet, der leverer meddelelserne,
mener regeringen dog ikke er den rette måde at sætte ind på, for der
er faktisk gode muligheder for at gøre noget ved problemerne inden
for de allerede eksisterende rammer.
For det første kan de sagsbehandlere, som udsender meddelelser‐
ne, blive bedre til at bruge deres indsigt i den enkelte borgers indivi‐
duelle situation. De kender borgerne og ved, hvornår de skal være
særlig opmærksomme. Samtidig skal vi sikre, at sagsbehandlerne har
nogle gode retningslinjer at læne sig op ad. Det bør med andre ord
ikke være teknikken, der styrer, hvornår meddelelserne leveres. For
det andet skal vi rette fokus mod en generel højnelse af digital pli
og hensigtsmæssig brug, når der udsendes offentlig digital post. Det
er også mit indtryk, at det er noget, der er højt på dagsordenen hos
myndighederne, men jeg er sikker på, man kan blive endnu bedre.
Flere lokale initiativer er allerede sat i gang for at bevirke, at offent‐
lig post sendes med den nødvendige hensynsfuldhed. For det tredje
er den tekniske funktion, der kan medvirke til en mere hensynsfuld
udsendelsespraksis, faktisk allerede til stede i digital post-løsninger‐
ne. De offentlige afsendere er selv herre over afsendelsestidspunktet
og kan også tidsforskyde leveringen i op til 5 dage, hvis man ønsker
at gå uden om weekender og helligdage. For den enkelte borger er
det i dag endvidere muligt at fravælge advisering om aftenen og om
natten, og i den kommende digital post-løsning sendes der ikke sene
sms-adviseringer.
Når det er sagt, er det regeringens holdning, at staten ikke skal
regulere, hvornår borgeren får mulighed for at læse sin egen digitale
post. Hvis vi fra centralt hold skulle blokere for digital post i 3 ud af
ugens 7 dage samt på helligdage, ville der blive behov for en meget
stor mængde detailregulering og undtagelser. Et eksempel vil være,
at en juleaften placeret i den her sammenhæng uheldigt midt i ugen
kunne resultere i, at der ikke kunne leveres digital post i flere dage.
Vi risikerer at skabe et rigidt system, som forhindrer myndighederne
i at agere smidigt i situationer, der påkalder sig hurtig handling. Det
har vi f.eks. haft behov for under coronapandemien. I yderste kon‐
sekvens kan det være forbundet med borgerens sikkerhed, velfærd
og sundhed, at en meddelelse når hurtigt frem. Det vil ydermere
være uhensigtsmæssigt at begrænse tidsrummet for postlevering for
samtlige danskere, da et stort flertal, omkring fire femtedele, har
tilkendegivet i undersøgelser at være tilfreds med at modtage post,
som det sker i dag. Jeg tror egentlig også, at kommunerne sætter
pris på at kunne have frihed til at fastlægge deres egne retningslinjer
uden at være underlagt et centralt forsendelsesregi.
Så med andre ord: Regeringen deler ønsket om, at vi, når vi
sender digital post ud, selvfølgelig også er opmærksomme på modta‐
geren, og hvis det er mennesker med særlig sårbarhed, at man fra
offentlig side har det in mente, men vi mener ikke, at de veje, som

75

man her fra SF's side ønsker at tage, og som efter vores opfattelse
vil betyde en noget bureaukratisk og meget lidt smidig tilgang til at
kunne sende elektronisk post til alle borgere, er den rigtige vej at
gå. Jeg tænker også, at vi har lært af coronakrisen, at det er meget,
meget vigtigt, at man hurtigt og effektivt kan komme i kontakt med
borgerne, hvis der er behov for det.
Kl. 17:45

Anden næstformand (Pia Kjærsgaard):
Tak for det. Hr. Karsten Hønge, værsgo.
Kl. 17:45

Karsten Hønge (SF):
Man bliver jo helt opmærksom på, at der er en række gode lokale
initiativer i gang rundtomkring i nogle byråd og nogle kommunalbe‐
styrelser, efter at den her debat sådan er eskaleret hen over de senere
måneder. Jeg er også helt opmærksom på den fare, der kan ligge i,
at der bliver detailreguleret, og at man egentlig gør det svært for en
god sag nogle steder. Så jeg er opmærksom på, at der kan være nogle
faldgruber, også i det her forslag.
Det, vi sådan er interesseret i her, er jo at tale om noget, der
måske godt kan opfattes som et lille hjørne, men som egentlig adres‐
serer det helt fundamentale, nemlig hvem der er til for hvem. Altså,
er borgeren til for systemet, eller er systemet til for borgeren? Nu
hører jeg nogle lokale folk sige, at det ikke er så enkelt endda. Jeg
står her med den indstilling, som forvaltningen har givet til udvalget
i Odense, og der står i indstillingen til deres udvalg, som gerne vil
lave om på det her:
Det er ikke muligt at beslutte, at der ikke må sendes post i et
bestemt tidsrum, da dette vil være i strid med enkelte bestemmelser
i lovgivningen. Eksempelvis har afgørelser først virkning, når borge‐
ren har modtaget afgørelsen.
Her føler de sig ligesom slået lidt tilbage af, at der er enkelte
elementer i lovgivningen, der forhindrer dem i at gøre det.
Kl. 17:46

Anden næstformand (Pia Kjærsgaard):
Værsgo.
Kl. 17:46

Finansministeren (Nicolai Wammen):
Det korte af det lange er, at på spørgsmålet om, hvem der er til
for hvem, må der forhåbentlig ikke hos nogen af os være tvivl om,
at myndighederne er til for borgerne, og ikke omvendt. Men derfor
er det jo også vigtigt, at man fra myndighedernes side prøver at
give en så god betjening og service til borgerne som overhovedet
muligt. For rigtig mange borgeres vedkommende vil man gerne
have de informationer og de henvendelser, der måtte være fra det
offentlige, så hurtigt som muligt. Så kan der være borgere, der har en
sårbarhed, der gør, at man skal have en særlig opmærksomhed her,
og det opfordrer jeg til at man ser på ude lokalt. Jeg kender ikke det
konkrete eksempel fra Odense, men jeg vil foreslå, at det indgår i
udvalgsbehandlingen, og så svarer vi selvfølgelig på, hvad der måtte
være af spørgsmål der.
Kl. 17:47

Anden næstformand (Pia Kjærsgaard):
Karsten Hønge.
Kl. 17:47

Karsten Hønge (SF):
Jeg tror da fuldstændig på, at finansministeren mener, at systemet
selvfølgelig skal være til for borgerne. Det er bare ikke altid sådan,
borgerne oplever det. Et andet sted i den her indstilling fra forvalt‐

76

Torsdag den 22. april 2021 (B 237)

ningen til udvalget i Odense står der som opfølgning på det, jeg lige
har læst op:
På samme måde er forslaget – altså det lokale forslag om at
undlade at sende post ud i et bestemt tidsrum – ikke foreneligt med,
at borgerne skal stå til rådighed, har pligt til at tjekke e-Boks dagligt.
Dette vil kræve en lempelse i loven, som giver specifikke borgere ret
til ikke at skulle stå til rådighed i bestemte tidsperioder.
Når man læser det her, sidder man tilbage med fornemmelsen af,
at det er borgerne, der ligesom skal være dukker i det offentliges
teater, og det er ikke holdbart. De fleste kan jo sagtens håndtere
at få en mail på et mærkeligt tidspunkt, men der er altså en række
sårbare og syge borgere, der simpelt hen bliver angste, når de får
sådan noget og ikke ved, hvordan de skal forholde sig til det.
Kl. 17:48

Anden næstformand (Pia Kjærsgaard):
Værsgo.
Kl. 17:48

Finansministeren (Nicolai Wammen):
Jeg synes, det lyder, som om der er god lejlighed til, at man i
udvalgsbehandlingen også kan få håndteret de problemstillinger, der
bliver rejst i det skriv fra Odense Kommune, som der bliver refereret
til. Det korte af det lange er, at uanset om vi taler om staten, om
vores kommuner eller regionerne, så er man til for borgerne. Den
kommunikation og den post, man sender, gives jo med henblik på at
give borgerne en mulighed for, hvis det er inden for sundhedsvæse‐
net, at få den bedst mulige behandling, og hvis det er inden for andre
dele af det offentlige, at få de informationer, de har brug for.
Kl. 17:49

Anden næstformand (Pia Kjærsgaard):
Tak til ministeren. Der er ikke nogen yderligere kommentarer. Fru
Birgitte Vind, Socialdemokratiet.
Kl. 17:49

(Ordfører)
Birgitte Vind (S):
Tak for det. I Danmark er vi nået rigtig langt, når det kommer til
digitaliseringen af den offentlige sektor, herunder med hensyn til at
sende digital post. Tak til SF for at sætte fokus på en vigtig del af
kommunikationen mellem borgere og det offentlige Danmark.
Forslaget sætter spot på nogle meget vigtige pointer, nemlig
med hensyn til hvornår man sender hvilke beskeder ud til hvem.
Nogle beskeder kan skønnes at være af praktisk og formel karakter,
f.eks. ændringer i dato for affaldsindsamling, mens andre beskeder
kan have stor personlig og økonomisk betydning; det kan gælde
ekspropriation, meddelelse om afslag på en offentlig ydelse eller
meddelelse om tilbud om plads på en specialskole. Og selvfølgelig
er det ikke hensigtsmæssigt at sende en mail ud til en psykisk sårbar
i starten af en weekend med en besked om, at man f.eks. får afslag
på at få en støttekontaktperson, hvis der ikke er mulighed for en
personlig opfølgning lige efter. Men i mange andre tilfælde, når det
f.eks. gælder en meddelelse om plads på et plejehjem eller tilbud om
plads på en specialskole, kan det faktisk være et godt tidspunkt at
det tilsendt på, vel at mærke efter aftale, så man har mulighed for at
vende indholdet med familien i weekenden.
I min optik er det ganske enkelt rigtig, rigtig god forvaltningsskik
at vurdere, hvordan og hvornår man kommunikerer med en borger
om hvad. Det er kun i kommunernes interesse at kommunikere
på rette tid og sted, og som en kommunal leder sagde til mig i
sidste uge: Jamen det tænker vi jo særlig over i de sager, hvor der
er noget på spil for den enkelte, for det gavner hverken borgeren
eller det efterfølgende samarbejde og sagsbehandlingen, hvis man
kommer skævt fra start. Det er også Socialdemokratiets opfattelse,

at offentlige institutioner generelt er opmærksomme på værdien af
at kommunikere på rette tid og sted. Men selvfølgelig kan vi alle
sammen blive bedre, og jeg kan ikke afvise, at der er kommuner
og institutioner, der i travlhed har glemt de tre h'er: hvem, hvad og
hvornår.
Men i Socialdemokratiet vurderer vi ikke, at en regel fra Christi‐
ansborg om, hvornår kommunerne må sende post ud til borgerne, er
den rette vej at gå. Der er nemlig masser af situationer, hvor det at
få en opgørelse op til en weekend netop kan være godt, og det er
ikke noget, vi kan bestemme her fra Christiansborg; det er kun den
enkelte institution eller medarbejder, der efter aftale med borgeren
eller med det gode kendskab til familien kan foretage den vurdering.
Ofte vil en mail også være sendt efter et forudgående telefonopkald
og en samtale om, at der nu er en mail på vej.
Jeg tror også, at vi her i Folketingssalen og stort set alle partier
på Christiansborg er enige om, at vi skal have afbureaukratiseret den
offentlige sektor og give plads til faglighed og mere nærvær. Vi har
senest indgået aftaler med syv kommuner om at viske tavlen ren
inden for bestemte fagområder og organisere og styre den måde, vi
skaber mere nærhed i opgaveløsningen på, og det tror jeg også på er
med til at skærpe opmærksomheden.
Så tiden er ikke lige nu inde til, at vi skal komme med en regel
her fra Christiansborg, der bestemmer, hvornår kommunerne må sen‐
de post til deres borgere. Men jeg takker SF for idéen og forslaget,
for det rejser faktisk en vigtig debat og sætter fokus på noget vigtigt.
Vi kan ikke støtte op om forslaget, men vi ser frem til at følge
kommunernes arbejde med at skabe mere nærhed, og jeg ser også
frem til debatten i udvalget. Og så skulle jeg hilse fra Det Radikale
Venstre og sige, at de heller ikke kan bakke op om forslaget. Tak for
ordet.
Kl. 17:52

Anden næstformand (Pia Kjærsgaard):
Hr. Karsten Hønge.
Kl. 17:52

Karsten Hønge (SF):
Jeg synes måske egentlig, at fru Birgitte Vinds eksempel meget godt
viser, hvordan man tænker i systemet – undskyld jeg siger det – for
det er, som om fru Birgitte Vind tænker, at alle er, som vi er herinde,
altså mennesker, der nok ville kunne holde ud at få en mail om aften‐
en. For hvis man nu får afslag på en plads på en specialskole eller et
plejehjem, som var det eksempel, fru Birgitte Vind gav, så er det fru
Birgitte Vinds første tanke, at man jo så kan bruge weekenden på at
snakke med sin familie om det. Det er jo bare ikke det interessante.
Det interessante er alle de mennesker, der måske ikke har en familie,
der ikke har et netværk, der er bange og angste, når de får et afslag
på en plads på en specialskole eller et plejehjem. Det er jo for at
forhindre, at de mennesker kan få en rigtig, rigtig skidt weekend,
hvor de har brug for at snakke med nogen bagefter.
Jeg vil bare opfordre til, at man prøver på ikke at tænke på, hvad
der er godt for en selv, hvad man selv kan håndtere, og hvad der er
godt for systemet, men at tænke på, hvad borgeren i den anden ende
kan håndtere. Der synes jeg desværre, at fru Birgitte Vinds ramte
noget ved siden af, og det illustrerede måske meget godt, hvad den
her diskussion i virkeligheden handler om: Hvem er til for hvem?
Jeg synes, at systemet skal være til for borgerne.
Kl. 17:53

Anden næstformand (Pia Kjærsgaard):
Værsgo.

Torsdag den 22. april 2021 (B 237)

Kl. 17:53

Birgitte Vind (S):
Tak. Så har jeg ikke udtrykt mig tydeligt nok. Jeg sagde netop, at der
jo altid skal være en opfølgning, et telefonopkald, altså at man har
en kontakt på forhånd, hvis man sender sådan en meddelelse ud. Det
er i hvert fald den praksis, jeg kender fra den kommune, jeg selv har
arbejdet i i rigtig mange år. Jeg har selvfølgelig også lige efterprøvet
det til i dag og har ringet rundt til nogle forskellige kommuner for at
høre, hvordan de ser på det her, og jeg kan høre, at det er noget, der
er dem meget magtpåliggende.
Jeg er fuldstændig enig med ordføreren i, at man selvfølgelig
ikke bare skal få sådan en mail uden et forvarsel – det vil ikke
være anstændigt, så det er jeg sådan set fuldstændig enig i. Så jeg
beklager, hvis jeg ikke udtrykt det klart nok.
Kl. 17:54

Anden næstformand (Pia Kjærsgaard):
Karsten Hønge
Kl. 17:54

Karsten Hønge (SF):
Jeg vil bare bekræfte, at jeg da er glad for, at de her lokale initiativer
er i gang, men man støder på det her ude lokalt, hvor de siger, at
de ikke kan gøre det, fordi det er i strid med enkelte bestemmelser i
lovgivningen, og fordi det er uforeneligt med, at borgeren skal stå til
rådighed, og her har vi altså en stor kommune, der mener, at der er
brug for, at vi laver om på nogle ting herinde, for at de kan få lov til
at komme borgerne i møde.
Så kunne fru Birgitte Vind måske være med på, at vi i udvalget
får lavet en beretning eller noget andet, der sætter gang i en proces
og får afklaret, om der er de her forhindringer, og hvis de er der, om
vi så kan gøre noget for at fjerne dem?
Kl. 17:55

77

beslutningsforslaget. Vi anerkender, at den her opgave er vigtig, altså
at kommunikation med borgerne er vigtig, og at man skal tænke sig
om, i forhold til hvornår man kommunikerer mest hensigtsmæssigt,
hvordan man kommunikerer mest hensigtsmæssigt og også hvad
man kommunikerer om, og om det er noget, der er til at forstå. Det
skal man altid gøre, og vi synes, det er rigtig fint, at vi tager debatten
her og sender et signal om, at det selvfølgelig betyder noget for
borgerne, hvornår og hvordan der bliver kommunikeret, og at man
der skal tænke sig om.
Vi tror dog, at beslutningen, i forhold til hvad der er den rigtige
kommunikation på det rigtige tidspunkt, bedst bliver taget decentralt.
Altså, jeg tror, at en læge er den bedste til at vurdere, om en patient
har godt af at få et svar hurtigst muligt, selv om det er fredag
eftermiddag, eller at man i teknisk forvaltning, hvis man opdager, at
der er nogle, der er i gang med noget, der er ulovligt, f.eks. på en
byggeplads, straks kan sende den besked ud. Det tror jeg ikke vi skal
detaillovgive om så firkantet herindefra. Men jeg er enig i signalet
om, at man selvfølgelig som offentlig myndighed skal tænke sig om
og bruge sin faglighed, i forhold til om det er et hensigtsmæssigt
tidspunkt, man sender en besked ud, og også om man skriver den
på en hensigtsmæssig måde. En del af forslaget er også, at man
skal have en tydelig angivelse i emnefeltet, og så er der ikke mindst
indholdet, som jo også tit kan være rigtig svært at tyde for borgere,
når det kommer fra det offentlige. Det skal man selvfølgelig tænke
over. Jeg tror bare ikke, at vi kan indrette det på en hensigtsmæssig
måde ved at lave firkantet lovgivning herindefra.
Så vi er enige i intentionen om, at vi skal have fokus på, at
vi selvfølgelig kommunikerer hensigtsmæssigt, og at man bruger
digital post og de muligheder, det giver for at komme i kontakt
med borgerne på alle mulige tidspunkter, hensigtsmæssigt. Man skal
selvfølgelig tænke sig om og bruge det hensigtsmæssigt, men vi tror
ikke på, at den lidt firkantede lovgivning, som SF lægger op til her,
er særlig gavnlig, og vi tror, den vil føre til nogle uhensigtsmæssige
situationer og noget bureaukrati, som vi nok er bedst tjent uden.
Kl. 17:58

Anden næstformand (Pia Kjærsgaard):
Værsgo.
Kl. 17:55

Birgitte Vind (S):
Tak. Det er da helt klart, hvis der er nogle problemer, der ikke er ble‐
vet belyst. Det er bare mit absolutte indtryk, at det faktisk er muligt,
men det er ikke alle kommuner, der tilbyder den mulighed, der er for
at lave den her tidsindstilling. Det er jo noget, som vi ikke kan styre
herfra – kommunene skal selv lave aftaler med leverandørerne om
sådan en løsning. I nogle kommuner hedder systemet SBSYS, og i
andre kommuner hedder det noget andet, og de systemer, man arbej‐
der med, køber kommunerne jo, og de skal kunne noget forskelligt,
og der skal man simpelt hen tilkøbe nogle ting. Viser det sig, at der
er problemer med noget decideret lovgivning – det er ikke noget, jeg
ved eller har hørt om – så skal vi selvfølgelig kigge på det, det er
klart.
Kl. 17:55

Anden næstformand (Pia Kjærsgaard):
Tak for det, og vi går nu videre til den næste ordfører. Det er hr.
Christoffer Aagaard Melson, Venstre.
Kl. 17:56

(Ordfører)
Christoffer Aagaard Melson (V):
Tak for ordet, og tak til SF for forslaget, som jo lægger op til
en vigtig debat om, hvordan den her digitale verden påvirker os,
og det er jo en debat, som vi rigtig gerne vil tage. Ligesom både
ministeren og ordføreren for Socialdemokratiet er vi imod, at man
vedtager noget, der er så firkantet som det, der er lagt op til her i

Anden næstformand (Pia Kjærsgaard):
Det var det. Hr. Karsten Hønge, værsgo.
Kl. 17:58

Karsten Hønge (SF):
Jamen jeg lytter da bestemt til, at også Venstre har en indsigelse,
ligesom Socialdemokraterne havde det, med hensyn til at det, som
vi har foreslået, virker for rigidt og for firkantet. Det er jeg jo helt
oppe på mærkerne med hensyn til at kunne navigere i. Det, vi er
interesseret i, er at få sat den her proces i gang ude i kommunerne.
Derfor vil jeg bare høre hr. Christoffer Aagaard Melson om,
om man er villig til at gå ind i den her snak om at få blotlagt,
om der findes de her barrierer, hvad der i hvert fald øjensynligt er
situationen i Odense, hvor man siger: Vi kan ikke gøre det på grund
af lovgivningen. Er man først og fremmest villig til at få afdækket,
om der findes nogen lovgivningsmæssige forhindringer? Og kunne
man dernæst være med til at få det tilpasset der, hvor man synes, at
det skal ændres, så vi kan få sat gang i en proces – ikke en firkantet
lovgivning, men en proces, der gør, at vi ender med det, som jeg kan
høre vi er enige om, altså at især sårbare borgere bliver skærmet fra
mails på mærkelige tidspunkter?
Kl. 17:59

Anden næstformand (Pia Kjærsgaard):
Værsgo.

78

Torsdag den 22. april 2021 (B 237)

Kl. 17:59

Kl. 18:01

Christoffer Aagaard Melson (V):
Hvis der findes barrierer, der på grund af regler, vi har lavet, gør,
at man fra kommunal side – som Socialdemokratiets ordfører er jeg
heller ikke stødt ind i det – ikke kan lave den kommunikation til
borgerne, man fagligt synes er rigtig, så vil vi meget gerne kigge på
det. Vi vil da gerne fjerne bureaukrati fra kommunerne.
Der kan selvfølgelig være en barriere, hvis man f.eks. skal have
et standsningspåbud, i forbindelse med at man er i gang med at
opføre et eller andet, der er ulovligt; så har du ret til at kunne få det
hurtigst muligt. Altså, her skal du ikke som kommune kunne sige: Vi
vil ikke fortælle en mand, at han er ved at bygge noget, der vil koste
ham rigtig mange penge at rive ned bagefter, for vi skal vente til på
mandag.
Men vi vil meget gerne afklare, om der ligesom er noget i vejen
for, at man f.eks. på det sociale område kan få lov at lave den fagligt
rigtige løsning. Det vil vi meget gerne gå ind i en dialog om. Men
så langt som til at sige, at man totalt kan forbyde kommunerne, at
nogen kan få en besked i weekenden, ved jeg ikke, om vi vil gå. Det
tror jeg ikke, men vi vil da gerne kigge på, om der er nogle barrierer
for det, man gerne vil decentralt.

(Ordfører)
Jens Henrik Thulesen Dahl (DF):
Mange tak. Vi har nok alle sammen hørt historierne om afgørelser,
der bliver sendt ud til borgere op til en weekend eller op til jul.
For de fleste af os vil det ikke være noget problem. Skulle en indkal‐
delse til syn med bilen eller en godkendelse af en byggeansøgning
komme ind kl. 23.00 fredag aften, ville det ikke være så galt. Men
hvis man nu er psykisk syg og har bedt om mere hjælp eller man
er kontanthjælpsmodtager og får nedsat sin hjælp og den besked
kommer lige op til juleaften, bliver det ikke nogen god jul. Derfor
er vi selvfølgelig nødt til at tage det her alvorligt. Man har haft den
her drøftelse i mange byråd: Hvad kan man gøre, og hvordan kan
man gøre det? Vi har også haft den i Assens, hvor jeg selv sidder
i byrådet, og en af de ting, der står lysende klart for mig, er jo,
at det her er en bredere diskussion end bare den, der handler om,
hvornår digital post kommer ud til borgerne, for det handler i lige
så høj grad om den sagsbehandling, der er i kommunen. Det handler
om, om man har en sikring af god sagsbehandling, der rent faktisk
skal betyde, at man selvfølgelig har haft fat i de borgere, der skal
have en afgørelse, sådan at der ikke kommer en afgørelse på et eller
andet tidspunkt, der kommer totalt bag på borgeren, men at man
faktisk har overbragt afgørelsen og har givet borgeren mulighed for
at kommentere på det, før man sender afgørelsen ud. Og så er det
selvfølgelig vigtigt, at man også som kommune har mulighed for
at styre, hvornår de her meddelelser kommer ud. Det nytter ikke
noget, man bare lægger dem i en eller anden kø, og de så kommer på
tilfældige tidspunkter. Så kan man jo heller ikke styre det.
Så det, der er afgørende for os, er egentlig, at man får kigget på,
hvordan det er, man gør det her, hvad det er for nogle muligheder,
man har, og hvordan vi kan understøtte, at man faktisk kan gøre
det, man gerne vil. Når man i Odense siger, at der er lovhindringer,
og det har jeg sådan set også hørt fra min egen kommune, altså at
der er lovgivning, der gør, at man ikke kan gøre det, man egentlig
gerne vil, skal vi selvfølgelig kigge på det. Hvis der er ting, der
gør, at man ikke kan sende noget ud på det tidspunkt, man gerne vil
som kommune, skal vi kigge på det. Derfor håber jeg egentlig, at
vi i forlængelse af debatten i dag kan lave en beretning, der siger,
at selvfølgelig skal vi tage det her problem alvorligt, og at vi også
skal lave et system, der gør, at hvis jeg sidder og venter på en
byggeansøgning, må jeg godt få den, selv om den kommer sidst på
eftermiddagen fredag, fordi det er der, den er blevet behandlet, altså
at man individuelt også kigger på, hvad det er for nogle sager, hvad
der er behov for, og hvad borgeren har behov for.
Det er blevet sagt tidligere, at det centrale her vel også er, at man
gør det, der er godt for den enkelte borger, og det betyder også, at
der er plads og rum til at gøre det forskelligt, men at gøre det rigtigt.
Så det håber jeg vi kan diskutere videre i udvalgsarbejdet. Det vil jeg
i hvert fald se frem til.

Kl. 18:00

Anden næstformand (Pia Kjærsgaard):
Hr. Karsten Hønge.
Kl. 18:00

Karsten Hønge (SF):
Det er da klart, at der er særlige situationer, hvor man jo ikke kan
lade en eller anden ulykke udvikle sig. Jeg har selv været lokalpo‐
litiker, og jeg har da oplevet, at vi sad på et udvalgsmøde på et
tidspunkt og simpelt hen måtte sende en besked ud til en virksomhed
med bud; vi besluttede det på mødet og sendte brevet af sted med
bud, mens mødet foregik – for netop at få stoppet ulykken på virk‐
somheden, om jeg så må sige, fordi vi vidste, at det ville det, de var
i gang med, ende med. Det var også en eller anden fredag. Så det er
jeg da helt med på, at man også skal kunne gøre i dag.
Men grunden til, at jeg er lidt interesseret i det, er, at der jo i
hvert fald er kommuner, der mener, at der er enkelte bestemmelser
i lovgivningen, der forhindrer dem i det, og at det vil kræve en
lempelse i lovgivningen.
Så hvis vi kan få det her afdækket i fællesskab, kan vi bagefter se
på, hvordan vi får det skræddersyet, for jeg er heller ikke interesseret
i, om jeg så må sige, at presse unødige ting ned over hovedet på
kommunerne.
Kl. 18:01

Anden næstformand (Pia Kjærsgaard):
Værsgo.
Kl. 18:01

Christoffer Aagaard Melson (V):
Vi vil altid gerne have mere viden om tingenes tilstand og også rigtig
gerne tage en åben dialog med ordføreren, i forhold til om det så er
hensigtsmæssigt at få kigget på nogle af de ting. Så ja til det, det
vil vi meget gerne, men vi kan ikke love noget på forhånd, eftersom
vi ikke helt er klar over, præcis hvad der menes. Men det kigger vi
meget gerne på.
Kl. 18:01

Anden næstformand (Pia Kjærsgaard):
Tak for det. Der er ikke flere kommentarer. Så er det hr. Jens Henrik
Thulesen Dahl, Dansk Folkeparti.

Kl. 18:04

Anden næstformand (Pia Kjærsgaard):
Hr. Karsten Hønge, værsgo.
Kl. 18:04

Karsten Hønge (SF):
Men så kan jeg jo gøre det hurtigt. Jeg lagde op til nogle spørgsmål,
men jeg vil så bare kvittere for Jens Henrik Thulesen Dahls tilsagn
om, at vi i fællesskab i udvalget kan se, om vi kan lave en beretning,
der kan lægge op til, at vi kan få det her klargjort, altså om der
er hindringer, hvilken art de er, og om de kun er lokale eller også
er i vores lovgivning, og så få ryddet op i det. For vi er enige om
udgangspunktet: Systemet er til for borgerne.

Torsdag den 22. april 2021 (B 237)

Kl. 18:08

Kl. 18:04

Anden næstformand (Pia Kjærsgaard):
Værsgo.
Kl. 18:04

Jens Henrik Thulesen Dahl (DF):
Jamen det er vi fuldstændig enige om. Det må jo være det centrale.
Altså, vi har ikke et offentligt system af anden grund, end at vi skal
have et godt samfund og vi skal gøre det godt for de borgere, der er
i samfundet, og kan vi hjælpes ad med at finde ud af at få nogle sten
ryddet af vejen i forhold til at kunne gøre det bedst muligt, kan jeg
ikke se nogen grund til ikke at gøre det.
Kl. 18:05

Anden næstformand (Pia Kjærsgaard):
Tak for det. Der er ikke flere korte bemærkninger. Så er det hr.
Christian Juhl, Enhedslisten.
Kl. 18:05

(Ordfører)
Christian Juhl (EL):
Tak til forkvinden for ordet. Det er et rigtig godt forslag, som vi
støtter meget varmt. Alt for mange mennesker går med en konstant
klump i maven over kommunikationen med det offentlige. Hvis man
er sygemeldt, arbejdsløs eller psykisk syg, skal man konstant tjekke
sin e-Boks for beskeder, og hvis der pludselig kommer en akut
melding en lørdag eller en søndag, har man ikke en chance for at
få hjælp af en kontaktperson eller tage kontakt til myndighederne,
hvis der er spørgsmål. Det er ikke i orden, og det presser folk helt
urimeligt.
Myndigheder og kommuner skal gøre, hvad de kan for at sikre en
bedre behandling og en bedre kommunikation til borgerne, og det er
helt rimeligt, at beskeder om sagsbehandling osv. kun skal komme i
hverdage, hvor folk kan få støtte og hjælp til at reagere på sagerne,
og at man får en chance for at puste bare lidt ud i weekenden og
helligdagene.
Jeg kan forstå, at der er en gruppe borgere rundtomkring i landet
og i byrådene, som har arbejdet for det her i lang tid, og jeg kan
endda forstå, at nogle af vores egne byrødder f.eks. i Odense har
arbejdet med det, men jeg er ikke helt klar over, om det lykkes at få
det igennem, men det lyder det jo til.
Og så vil jeg sige, at de indvendinger, der er, meget, meget nemt
kunne arbejdes ind i det, for selvfølgelig er der situationer, hvor man
akut er nødt til at få fat i en person, hvis der opstår noget helt særligt,
og det er jo også det, SF har foreslået i bemærkningerne, altså at det
jo ikke bare skal være totalt lukket land. Det kunne jo godt være, at
der helt ekstraordinært kom en vaccine, som man gerne ville have
med det samme, og mon ikke man kan finde en pragmatisk løsning
på det – det tror jeg – så man kan få høvlet alle de ubehagelige
ting væk og bevare den vigtige kommunikation, som måtte være
nødvendig, også i weekenderne.
Jeg er glad for, at vi nu har mulighed for at diskutere det, og
jeg håber, at der kan komme et flertal for det, så vi kan få det på
plads for hele landet. Det handler om helt almindelig anstændighed
og god behandling af borgerne, og det burde vel ikke være så svært.
Jeg synes, det er nogle formelle forbehold, der er blevet nævnt her,
og det synes jeg godt vi kan overvinde og finde en praktisk og
pragmatisk løsning på, sådan at vi får højnet kommunikationen med
vores borgere i det ganske land. Tak for ordet.
Kl. 18:07

Anden næstformand (Pia Kjærsgaard):
Tak for det. Der er ikke nogen kommentarer. Så er det fru Mai
Mercado, Det Konservative Folkeparti.

79

(Ordfører)
Mai Mercado (KF):
Som folketingsmedlem skal man nogle gange være opmærksom på,
at man ikke overmandes af lysten til at lovgive om alt, og igennem
årene har der været mange partier, som har priset det, at vi kontrol‐
lerer mindre, og at vi skal være bedre til at stole på, at folk ansat
i den offentlige sektor faktisk gør et rigtig godt stykke arbejde. I
Det Konservative Folkeparti har vi grundlæggende tillid til, at vores
offentligt ansatte godt selv kan vurdere, hvornår det giver mening at
sende digitale beskeder til borgerne. Der er altså behov for mindre
og ikke mere regulering. Den offentlige sektor er allerede hårdt
prøvet af diverse bureaukratiske procedurer, og den har ikke behov
for mere bureaukrati. Med det her beslutningsforslag tager man mere
ansvar væk fra de offentligt ansatte; man stoler ikke længere på, at
de er i stand til at vurdere, hvornår digital post skal sendes ud, og det
siger jo sig selv med sund fornuft, at man ikke skal sende digital post
med en svær besked ud lige op til en weekend, hvor borgeren ikke
kan følge op med et telefonopkald. Det tror vi i Konservative på at
man godt ved og forstår både i kommunerne og i staten.
Vi kan være lidt bekymrede for, om det her beslutningsforslag vil
betyde en unødig detailstyring af den offentlige sektor på baggrund
af et mindre problem, der kunne løses på mange andre måder end
med lovgivning. Så lad os nu blive enige om at give de offentligt
ansatte mere frihed, og lad os også give hinanden håndslag på, at det
at være lovgiver i det her land ikke nødvendigvis betyder, at man
skal lovgive om alt. Derfor kan vi i Det Konservative Folkeparti ikke
støtte dette beslutningsforslag.
Kl. 18:10

Anden næstformand (Pia Kjærsgaard):
Hr. Karsten Hønge. Værsgo.
Kl. 18:10

Karsten Hønge (SF):
Jamen jeg er jo helt begejstret for fru Mai Mercados hyldest til de
offentligt ansatte og behovet for mere frihed og tillid til det. Men det
er jo det, der er udfordringen ved det her. Det er dels de steder, hvor
det så ikke kommer til at ske – hvordan beskytter vi så borgerne? –
men nok så meget, at der jo er offentligt ansatte, der skriver, at det
vil være i strid med enkelte bestemmelser i lovgivningen, og der står
også her, at det vil kræve en lempelse i loven. Så det, jeg vil spørge
fru Mai Mercado om, er jo, om De Konservative vil være med på, at
vi får klarlagt, hvilke forhindringer der er, og hvis der er nogen, at
vi får dem fjernet, sådan at den kommunale medarbejder faktisk kan
tage det hensyn, som fru Mai Mercado taler om.
Kl. 18:11

Anden næstformand (Pia Kjærsgaard):
Værsgo.
Kl. 18:11

Mai Mercado (KF):
Jamen det tror jeg for så vidt godt vi kunne være med på. Det
kan da give god mening at undersøge ting, og det tænker jeg ikke
umiddelbart at vi skal stille os i vejen for.
Men jeg ser bare heller ikke for mig, at vi kommer til at ville
stemme for, at der skal falde en lovgivning på området – en lovgiv‐
ning, som binder den offentlige sektor til at sende post ud på bestem‐
te tidspunkter. Det er jo det, der har været den store bekymring for
os. Der må vi bare have tilliden til, at vi har medarbejdere både i
kommune, region og også i staten, som lige tænker sig om, i forhold
til hvornår det er, man kommunikerer. Er det en svær besked til
borgeren, enten fra et sygehusvæsen eller fra et jobcenter, jamen så

80

Torsdag den 22. april 2021 (B 237)

er det jo en god idé ikke lige at kommunikere op til en helligdag
eller op til en weekend, eller hvad der måtte være. Men i udgangs‐
punktet har vi altså troen på, at det kan man godt ude i kommunerne.
Derude, hvor man kommunikerer direkte med borgeren, kan man
godt få nogle fine retningslinjer, så man undgår, at der er borgere,
som får svære beskeder på uhensigtsmæssige tidspunkter.
Kl. 18:12

Anden næstformand (Pia Kjærsgaard):
Hr. Karsten Hønge.
Kl. 18:12

Karsten Hønge (SF):
Jeg er jo fuldstændig enig med fru Mai Mercado i, at der ikke er
nogen grund til at gøre livet sværere for nogen som helst, slet ikke
de offentligt ansatte. De har nok døje i det daglige.
Så hvis det her forslag skal laves om, så det ikke bliver så
firkantet, som jeg kan høre at nogle opfatter det som, så betyder
det intet for SF at lave det om, så det bliver noget, der i virkelighe‐
den kan bruges derude. Det her går faktisk ud på at ophæve nogle
begrænsninger, der øjensynlig kan være, for at man kan være mere i
øjenhøjde med borgerne. Det var det, der var intentionen i det. Når
vi kan høre, at man gerne vil noget, men ikke kan, fordi det kræver
lempelser i lovgivningen, er der jo ikke andre steder at gå hen end
her og eventuelt få ændret de ting i lovgivningen, der forhindrer de
offentligt ansatte i at behandle borgerne så godt, som de gerne vil.
Kl. 18:12

Anden næstformand (Pia Kjærsgaard):
Tak. Værsgo.
Kl. 18:12

Mai Mercado (KF):
Jeg synes jo, det er fint, at SF siger, at det ikke skal opfattes så
firkantet, som det er skrevet. For for at være ærlig opfattede vi det
jo som relativt firkantet, også set i lyset af den presseomtale, der har
været, hvor der har været et ønske om, at man kun må sende post ud
på bestemte tidspunkter. Det siger jeg bare at vi ikke er tilhængere
af.
Men vi tager jo altid gerne en drøftelse af, om vi kan gøre ting
mere smidige, mere fleksible. Men i udgangspunktet, og det vælger
jeg nu altså lige at holde fast i, må det jo være hos medarbejderne og
ledelsen ude i frontlinjen, hvor man møder borgerne, at man fastlæg‐
ger nogle retningslinjer for, hvordan og også på hvilke tidspunkter af
døgnet, ugen og året man kommunikerer.
Kl. 18:13

Anden næstformand (Pia Kjærsgaard):
Tak for det. Så er der ikke flere kommentarer. Hr. Lars Boje Mathie‐
sen, Nye Borgerlige.
Kl. 18:13

(Ordfører)
Lars Boje Mathiesen (NB):
Tak. Jeg skal starte med at sige, at vi ikke kan støtte forslaget, som
det ligger nu. Vi mener ikke, at en centralistisk detailstyring af det
her er den rette vej at gå. Og for at foregribe de spørgsmål, der
kunne komme fra SF, vil jeg sige, at hvis der er noget lovgivning
herindefra, som kunne fjerne nogle af de ting, der er problemer
med, og rent faktisk give en større fleksibilitet, så lad os kigge på
det ved udvalgsbehandlingen. Det kan vi godt, men en centralistisk
detailstyring ligger ikke lige til Nye Borgerliges højreben.

Kl. 18:14

Anden næstformand (Pia Kjærsgaard):
Tak for det. Så er det ordføreren for forslagsstillerne, hr. Karsten
Hønge.
Kl. 18:14

(Ordfører for forslagsstillerne)
Karsten Hønge (SF):
»Pling!«. Lyden på mobilen fanger din opmærksomhed, og du kan
se, at der er kommet en ny besked i e-Boks. Det er jo ikke så usæd‐
vanligt, at du på den måde får informationer fra bl.a. det offentlige,
men måske studser du alligevel lidt, for klokken er 20 en lørdag
aften. Det kan også være, som en medarbejder fra SF's sekretariat
her på Borgen oplevede: Kl. 22.00 juleaften sagde det pling, og der
var en besked i e-Boks – og jeg kan allerede afsløre, at det ikke var
fra julemanden. Hvorfor i alverden sender en offentlig myndighed
mails på det her tidspunkt? Rigtig mange mennesker tænker: Må jeg
da lige være fri? Og det synes jeg faktisk, at vi skal have lov til, og
det er derfor, at det her forslag begrænser udsending af mails, til at
det, hvis ikke andet taler for det, skal foregå inden for en almindelig
arbejdstid, og at det i øvrigt skal fremgå af emnefeltet, hvad den her
henvendelse drejer sig om, så man hurtigt kan få vinget af med sig
selv, om det er noget, der kræver, at man går dybere ind i det. På den
måde får borgeren også tid til at kontakte afsenderen, som f.eks. kan
være et jobcenter, inden der lukkes ned for weekenden.
Nogle mennesker reagerer med stress, angst og usikkerhed, når
officielle mails tikker ind på skæve tidspunkter, og psykisk syge
kan helt miste grebet. Beskeder i e-Boks skal sendes i så god tid,
at især sårbare borgere har mulighed for at kontakte kommunen,
jobcenteret eller den sædvanlige praktiserende læge. Søger du om
førtidspension og har været igennem den kommunale vridemaskine i
meget lang tid, kan der være et stort behov for hurtigt at snakke med
sagsbehandleren om indholdet af en mail. En del sårbare mennesker
med få ressourcer tør slet ikke åbne for e-Boks i sådan en situation,
men stresses af bevidstheden om, at der ligger en ulæst mail.
Sådan et menneske er Jonas Schmidt. Han er psykisk syg. Jeg
besøgte ham der, hvor han bor på Midtfyn, hvor han i øvrigt bor
sammen med sin far, for han kan ikke bo alene. Han er ganske
vist 30 år, men er dagligt udfordret af angst. Mails fra kommunen
forpester Jonas' tilværelse, når han får dem i weekender eller på
helligdage. Bare en indkaldelse til et møde slår ham fuldstændig
ud. Han reagerer med angstanfald og panik og falder først ned, når
han efter weekenden får kontakt med sin sagsbehandler eller den
praktiserende læge. Jeg spurgte ham, om han ikke bare kunne slå den
der funktion fra, slukke for telefonen eller noget i den retning. Jonas
forklarede, at med de psykiske udfordringer, han kæmpede med,
havde han netop ikke overskud til den slags. Han sagde, at han ikke
kunne lege struds, som mere ressourcefulde mennesker kunne. Jonas'
far bekræftede, hvordan sønnen flere gange væltede fuldstændig, når
der var beskeder i e-Boks fra kommunen, jobcenteret eller andre
myndigheder.
Danmark er sandsynligvis verdens mest digitaliserede samfund,
og overalt og hele tiden maser informationer sig ind på borgerne.
Det er, som om tid og almindelig god opførsel er ophævet. De
fleste af os kan sagtens håndtere det, bare fordi vi bliver forstyrret
en lørdag aften, en søndag formiddag, juleaften eller på alle andre
tidspunkter, hvor der tikker mails ind, men ingen har vel egentlig
besluttet, at vores samfund skulle tage sådan en drejning; det skete jo
bare. SF vil gerne have en debat om den her udvikling og især om
konsekvenserne for de syge og de sårbare. Der er sikkert formelle
bureaukratiske begrundelser for, hvorfor det offentlige sender mails
døgnet rundt alle ugens dage, og det er sandsynligvis også lidt billi‐
gere at sprede udsendelsen af mails, men det handler altså ikke om,

Torsdag den 22. april 2021 (FM )

hvad der er bedst for systemet, men hvad der er bedst for borgerne,
som har ret til ikke konstant at stå til rådighed for myndighederne.
Det vigtige for SF er, at der sættes en proces i gang. Lad os få
undersøgt, hvilke begrænsninger der er, og hvordan vi beskytter de
sårbare borgere. Derfor vil jeg også sige tak til ministeren og tak til
partierne for at gå konstruktivt ind i den her debat. Jeg fornemmer
da tydeligt, at vi er enige om målet og konstateringen, som jo er
banal, men som alligevel er så vigtig at minde hinanden om, nemlig
at det er kommunerne og jobcentrene og sundhedsvæsenet, der er til
for borgerne, og ikke omvendt. Derfor vil jeg rigtig gerne lægge op
til, at vi laver en beretning, så vi i det mindste kan få klargjort, om
det er rigtigt, som de skriver i indstillingen fra Odense Kommune,
at de har begrænsninger, tilmed lovgivningsmæssige, og hvis de der
begrænsninger så er der, fornemmer jeg også en interesse i at finde
ud af, om vi så kan slippe af med dem. Så tak for behandlingen.
SF lægger op til en samling om tingene, når vi får det behandlet i
udvalget.
Kl. 18:19

Anden næstformand (Pia Kjærsgaard):
Tak for det. Der er ikke flere, der har bedt om ordet, så forhandlin‐
gen er sluttet.
Jeg foreslår, at forslaget henvises til Indenrigs- og Boligudvalget.
Hvis ingen gør indsigelse, betragter jeg det som vedtaget.
Det er vedtaget.

Kl. 18:19

Meddelelser fra formanden
Anden næstformand (Pia Kjærsgaard):
Der er ikke mere at foretage i dette møde.
Folketingets næste møde afholdes i morgen, fredag den 23. april
2021, kl. 10.00.
Jeg henviser til den dagsorden, der fremgår af Folketingets hjemme‐
side.
Mødet er hævet. (Kl. 18:20).

81

