Tirsdag den 19. januar 2021 (D)

1

(Fremsættelse 15.12.2020. 1. behandling 21.12.2020. Betænkning
14.01.2021).

50. møde
Tirsdag den 19. januar 2021 kl. 16.30
Dagsorden
1) 3. behandling af lovforslag nr. L 135 A:
Forslag til lov om ændring af lov om arbejdsløshedsforsikring m.v.,
lov om sygedagpenge. (Suspension af dagpengeforbrug og forlæn‐
gelse af retten til sygedagpenge som følge af covid-19).
Af beskæftigelsesministeren (Ane Halsboe-Jørgensen fg.).
().
2) 3. behandling af lovforslag nr. L 135 B:
Forslag til lov om ændring af lov om arbejdsløshedsforsikring m.v.
(Suspension af G-dage ved hjemsendelser og arbejdsfordeling som
følge af covid-19).
Af beskæftigelsesministeren (Ane Halsboe-Jørgensen fg.).
().
3) 3. behandling af lovforslag nr. L 135 C:
Forslag til lov om ændring af lov om aktiv socialpolitik. (Yderligere
forlængelse af 12-månedersperioden i 225-timersreglen som følge af
covid-19).
Af beskæftigelsesministeren (Ane Halsboe-Jørgensen fg.).
().

7) 2. behandling af lovforslag nr. L 131:
Forslag til lov om ændring af lov om afgift af ledningsført vand og
lov om vandforsyning m.v. (Forhøjelse af vandafgiften og ophævelse
af bestemmelser om drikkevandsbidraget).
Af skatteministeren (Morten Bødskov).
(Fremsættelse 22.12.2020. 1. behandling 14.01.2021. Betænkning
15.01.2021).
8) 2. behandling af lovforslag nr. L 101:
Forslag til lov om ændring af sundhedsloven. (Mulighed for gene‐
relt informeret samtykke til mindre behandlinger af varigt inhabile
patienter).
Af sundheds- og ældreministeren (Magnus Heunicke).
(Fremsættelse 12.11.2020. 1. behandling 17.11.2020. Betænkning
12.01.2021).
9) 2. behandling af lovforslag nr. L 130:
Forslag til lov om ændring af lov om assisteret reproduktion i for‐
bindelse med behandling, diagnostik og forskning m.v. (Ændring
af den tilladte opbevaringsperiode for menneskelige æg udtaget på
medicinsk indikation).
Af sundheds- og ældreministeren (Magnus Heunicke).
(Fremsættelse 22.12.2020. 1. behandling 13.01.2021. Betænkning
15.01.2021. Omtrykt).

4) 2. behandling af lovforslag nr. L 96:
Forslag til lov om ændring af miljøskadeloven og lov om miljøbe‐
skyttelse og forskellige andre love. (Ændring af handlepligten for
den ansvarlige for en miljøskade, indførelse af godtgørelsesordning
samt ændring af definitionen af arter og naturtyper).
Af miljøministeren (Lea Wermelin).
(Fremsættelse 12.11.2020. 1. behandling 19.11.2020. Betænkning
13.01.2021).

10) 2. behandling af lovforslag nr. L 111:
Forslag til lov om ændring af lov om våben og eksplosivstoffer
m.v. (Tilbagerulning af pebersprayordningen, udenlandske civile
statsmyndigheders adgang til at bære og ind- og udføre visse våben
og fastsættelse af supplerende bestemmelser til forordning (EU)
2019/1148 af 20. juni 2019 om markedsføring og anvendelse af
udgangsstoffer til eksplosivstoffer m.v.).
Af justitsministeren (Nick Hækkerup).
(Fremsættelse 25.11.2020. 1. behandling 11.12.2020. Betænkning
14.01.2021).

5) 2. behandling af lovforslag nr. L 124:
Forslag til lov om ændring af repatrieringsloven. (Bortfald af den
resterende del af hjælp til repatriering og reintegrationsbistand i
tilfælde af alvorlig kriminalitet m.v. begået efter repatriering m.v.).
Af udlændinge- og integrationsministeren (Mattias Tesfaye).
(Fremsættelse 15.12.2020. 1. behandling 21.12.2020. Betænkning
14.01.2021).

11) 2. behandling af lovforslag nr. L 132:
Forslag til lov om ændring af retsplejeloven og forskellige andre
love. (Gennemførelse af dele af aftalen om politiets og anklagemyn‐
dighedens økonomi 2021-2023).
Af justitsministeren (Nick Hækkerup).
(Fremsættelse 22.12.2020. 1. behandling 12.01.2021. Betænkning
15.01.2021).

6) 2. behandling af lovforslag nr. L 125:
Forslag til lov om ændring af udlændingeloven. (Mulighed for at på‐
lægge en udlænding, der skal udrejse af landet, at lade sig undersøge
for en sygdom omfattet af lov om foranstaltninger mod smitsomme
og andre overførbare sygdomme).
Af udlændinge- og integrationsministeren (Mattias Tesfaye).

12) 1. behandling af beslutningsforslag nr. B 95:
Forslag til folketingsbeslutning om kriminalisering af udbud, for‐
midling og facilitering af sugardating via hjemmesider m.v.
Af Karina Lorentzen Dehnhardt (SF) m.fl.
(Fremsættelse 20.11.2020).

2

Tirsdag den 19. januar 2021 (FM )

13) Forespørgsel nr. F 26:
Forespørgsel til justitsministeren om Den Europæiske Menne‐
skerettighedsdomstol.
Af Morten Messerschmidt (DF) og Pia Kjærsgaard (DF).
(Anmeldelse 02.12.2020. Fremme 04.12.2020).
14) 1. behandling af lovforslag nr. L 134:
Forslag til lov om epidemier m.v. (epidemiloven).
Af sundheds- og ældreministeren (Magnus Heunicke).
(Fremsættelse 22.12.2020).

Kl. 16:31

Formanden (Henrik Dam Kristensen):
Jeg starter ikke afstemningen endnu, for vi mangler at få delt dags‐
ordener rundt, men de skulle være lige på trapperne. Der går et par
minutter, og så kommer vi i gang, og så er der i øvrigt ikke så
forfærdelig mange afstemninger.
Mødet er udsat. (Kl. 16:31).
Kl. 16:35

For stemte 90 (S, V, DF, RV, SF, EL, KF, ALT, Sikandar Siddique
(UFG) og Susanne Zimmer (UFG), imod stemte 1 (LA), hverken for
eller imod stemte 2 (NB).

Det næste punkt på dagsordenen er:
2) 3. behandling af lovforslag nr. L 135 B:
Forslag til lov om ændring af lov om arbejdsløshedsforsikring
m.v. (Suspension af G-dage ved hjemsendelser og arbejdsforde‐
ling som følge af covid-19).
Af beskæftigelsesministeren (Ane Halsboe-Jørgensen fg.).
().
Kl. 16:36

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Samtykke til behandling

Kl. 16:36

Formanden (Henrik Dam Kristensen):
Mødet er åbnet.
De punkter, som er opført som nr. 1, 2 og 3 på dagsordenen, kan
kun med Tingets samtykke behandles i dette møde. Hvis ingen gør
indsigelse, betragter jeg samtykket som givet.
Det er givet.

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og der kan stem‐
mes.
Afstemningen slutter.
For stemte 95 (S, V, DF, RV, SF, EL, KF, NB, LA, ALT, Sikandar
Siddique (UFG) og Susanne Zimmer (UFG), imod stemte 0, hverken
for eller imod stemte 0.

Det første punkt på dagsordenen er:
1) 3. behandling af lovforslag nr. L 135 A:
Forslag til lov om ændring af lov om arbejdsløshedsforsikring
m.v., lov om sygedagpenge. (Suspension af dagpengeforbrug og
forlængelse af retten til sygedagpenge som følge af covid-19).
Af beskæftigelsesministeren (Ane Halsboe-Jørgensen fg.).
().
Kl. 16:35

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Det næste punkt på dagsordenen er:
3) 3. behandling af lovforslag nr. L 135 C:
Forslag til lov om ændring af lov om aktiv socialpolitik. (Yderli‐
gere forlængelse af 12-månedersperioden i 225-timersreglen som
følge af covid-19).
Af beskæftigelsesministeren (Ane Halsboe-Jørgensen fg.).
().
Kl. 16:37

Kl. 16:35

Afstemning
Formanden (Henrik Dam Kristensen):
Der stemmes om lovforslagets endelige vedtagelse, og som jeg ple‐
jer at sige, skal man lige tjekke, om man er trykket ind med det
korrekte navn i sit afstemningspanel, og hvis man er det, kan man
stemme nu.
Afstemningen slutter.

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, går vi til afstemning.

Tirsdag den 19. januar 2021 (L 96)

Kl. 16:37

3

Da det ikke er tilfældet, er forhandlingen sluttet, og vi går til
afstemning.
Kl. 16:38

Afstemning
Formanden (Henrik Dam Kristensen):
Der stemmes om lovforslagets endelige vedtagelse. Der kan stem‐
mes.
Afstemningen slutter.
For stemte 86 (S, V, 1 (DF) (ved en fejl), RV, SF, EL, KF, ALT,
Sikandar Siddique (UFG) og Susanne Zimmer (UFG)), imod stemte
9 (DF, NB og LA), hverken for eller imod stemte 0.
Lovforslaget er vedtaget og bliver sendt til statsministeren.

Det næste punkt på dagsordenen er:
4) 2. behandling af lovforslag nr. L 96:
Forslag til lov om ændring af miljøskadeloven og lov om miljø‐
beskyttelse og forskellige andre love. (Ændring af handlepligten
for den ansvarlige for en miljøskade, indførelse af godtgørelses‐
ordning samt ændring af definitionen af arter og naturtyper).
Af miljøministeren (Lea Wermelin).
(Fremsættelse 12.11.2020. 1. behandling 19.11.2020. Betænkning
13.01.2021).
Kl. 16:37

Afstemning
Formanden (Henrik Dam Kristensen):
Hvis ikke afstemning begæres, betragter jeg ændringsforslag nr. 1 af
et mindretal (DF), tiltrådt af et mindretal (NB), som forkastet.
Det er forkastet.
Jeg foreslår, lovforslaget går direkte til tredje behandling uden forny‐
et udvalgsbehandling. Hvis ingen gør indsigelse, betragter jeg det
som vedtaget.
[Det er vedtaget].

Det næste punkt på dagsordenen er:
6) 2. behandling af lovforslag nr. L 125:
Forslag til lov om ændring af udlændingeloven. (Mulighed for
at pålægge en udlænding, der skal udrejse af landet, at lade sig
undersøge for en sygdom omfattet af lov om foranstaltninger
mod smitsomme og andre overførbare sygdomme).
Af udlændinge- og integrationsministeren (Mattias Tesfaye).
(Fremsættelse 15.12.2020. 1. behandling 21.12.2020. Betænkning
14.01.2021).
Kl. 16:38

Forhandling
Forhandling

Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter det
som vedtaget.
Det er vedtaget.

Det næste punkt på dagsordenen er:
5) 2. behandling af lovforslag nr. L 124:
Forslag til lov om ændring af repatrieringsloven. (Bortfald af
den resterende del af hjælp til repatriering og reintegrationsbi‐
stand i tilfælde af alvorlig kriminalitet m.v. begået efter repatrie‐
ring m.v.).
Af udlændinge- og integrationsministeren (Mattias Tesfaye).
(Fremsættelse 15.12.2020. 1. behandling 21.12.2020. Betænkning
14.01.2021).
Kl. 16:38

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?

Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 16:38

Afstemning
Formanden (Henrik Dam Kristensen):
Hvis ikke afstemning begæres, betragter jeg ændringsforslag nr. 1 af
et mindretal (RV), tiltrådt af et mindretal, (SF), som forkastet.
Det er forkastet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

4

Tirsdag den 19. januar 2021 (L 101)

Det næste punkt på dagsordenen er:
7) 2. behandling af lovforslag nr. L 131:
Forslag til lov om ændring af lov om afgift af ledningsført vand
og lov om vandforsyning m.v. (Forhøjelse af vandafgiften og
ophævelse af bestemmelser om drikkevandsbidraget).
Af skatteministeren (Morten Bødskov).
(Fremsættelse 22.12.2020. 1. behandling 14.01.2021. Betænkning
15.01.2021).
Kl. 16:39

dring af den tilladte opbevaringsperiode for menneskelige æg
udtaget på medicinsk indikation).
Af sundheds- og ældreministeren (Magnus Heunicke).
(Fremsættelse 22.12.2020. 1. behandling 13.01.2021. Betænkning
15.01.2021. Omtrykt).
Kl. 16:40

Forhandling
Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet.

Kl. 16:40

Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Det næste punkt på dagsordenen er:
8) 2. behandling af lovforslag nr. L 101:
Forslag til lov om ændring af sundhedsloven. (Mulighed for ge‐
nerelt informeret samtykke til mindre behandlinger af varigt
inhabile patienter).
Af sundheds- og ældreministeren (Magnus Heunicke).
(Fremsættelse 12.11.2020. 1. behandling 17.11.2020. Betænkning
12.01.2021).
Kl. 16:39

Forhandling
Formanden (Henrik Dam Kristensen):
Der er ikke stillet ændringsforslag.
Ønsker nogen at udtale sig?
Da det ikke er tilfældet, er forhandlingen slut.
Jeg foreslår, at lovforslaget går direkte til tredjebehandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Det næste punkt på dagsordenen er:
9) 2. behandling af lovforslag nr. L 130:
Forslag til lov om ændring af lov om assisteret reproduktion i
forbindelse med behandling, diagnostik og forskning m.v. (Æn‐

Afstemning
Formanden (Henrik Dam Kristensen):
Hvis ikke afstemning begæres, betragter jeg ændringsforslag nr.
1-3 af et mindretal (EL), tiltrådt af et mindretal (Susanne Zimmer
(UFG)), som forkastet.
Det er forkastet.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Det næste punkt på dagsordenen er:
10) 2. behandling af lovforslag nr. L 111:
Forslag til lov om ændring af lov om våben og eksplosivstoffer
m.v. (Tilbagerulning af pebersprayordningen, udenlandske civile
statsmyndigheders adgang til at bære og ind- og udføre visse
våben og fastsættelse af supplerende bestemmelser til forordning
(EU) 2019/1148 af 20. juni 2019 om markedsføring og anvendelse
af udgangsstoffer til eksplosivstoffer m.v.).
Af justitsministeren (Nick Hækkerup).
(Fremsættelse 25.11.2020. 1. behandling 11.12.2020. Betænkning
14.01.2021).
Kl. 16:40

Forhandling
Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 16:40

Afstemning
Formanden (Henrik Dam Kristensen):
Ønskes afstemning om ændringsforslag nr. 1, tiltrådt udvalget, om,
at lovforslaget deles i to lovforslag?
Delingen af lovforslaget er vedtaget.

Tirsdag den 19. januar 2021 (L 132)

Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.

Det næste punkt på dagsordenen er:
11) 2. behandling af lovforslag nr. L 132:
Forslag til lov om ændring af retsplejeloven og forskellige andre
love. (Gennemførelse af dele af aftalen om politiets og anklage‐
myndighedens økonomi 2021-2023).
Af justitsministeren (Nick Hækkerup).
(Fremsættelse 22.12.2020. 1. behandling 12.01.2021. Betænkning
15.01.2021).
Kl. 16:41

Forhandling
Formanden (Henrik Dam Kristensen):
Der er stillet ændringsforslag.
Ønsker nogen at udtale sig?
Da det ikke er tilfældet, er forhandlingen sluttet, og vi går til
afstemning.
Kl. 16:41

Afstemning
Formanden (Henrik Dam Kristensen):
Ønskes afstemning om ændringsforslag nr. 1-3, tiltrådt af udvalget?
Det er vedtaget.
Jeg foreslår, at lovforslaget går direkte til tredje behandling uden
fornyet udvalgsbehandling. Hvis ingen gør indsigelse, betragter jeg
det som vedtaget.
Det er vedtaget.
Jeg skal hermed udsætte mødet til kl. 16.50, hvor vi så starter med
behandlingen af beslutningsforslag nr. B 95. I bedes forlade salen, så
vi kan få gjort rent.
Mødet er udsat. (Kl. 16:42).

Det næste punkt på dagsordenen er:
12) 1. behandling af beslutningsforslag nr. B 95:
Forslag til folketingsbeslutning om kriminalisering af udbud,
formidling og facilitering af sugardating via hjemmesider m.v.
Af Karina Lorentzen Dehnhardt (SF) m.fl.
(Fremsættelse 20.11.2020).
Kl. 16:50

Forhandling
Den fg. formand (Annette Lind):
Forhandlingen er åbnet. Allerførst skal vi sige velkommen til justits‐
ministeren.

5

Kl. 16:50

Justitsministeren (Nick Hækkerup):
Tak for ordet, og også tak til SF for beslutningsforslaget. Det er
en meget relevant og vigtig debat, som vi får rejst her, og som jo
også med jævne mellemrum dukker op i medierne og på forskellige
debatplatforme. Der skal ikke herske tvivl om, at jeg på det moralske
plan er helt enig med forslagsstillerne i, at det er helt i skoven,
når kvinder, somme tider helt unge kvinder, gennem reklamer og
hjemmesider opfordres til at indlede forhold til ældre mænd mod
gaver, dyre middage eller anden betaling. Først og fremmest er det
en romantisering af et alvorligt socialt problem, når man giver unge
kvinder indtryk af, at de skal ud og være deres helt egen udgave af
Pretty Woman. Den mindre glamourøse virkelighed er jo for langt
de fleste en anden. I værste fald kan sugardating føre til et liv i
prostitution for de her kvinder med alle de psykiske skadevirkninger,
der potentielt følger i kølvandet på den form for livsførelse.
Efter straffelovens rufferibestemmelse er det strafbart at drive
virksomhed på baggrund af andres prostitution. Det er endvidere
strafbart at agere som mellemmand ved at skaffe kunder til den
prostituerede. Ligesom det er strafbart at udnyttet den prostituerede
eller at udleje hotelværelser til prostitution. Derudover er det også
strafbart at medvirke til, at en person under 18 år har samleje eller
andet seksuelt forhold med en kunde mod betaling – det er straffelo‐
vens § 224. De regler synes jeg og regeringen grundlæggende er
fornuftige. Det er regler, der beskytter prostituerede unge kvinder
mod at blive udnyttet, men samtidig er jeg også åben for, at der kan
være behov for at se på, om reglerne i tilstrækkelig grad tager højde
for den digitale virkelighed, som vi alle sammen er blevet en del af.
En ændring af rufferibestemmelsen, som det foreslås i beslut‐
ningsforslaget, er dog ikke så ligetil. Sugardating er ikke et fast
defineret koncept. Der er ikke nødvendigvis tale om, at der aftales en
fast pris for en seksuel ydelse. Oftere vil der givetvis være tale om,
at den ene part betaler for en dyr middag og eventuelt giver gaver
og lignende, hvilket også kan indebære, men ikke nødvendigvis for‐
udsætter et seksuelt forhold. Hjemmesiderne udbyder ikke seksuelle
ydelser til fastsætte priser. De formidler kontakten mellem parterne,
som så selv aftaler, hvad de ønsker.
Dermed er det bestemt ikke sagt, at det her ikke er et problem,
som jeg også sagde indledningsvis. Men et egentlig forbud mod
hjemmesider, der faciliterer sugardating vil risikere at ramme almin‐
delige datingsider, som har til formål at formidle kontakt mellem
ligeværdige parter. Så der er, bare med de her bemærkninger, tyde‐
ligvis jo tale om et komplekst område, som kræver grundige over‐
vejelser. Derfor vil jeg også sætte en undersøgelse i gang af, om
straffeloven i tilstrækkelig omfang favner det her område.
Når det er sagt, vil jeg også gerne her fremhæve nogle af de ting,
som allerede er gjort, altså de initiativer, som er taget. Regeringen
har i november 2020 sammen med forslagsstillerne og en bred række
af partier indgået en aftale om udmøntningen af reserven til foran‐
staltninger på social-, sundheds- og arbejdsmarkedsområdet. Her er
der afsat 14,5 mio. kr. af en ansøgningspulje, som har til formål
at forebygge prostitutionslignende relationer blandt unge, herunder
navnlig sugardating. Derudover har regeringen nedsat en tværmini‐
steriel arbejdsgruppe om børn og unges digitale liv og dannelse, der
bl.a. ser på mulige initiativer i forhold til at styrke børn og unges
digitale liv og skabe mere og bedre sikkerhed for børn og unge
på digitale medier. Arbejdsgruppen vil bl.a. overveje mulige tiltag
til at begrænse børn og unges eksponering for skadeligt indhold.
Regeringen har desuden nedsat en tværministeriel arbejdsgruppe om
regulering af sociale medier, hvor der bl.a. ses på mulige konkrete
initiativer og løsningsmodeller angående regulering af ulovlige for‐
hold på de sociale medier.
Grundlæggende deler jeg altså forslagsstillernes bekymring for
vores unge. Regeringen har derfor også allerede sat gang i en række

6

Tirsdag den 19. januar 2021 (B 95)

tiltag med det formål at forebygge et fænomen som sugardating.
Regeringen kan imidlertid ikke støtte beslutningsforslaget, da det
involverer en række komplicerede overvejelser om, hvordan vi straf‐
feretligt skal forholde os til det her grænsefelt mellem prostitution
og almindelig frivillig dating mellem personer over den seksuelle
lavalder. I stedet vil jeg bede mit embedsværk om grundigt at un‐
dersøge, hvorvidt der er behov for ny lovgivning på området. Når
undersøgelsen er færdig, vil jeg tage spørgsmålet op igen. Tak for
ordet.
Kl. 16:56

Den fg. formand (Annette Lind):
Tak til ministeren. Der er en kort bemærkning fra fru Karina Lorent‐
zen Dehnhardt fra SF. Værsgo.
Kl. 16:56

Karina Lorentzen Dehnhardt (SF):
Jamen tak for det. Jeg glæder mig over, at det trods alt ikke var en
blank afvisning fra ministerens side, men at man faktisk ærligt og
redeligt vil undersøge det her område. Det synes jeg er rigtig godt, så
det takker jeg for.
En af ministerens forgængere, hr. Søren Pape Poulsen, nægtede
jo at lave en juridisk udredning af det her område, så det vil jeg
høre om ministeren vil være med til. For der er faktisk i hvert
fald som minimum én strafferetsprofessor, som mener, at der under
visse forudsætninger ville kunne straffes for rufferi i forhold til at
facilitere sådan nogle hjemmesider her. Så jeg vil bare høre, om det
er noget, som indgår i ministerens overvejelser om en undersøgelse.
Kl. 16:57

Den fg. formand (Annette Lind):
Justitsministeren, værsgo.
Kl. 16:57

Justitsministeren (Nick Hækkerup):
Jamen det er det. Det er jo også det, der ligger i at kigge på, om
der er behov for ny lovgivning på området. Om et konkret forhold
i dag ville kunne straffes efter straffeloven, kræver jo, at man er
inde og vurdere de helt konkrete omstændigheder. Det skal jeg ikke
kunne forholde mig til om vil være tilfældet. For mig er det, som
også ligger i forslaget her, i virkeligheden mere interessant, nemlig
at vi her har at gøre med et relativt nyt område, som har nogle
implikationer, som er uheldige, og derfor har vi brug for at se på,
om den reguleringsmæssige ramme, som er omkring det her, er god
nok, altså på det her, men som jeg nævnte jo også på en række andre
af de områder, hvor den digitale verden stiller nye spørgsmål og
konfronterer os og jo navnlig unge mennesker med nye problemer
og nye udfordringer – nye muligheder, men også muligheder for
misbrug.
Kl. 16:57

Den fg. formand (Annette Lind):
Karina Lorentzen Dehnhardt, værsgo.
Kl. 16:57

Karina Lorentzen Dehnhardt (SF):
Tak for det. Det synes jeg sådan set også er meget positivt, for så
kan det være, at vi endelig får den juridiske udredning, som det
ikke lykkedes at aftvinge en borgerlig minister. Jeg skal også høre,
om ministeren synes, at det er et problem, at man i princippet kan
reklamere for det her. Altså, normalt tager vi jo alle mulige beskyt‐
telseshensyn i forhold til reklamer, og lige nu diskuterer vi intenst,
om man skal forbyde spilreklamer, fordi vi ved, at det tilskynder til
ludomani. Så mener ministeren ikke, at der faktisk også ligger et
problemfelt her?

Kl. 16:58

Den fg. formand (Annette Lind):
Ministeren.
Kl. 16:58

Justitsministeren (Nick Hækkerup):
Jo. Og når jeg siger det på den måde, skyldes det, at dengang jeg
var ung, mødte man jo ikke hinanden på nettet. Der mødte man
hinanden til fester, eller hvor man nu mødte hinanden. Men det er
mit indtryk, at rigtig, rigtig mange unge mennesker i dag – langt
for sugardating – faktisk møder hinanden på nettet. Det vil sige, at
det har vi jo ikke noget ønske om at slå ned på og kriminalisere,
altså at det er der, man finder sin kæreste og sin udkårne. Uden at
skulle nævne navne er der flere i mit eget departement, som jo er
dygtige unge mennesker, som har mødt deres kærester, koner, mænd
dér. Undskyld, det blev lidt langt.
Kl. 16:59

Den fg. formand (Annette Lind):
Det er helt fint. Den næste, jeg gerne vil give ordet, er fru Karina
Adsbøl fra DF. Værsgo.
Kl. 16:59

Karina Adsbøl (DF):
Tak for det. Jeg har også været inde og printe en masse ud omkring
sugardating. Der er bl.a. lavet sådan et overblik over sugardatingsi‐
der. Der er jo ret mange sider, men det, jeg egentlig vil spørge
ministeren om, er: I forhold til de her hjemmesider, hvordan sikrer
man sig så, at det ikke er børn, altså at det ikke er unge piger på 15,
16, 17 år, der går ind og opretter en profil på det her? Er der nogen
krav til det i forhold til de her hjemmesider? For det kan jeg jo godt
bekymre mig om, også i forhold til at flere jo tilbyder sugardating i
udlandet. Så har ministeren et svar på det?
Kl. 17:00

Den fg. formand (Annette Lind):
Ministeren.
Kl. 17:00

Justitsministeren (Nick Hækkerup):
Det vil nok være lige i overkanten at give mig 1 minut til at svare
på det spørgsmål, som jo er ganske omfattende. Det er rigtigt, at vi
står i et reguleringsmæssigt problemområde, og det er også rigtigt,
som det bliver påpeget, at de hjemmesider, som er hjemmehørende
i udlandet, er sværere at gribe reguleringsmæssigt ind over for.
Der kan muligvis, afhængigt af udformningen – det kan jeg ikke
gennemskue lige på stående fod – være lovovertrædelser med unge
kvinder allerede i dag. Men det kræver, at man er mere inde i de
helt konkrete situationer for at vurdere, om det i dag ville være et
strafferetligt problem. Spørgsmålet peger jo i virkeligheden også på
det behov, der er for at få kigget på det her og få fundet ud af,
hvordan den reguleringsmæssige ramme skal være omkring det her,
så vi ikke rammer almindelig dating, men rammer det, som kan
udvikle sig til udnyttelse af unge kvinder.
Kl. 17:01

Den fg. formand (Annette Lind):
Karina Adsbøl.
Kl. 17:01

Karina Adsbøl (DF):
Det er ikke sikkert, at justitsministeren kan svare på det, men ved
ministeren, om der er et krav i dag om, at man, når man opretter de
her sider med henblik på sugardating, så skal være 18 år?

Tirsdag den 19. januar 2021 (B 95)

Kl. 17:04

Kl. 17:01

Den fg. formand (Annette Lind):
Ministeren.
Kl. 17:01

Justitsministeren (Nick Hækkerup):
Mine it-kompetencer og det, der it-mæssigt og ressortmæssigt hører
under mig, sætter mig simpelt hen ikke i stand til at svare på det
spørgsmål. Hvis jeg sådan skulle skyde fra hoften, så vil jeg ikke tro,
at der er nogen krav i den retning, for så vidt angår unge mennesker,
altså at de ikke skulle kunne oprette en hjemmeside, hvis det er det,
der er spørgsmålet. Men jeg ved det simpelt hen ikke.
Kl. 17:01

Den fg. formand (Annette Lind):
Tak til justitsministeren. Jeg vil bede justitsministeren og alle andre
om lige at tage sådan en spritklud og så spritte af, inden den næste
taler kommer på. Selv ministeren må gøre det. Fornemt. Den næste
taler, vi skal sige velkommen til, er hr. Jeppe Bruus fra Socialdemo‐
kratiet.
Kl. 17:02

(Ordfører)
Jeppe Bruus (S):
Tak for det. Jeg har taget min egen kuglepen med herop, så jeg ikke
skal røre ved den blyant der. Tak til SF for at fremsætte et rigtig godt
og relevant beslutningsforslag. Problemet er helt åbenbart. Nettet og
mulighederne for at interagere eksploderer. Det kommer der rigtig
meget godt ud af, og der er rigtig mange faldgruber og meget skidt.
Derfor synes jeg, at det var rigtig vigtigt i den politiaftale, vi indgik
før jul, at der kommer flere ressourcer i politiet til at tage imod
anmeldelser af digitale krænkelser. Vi har støttet de tjenester bl.a.
hos Red Barnet, der handler om digitale overgreb, seksuelle over‐
greb. Vi har oprettet en digital patrulje, der skal patruljere. Det er jo
altsammen noget, som ikke er direkte relateret til det her spørgsmål.
Hvorfor starter jeg så der? Det gør jeg selvfølgelig, fordi det går
enormt stærkt og der er mange gråzoner. Det er vigtigt, at vi ikke
bare giver fortabt, men faktisk gør, hvad vi kan, både i forhold til
forebyggelse og i forhold til de ressourcer, politiet har, til at sætte
ind der, hvor der foregår ulovligheder og overgreb. Og så er der det
her spørgsmål omkring prostitutionen på nettet – rufferi, som meget
af det jo øjensynligt er. Jeg er helt enig i, at der er behov for at gøre
en skærpet indsats og sætte fokus på det.
Er løsningen så at forbyde hjemmesider, der handler om sugarda‐
ting? Det tror jeg simpelt hen ikke. Jeg tror, at man så bare vil kalde
det for noget andet eller lave grupper på Facebook eller lave apps,
eller hvad det nu kan være. Jeg tror, at kreativiteten vil være i et
langt højere tempo end det tempo, hvormed vi her i Folketinget kan
forbyde den ene eller den anden tjeneste. Derfor tror jeg faktisk ikke
på løsningen. Men problemet er der, og derfor må løsningerne jo
også for mig at se handle om noget, der er uafhængigt af, om det er
den ene eller den anden form for platform, altså om det er noget, der
foregår i virkeligheden, eller om det er noget, der foregår på nettet.
Derfor er jeg glad for også tilkendegivelsen fra justitsministeren
omkring at se på det her og kigge på, om den lovgivning, vi har,
er tilstrækkelig gearet til den situation, vi står i, og så skal vi prøve
at finde løsninger, som løfter sig op over den ene eller den anden
platform. Tak.
Kl. 17:04

Den fg. formand (Annette Lind):
Tak til hr. Jeppe Bruus. Jeg skal bare lige minde om, at man ikke
må sidde på hver stol. Der er en kort bemærkning fra fru Karina
Lorentzen Dehnhardt fra SF. Værsgo.

7

Karina Lorentzen Dehnhardt (SF):
Tak for det. Nu sagde ministeren jo, at man gerne vil bevare en
rufferiparagraffen, og den handler netop om, at man ikke må tjene
penge på andres prostitution. Hvis man ønsker at bevare situationen
sådan, at man ikke må tjene penge på andres prostitution, hvad
gør man så reelt med de sider, hvor det handler om penge? Det,
RedenUng siger, er, at det her handler om penge, og dem, de møder,
er optaget af at tjene penge – ergo er det sex for penge, og dermed er
der nogle, der tjener penge på prostitution. Hvordan kan det så ikke
være en idé at sikre, at det her ikke foregår, ved ligesom at lægge det
her område ind under rufferiparagraffen? Måske kan hr. Jeppe Bruus
opklare det lidt for mig.
Kl. 17:05

Den fg. formand (Annette Lind):
Ordføreren.
Kl. 17:05

Jeppe Bruus (S):
Det ved jeg ikke om jeg kan. Men jeg vil da sige, at jeg langt hen
ad vejen er enig i, at hvis det er åbenlyst rufferi på nettet, så antager
jeg da, at det må være dækket af lovgivningen. Og hvis ikke det er
dækket godt nok af den lovgivning, vi har, synes jeg da, at det er
noget af det, vi skal se på. For det gør det selvfølgelig ikke mere
legalt, at det foregår på en hjemmeside, frem for at det foregår nede
i en baggård. Tværtimod tænker jeg, at det får nogle unge piger, der
måske starter meget uskyldigt, til at havne i hardcore prostitution.
Det synes jeg da er et kæmpeproblem. Derfor synes jeg da, at det er
noget af det, vi skal kigge på.
Kl. 17:06

Den fg. formand (Annette Lind):
Fru Karina Lorenzen Dehnhardt, værsgo.
Kl. 17:06

Karina Lorentzen Dehnhardt (SF):
Ja, tak for det svar. Og jeg er helt med på, at nu skal vi kigge på
en masse ting, og så går der lidt tid, inden vi får en løsning. Men
noget af det, man kunne springe ud i med det samme, var at sikre,
at der var et krav om NemID-validering, så vi med sikkerhed får
sorteret dem fra, der er under 18 år. Og jeg har faktisk gjort mig
den ulejlighed at stille et spørgsmål om: Kan man det? Og det kan
man faktisk godt. Så var det noget, man kunne tage og arbejde med
videre med det samme? For så sikrer vi i hvert fald, at vi passer på
de unge.
Kl. 17:06

Den fg. formand (Annette Lind):
Hr. Jeppe Bruus.
Kl. 17:06

Jeppe Bruus (S):
Jamen altså, i en anden sammenhæng er det jo noget af det, vi
drøfter i forhold til platforme i det hele taget, altså det her omkring
identifikation. Så jeg tænker da, at det er meget naturligt, at man
kigger på det. Jeg er simpelt hen ikke klog nok til på stående fod at
kunne vurdere for eller imod. Men jeg tænker da, at det er en af de
ting, man må kigge på.
Kl. 17:07

Den fg. formand (Annette Lind):
Tak til den socialdemokratiske ordfører. Jeg skal lige bede ordføre‐
ren om at spritte af. Den næste ordfører, vi skal sige velkommen til,
er fru Inger Støjberg fra Venstre. Vi har lavet en regel om, at man

8

Tirsdag den 19. januar 2021 (B 95)

går ned ad trappen, og at man går op ad rampen. Så har vi alle med.
Super, så når vi det.
Værsgo til fru Inger Støjberg.
Kl. 17:07

(Ordfører)
Inger Støjberg (V):
Tak for det. Ifølge TV 2 har hjemmesiden SugarDaters.dk mere end
130.000 brugere i Danmark. Det er altså rigtig mange. For de fleste
er det et valg, de tager. Nogle af dem gør det, fordi de desværre føler
sig tvunget ud i det, og så kan man også efterfølgende blive fanget i
det.
Jeg forstår ikke, at man kan vælge at blive sugardater, men jeg
må altså også sige, at jeg sympatiserer meget med dem, som det får
konsekvenser for. Mange af dem har oprettet deres sugardaterprofil,
da de var ganske unge, og det er ofte piger, og nogle af dem har
økonomiske problemer, andre kommer ind på en løbebane, som de
ikke kan komme ud af igen. Dem skal vi hjælpe.
Socialistisk Folkeparti foreslår her, af straffelovens § 233 om
rufferi ændres, så den også fremover omfatter sugardating. Det be‐
tyder dermed, at det skal være ulovligt at udbyde, formidle eller
facilitetere sugardating f.eks. via hjemmesider som SugarDater.dk.
Venstre mener ikke, at det er den rette vej at gå. Et forbud mod de
her hjemmesider vil næppe stoppe sugardating. Det vil blot så at sige
tvinge fænomenet under jorden, og vi tror altså ikke på, at det vil
gøre forholdene for pigerne bedre, tværtimod.
Vi skal i stedet sætte ind med en forebyggende indsats, og derfor
er jeg også rigtig glad for, at Venstre har været med til at afsætte
14,5 mio. kr. til forebyggelse af netop sugardating i reserven på
social-, sundheds-og arbejdsmarkedsområdet. Det synes jeg er en
god start, men det betyder ikke, at vi er færdige. Vi skal fortsat se
på forebyggelse, og så skal vi se på, hvordan vi kan gøre forholdene
bedre for de piger, der er havnet i en udsat situation. Venstre vil
gerne arbejde for, at vi hjælper dem, der er blevet fanget i det her, ud
af det. Men vi vil ikke stemme for det beslutningsforslag, som ligger
her.
Så kan man jo aldrig nogen sinde vide, hvad fremtiden bringer,
men hvis det skulle være sidste gang, jeg står her som retsordfører
på vegne af Venstre, vil jeg meget gerne have lov til at sige tak for
samarbejdet, ikke mindst til ministeren, men bestemt også til ordfø‐
rerne rundtomkring. Men som sagt, man ved aldrig, hvad fremtiden
bringer.
Kl. 17:10

Den fg. formand (Annette Lind):
Tak for ordførertalen, og tak for hilsenen. Ordføreren skal lige have
i hvert fald ét spørgsmål med. Værsgo til fru Karina Lorentzen
Dehnhardt.
Kl. 17:10

Karina Lorentzen Dehnhardt (SF):
Tak for det. Jeg hæftede mig ved, at Venstres ordfører sagde, at man
tvinger fænomenet under jorden, og at det ikke forsvinder. Jeg tror,
jeg er meget enig i, at det ikke forsvinder, og at det også fandtes,
før vi fik de her platforme, men er ordføreren ikke enig i, at det er
blevet meget nemt at bevæge sig ind på den her bane? Det kræver
en smartphone, og det har alle unge mennesker i dag. Det kræver, at
man opretter en profil, og så er man i gang. Og det betyder faktisk
noget, at det er så nemt, for det betyder, at langt flere unge vil kunne
få adgang til den her prostitutionsscene. Synes ordføreren ikke, at
det i sig selv er et særskilt problem, som man er nødt til at adressere
med en eller anden form for regulering, så vi får hævet barren lidt
for at komme ud i den her form for gråzoneprostitution?

Kl. 17:11

Den fg. formand (Annette Lind):
Fru Inger Støjberg.
Kl. 17:11

Inger Støjberg (V):
Jeg er overhovedet ikke uenig i, at det er blevet meget nemt, men i
og med at det jo ikke er et forbud mod smartphones, og det vil nok
også være et underligt forbud at komme med, men et forbud mod
nogle bestemte hjemmesider, tror jeg rent faktisk desværre ikke, at
man ville komme det her fænomen til livs ved det. For smartphonen
er der altså stadig væk; det er iPad'en også, og alle de andre teknolo‐
giske hjælpemidler, som vi har. Og man må bare sige, præcis som
ministeren også sagde, at en stor del af datinglivet, også den del,
som vi godt vil fremme, om man så må sige, jo altså foregår via
ny teknologi, og sådan er det bare. Derfor tror jeg simpelt hen ikke
på, at man ville komme det her fænomen til livs ved f.eks. at have
et forbud mod de her hjemmesider. Men forebyggelse ser vi meget
gerne på.
Kl. 17:12

Den fg. formand (Annette Lind):
Fru Karina Lorentzen Dehnhardt, værsgo.
Kl. 17:12

Karina Lorentzen Dehnhardt (SF):
Men mener Venstres ordfører virkelig, at det skal være fuldstændig
omkostningsfrit at drive en hjemmeside, hvor Radio24syv har doku‐
menteret, at det, der foregår, er prostitution? Det er sex, der bliver
solgt, og det er kunder og klienter, der bliver koblet sammen. Skal
det være omkostningsfrit, og skal man bare som platform kunne
sige, at man ikke ved noget om, hvad der foregår, at det ikke sorterer
under dem, og at folk kan gøre, hvad de vil? Man kalder dog trods
alt siden sugardaters.dk, som er et velkendt fænomen, og som alle
ved hvad handler om. Så kan man vel også regne ud, hvad det er, der
foregår.
Kl. 17:13

Den fg. formand (Annette Lind):
Fru Inger Støjberg.
Kl. 17:13

Inger Støjberg (V):
Man det er jo lidt igen et spørgsmål om, hvordan man hjælper de her
piger – som de jo primært er, ikke? – bedst. Hjælper man dem ved
at gøre det lyssky, eller hjælper man dem, ved at det foregår i det
åbne, og at man jo så måske også har en mulighed for simpelt hen
at vise, at der er en mulighed for at komme ud af det? Og så vil jeg
altså sige, at jeg simpelt hen også mener, at forældre har et ansvar
for netop at tale med deres unge om det her.
Kl. 17:13

Den fg. formand (Annette Lind):
Tak for det. Der er også en kort bemærkning fra fru Pernille Ver‐
mund fra Nye Borgerlige. Værsgo.
Kl. 17:13

Pernille Vermund (NB):
Tak for det. Og det er sådan set bare en opfølgning på den sidste del
af ordførertalen. Jeg håber bestemt heller ikke, det er sidste gang, vi
hører ordføreren som retsordfører, og uanset hvad der sker, vil jeg
sige tak for samarbejdet.

Tirsdag den 19. januar 2021 (B 95)

Kl. 17:14

Den fg. formand (Annette Lind):
Fru Inger Støjberg.
Kl. 17:14

Inger Støjberg (V):
Jeg håber, at mange af os kommer til at samarbejde på rigtig mange
fronter i fremtiden på den ene eller den anden måde.
Kl. 17:14

Den fg. formand (Annette Lind):
Tak for det. Og tak for, at du spritter af.
Det næste, vi skal sige velkommen til, er fru Karina Adsbøl fra
Dansk Folkeparti.
Kl. 17:14

(Ordfører)
Karina Adsbøl (DF):
Tak for det. Jeg håber bestemt heller ikke, at det er sidste gang, fru
Inger Støjberg står som retsordfører på den her talerstol. Og jeg vil
også lige benytte lejligheden til at sige tak for det samarbejde, vi har
haft.
Det her beslutningsforslag handler om, at SF ønsker, at hjemme‐
sider, der udbyder, formidler eller på anden vis faciliterer sugarda‐
ting, omfattes af straffelovens § 233 om rufferi. Og det handler om
at pålægge regeringen at præsentere forslag til, hvordan man kan
regulere anprisning af, opfordring til og reklame for sugardating
målrettet unge mennesker, og at præsentere forslag til initiativer til
at forebygge og afbøde konsekvenserne af sugardating. Ønsket er, at
regeringen med forslaget også præsenterer forslag til, hvordan man
fremover kan regulere influenceres indirekte eller direkte indflydelse
ved at opfordre til, anprise, reklamere for eller på anden vis påvirke
unge mennesker til sugardating. SF ønsker endvidere, at regeringen
skal forholde sig eksplicit til reklamer for sugardating. Der har vi
jo også fulgt med i og været inde at se på, hvordan der bliver
reklameret for sugardating, og vi har også fulgt med i det, i forhold
til at flere influencere har reklameret med det.
Forslaget indeholder derfor to spor, nemlig at sugardating omfat‐
tes af straffelovens rufferiparagraf, og at begrænse eller forbyde
sugardating ved brug af reklamer, annoncer og hjemmesider. Når
man som influencer har 329.000 følgere og man opfordrer til at
oprette en profil på en sugardatingside, må man også gå ud fra, at
man kan ende i en shitstorm. Det var i hvert fald også det, der skete
for den pågældende, der gjorde det her.
I dag ser det ifølge Forbrugerrådet Tænk ikke ud til, at det er
ulovligt at reklamere med det her, når de unge er over 18 år. Derfor
har det været Tænks vurdering, at det ikke er en overskridelse af
markedsføringsloven.
Vi har, som det også tidligere er sagt, ad flere omgange sat midler
af til at forebygge på det her område, og i Dansk Folkeparti er vi helt
åbne over for at se på initiativer til, hvad vi kan gøre. I øjeblikket
afventer vi jo også en rapport fra VIVE, og jeg tror også, der er et
forskningsprojekt i gang. Og jeg tænker, at det ville være relevant
også at få det med i det videre arbejde.
Så mit udgangspunkt var egentlig, at vi her fra Folketingets side
kunne blive enige om en eller anden form for beretning, for vi er
jo alle enige om, at det er vigtigt, og vi er også alle sammen enige
om, at vi skal gøre alt, hvad vi kan, for at forebygge og oplyse.
Bekymringen går jo på, at der er nogle unge piger, der måske ser det
her som meget rosenrødt – at man kan få den Guccitaske, man altid
har drømt om at få – men måske ikke tænker så meget på, hvad det
er for konsekvenser, der kan følge med.
Så jeg synes, vi skal arbejde videre med det her, og jeg vil også
komme med nogle opfølgende spørgsmål i forhold til krav til de her

9

hjemmesider. I den forbindelse er det jo dybt bekymrende, hvis der
ikke er nogen, der kontrollerer alderen – det er dybt bekymrende,
hvis der er en 15-årig, der kan sidde og oprette en profil på sådan en
sugardatingside.
Så alt i alt er vi åbne for at kigge på, hvad vi kan gøre for at rette
op, oplyse og alt muligt andet på det her område. Reden i Aalborg
har jo været ude at advare imod sugardating, i forhold til at flere
piger ender i prostitution, hvis de først er begyndt på sugardating.
Og det er klart, at vi skal gøre alt, hvad vi kan, for at forebygge det.
Så det var ordene herfra.
Kl. 17:18

Den fg. formand (Annette Lind):
Tak for ordførertalen. Der er en kort bemærkning. Værsgo til fru
Karina Lorentzen Dehnhardt.
Kl. 17:18

Karina Lorentzen Dehnhardt (SF):
Tak til Dansk Folkeparti for at anerkende problemstillingen og for
også være villig til at kigge nærmere på noget. Jeg er selvfølgelig
også optaget af, om vi kan lave en beretning oven på det her. Jeg
synes, det er vigtigt, at vi kommer videre med problemstillingen. Jeg
skal bare lige spørge konkret ind til noget. I forhold til det med at
reklamere for den her type ydelser tror jeg ikke jeg fangede Dansk
Folkepartis holdning. Skal vi forbyde det, eller skal vi regulere det,
eller hvad skal vi gøre?
Kl. 17:19

Den fg. formand (Annette Lind):
Ordføreren.
Kl. 17:19

Karina Adsbøl (DF):
Da jeg læste det her forslag, kom jeg jo til at tænke på også Ekstra
Bladets annoncer. De har jo sådan en annonceside for køb af sex. Jeg
tænker i hvert fald, at det, når vi snakker om de her hjemmesider,
for mig er utrolig vigtigt, at man ikke tiltrækker unge under 18 år,
altså at vi ikke har med børn at gøre. Hvad angår den anden del, så
synes jeg, at SF har en pointe i, at det er sådan en lidt svær gråzone
juridisk set. Det er i forhold til de her sider, som jo giver en eller
anden form for profit. De tjener på det. Måske ikke på helt samme
måde som alfonsen, men på en eller anden måde er der jo profit
imellem dem. Der er jo på en eller anden måde en mellemmand.
Men det er, tror jeg, vigtigt, at vi får udboret det rent juridisk.
Kl. 17:20

Den fg. formand (Annette Lind):
Fru Karina Lorentzen Dehnhardt.
Kl. 17:20

Karina Lorentzen Dehnhardt (SF):
Jamen når jeg spørger til det der specifikke omkring reklamer, er det
jo, fordi influenceren Fie Laursen kom med en anprisning af det her,
og det er selvfølgelig særlig problematisk i forhold til hendes unge
følgere. Men jeg kan godt sådan undre mig over det, når vi diskute‐
rer regulering af spilreklamer – og det ved jeg at Dansk Folkeparti
er optaget af. Derfor vil jeg høre, om man er lige så optaget af at få
reguleret det her område, så man i hvert fald får kigget nærmere på,
hvad vi så gør med det. For jeg synes, der er noget problematisk i, at
man kan reklamere for den her type ydelser.
Kl. 17:20

Den fg. formand (Annette Lind):
Fru Karina Adsbøl.

10

Tirsdag den 19. januar 2021 (B 95)

Kl. 17:20

Karina Adsbøl (DF):
Det er jo rigtigt, som ordføreren siger, altså det med den influencer,
der ligesom har reklameret med det her. Og det er også dybt forka‐
steligt og moralsk forkert. Som jeg sagde i min ordførertale, så er vi
helt klar til at se på, om vi på en eller anden måde kan få enderne
til at nå sammen, i forhold til hvad vi kan gøre fra Folketingets
side. Derudover synes jeg også, det er vigtigt lige at få de sidste
undersøgelser med på det her område, for så kan det være, at det gør
os en hel del klogere på, hvilken vej der er bedst at gå, også hvad
angår de værktøjer, vi skal have i værktøjskassen.
Kl. 17:21

Den fg. formand (Annette Lind):
Tak. Så er der en kort bemærkning til fru Pernille Vermund fra Nye
Borgerlige. Værsgo.
Kl. 17:21

Pernille Vermund (NB):
Tak for det. Der er jo altid interessant at høre, hvor der er skillelinjer,
også blandt dem, man på andre punkter står tæt på. For os i Nye
Borgerlige er seksuallivet altså noget af det mest private. Vi har også
et behov for, at der er en grænse for, hvor langt staten går ind over
borgernes sådan privatliv. Vi anerkender fuldt, at vi har et behov
for at forebygge sugardating, men vi synes, det i første omgang
er forældrenes ansvar at opdrage deres børn, deres piger og deres
drenge, til at forstå, at det her ikke er vejen frem. Nu kan jeg forstå,
at man fra DF's side synes, at der er positive takter i det her, også
i forhold til et forbud mod hjemmesiderne, og jeg bliver nødt til at
spørge om de annoncer, som eksempelvis er på Ekstra Bladet og
andre medier, for escortpiger, og hvad der ellers er af massagepiger,
som jo findes i dag, som jo er reelle annoncer for seksuel ydelse,
som sælges for penge: Skal det også forbydes, hvis det står til DF?
Kl. 17:22

Den fg. formand (Annette Lind):
Ordføreren.
Kl. 17:22

Karina Adsbøl (DF):
Ordføreren kan jo tviste mine ord, som ordføreren vil. Altså, jeg er
jo sikker på, at hvis ordføreren selv havde en ung pige på måske
15 år, som havde oprettet sig på den her sugardatingside, ville det
jo nok være en bekymret, kan man sige, mor, og det har jeg fuld
forståelse for. Men frem for at stå her og hver evig eneste gang at
hagle ned på andres beslutningsforslag, synes jeg jo, det er utrolig
positivt, at man fremsætter et beslutningsforslag, og at vi får debat‐
ten i forhold til det her. Så derfor er vi bare fra Dansk Folkepartis
side åbne og imødekommende over for, hvad det er, vi kan gøre
bedre. Hvad er det, vi kan gøre bedre for at forebygge? Hvad er det,
vi kan gør bedre for også at hjælpe de piger ud, der decideret ikke
længere ønsker at være i prostitution? Så jeg synes jo bare, at man
skal spille med åbne kort.
Kl. 17:23

Den fg. formand (Annette Lind):
Pernille Vermund.
Kl. 17:23

Pernille Vermund (NB):
Jeg synes sådan set heller ikke, at der er nogen grund til at hagle ned
på noget, som man er enig i, og jeg kan forstå, at der er en enighed
her, som vi så bare ikke deler, på det punkt. Det, som egentlig
bekymrer mig, er, når ordføreren siger, om man, hvis man havde en
datter på 15 år, så ikke ville syntes, at det var noget skidt. Jeg ville

personligt være rigtig, rigtig ked af, hvordan jeg havde opdraget min
pige, hvis hun som 15-årig besluttede sig for, at hun skulle have sex
eller have andre ydelser med mænd for at kunne indkassere fine sko
og dyre tasker, og hvad man ellers får. Altså, jeg ville sådan helt
personligt se det som et nederlag. Jeg ville ikke skyde skylden på en
hjemmeside.
Kl. 17:24

Den fg. formand (Annette Lind):
Ordføreren.
Kl. 17:24

Karina Adsbøl (DF):
Jeg er helt enig med ordføreren i, at forældrene da har et kæmpe
ansvar i forhold til opdragelse. Der er også unge piger, som ikke
bor hjemme, som er anbragte og bor på et opholdssted eller andet,
og der hører man jo ofte om, at det kan være let for ældre mænd
at udnytte dem. Så jeg synes jo, at man skal kigge bredere ud i
forhold til det og kigge på, hvad vi kan mødes om. Nej, vi kan
ikke stemme fuldstændig for forslaget, som det foreligger her og nu,
men vi synes, der er positive takter i det, og som jeg siger, vil vi
gerne være med til at mødes om en beretning eller om at komme til
enighed.
Kl. 17:25

Den fg. formand (Annette Lind):
Tak til fru Karina Adsbøl – der er ikke flere korte bemærkninger.
Den næste ordfører, vi skal sige velkommen til, er hr. Kristian Hede‐
gaard fra Radikale Venstre. Værsgo.
Kl. 17:25

(Ordfører)
Kristian Hegaard (RV):
Tak for det. Jeg hedder nu godt nok Hegaard, men lad nu det ligge.
(Den fg. formand (Annette Lind): Det beklager formanden). Det gør
ingenting.
Tak til først og fremmest SF for at sætte fokus på emnet, det
såkaldte sugardating, som der jo ikke findes en klar definition på.
I beslutningsforslaget er det defineret som relationen mellem den
ene part, der giver den anden part – typisk en yngre kvinde, en
sugarbaby – gaver til gengæld for samvær, intimitet og sex.
Det her med gaver og gengæld vil jeg lige starte med at dvæle
en lille smule ved, for mens der ikke er definitioner på sugardating
som begreb, findes der definitioner på gave som begreb. Det bliver
nemlig oftest beskrevet som en vederlagsfri fordel, der som regel
af gavmildhed ydes på giverens bekostning, uden at der skal ske en
modydelse, altså at der gives noget, uden at man får noget igen –
ligesom da jeg havde fødselsdag i går og fik nogle gaver, så skulle
jeg ikke give noget tilbage for de gaver. Så når formuleringen i
beslutningsforslaget er om gaver, der gives til gengæld for noget, så
betyder det, at der altså ikke længere vil være tale om en gave, al den
stund at gengæld og gave er en indbyrdes modsætning.
Derudover kan der jo være situationer, som det også fremgår
af beslutningsforslaget, hvor der i højere grad er tale om socialt
samvær, altså hvor modydelsen for det kan være et restaurantbesøg
eller et eller andet. Så der er nok en bredere definition af begrebet
sugardating end den, der lige fremgår af beslutningsforslaget her.
Men jeg tror godt, jeg forstår, hvad det er, beslutningsforslagsstiller‐
ne vil, og det formål er jeg sådan set ganske enig i, nemlig at det
i videst muligt omfang skal forebygges, at så få unge udsatte piger
kommer ud i de her skadelige forhold, og at den afhængighed, som
man hører om at unge piger får af de her gaver, er meget skadelig
ved deres fortsatte tilstedeværelse i det her, hvad enten det etableres
på nettet eller uden for nettet.

Tirsdag den 19. januar 2021 (B 95)

Men ligesom med prostitution tror Radikale Venstre ikke, at su‐
gardating, der også ofte omtales som gråzoneprostitution, forsvinder
ved, at man forbyder det – eller forbyder hjemmesiderne, hvor det
sker. Men vi skal for alt i verden hjælpe udsatte kvinder, udsatte
piger, udsatte drenge og mænd, eller hvem der nu kommer ind i
det her, med at komme ud. Og der er også den her væsentlige
problemstilling, som flere allerede har rejst, vedrørende influencere;
der er i hvert fald en, der har tjent penge på at reklamere eller anprise
eller romantisere sugardating over for unge mennesker under 18 år
og endda også unge mennesker under 15 år.
Vi vil meget gerne se på, hvordan man kan gøre noget ved det.
Det, der jo kan være svært, forestiller jeg mig, ved at regulere det
rigtig meget, er, hvis man så ikke tjener penge på det som influencer,
men i stedet bare taler om ens seksuelle erfaring eller præferencer,
eller hvad det måtte være, for så kan det til gengæld være sværere at
gøre noget ved. Men de her tilfælde, hvor der bliver tjent penge på
det, vil vi gerne kigge på, altså når der sker en reel markedsføring.
Men det at forbyde hjemmesider, hvor der foregår såkaldt sugar‐
dating, er vi til gengæld noget usikre på om er hensigtsmæssigt i
praksis, for hvad nu, hvis det sker på hjemmesider og apps som
Snapchat og Facebook og andre former for datingsider eller datin‐
gapps, skal de så også lukke ned? Derfor er rækkevidden og effekten
af det her beslutningsforslag noget uklar, men vi er meget optaget af
at forebygge, således at særlig udsatte piger, der nok er den største
målgruppe, ikke ender i det.
Så på baggrund af det her kan Radikale Venstre altså ikke støtte
beslutningsforslaget, men vi har stor sympati for intentionerne.
Kl. 17:30

Fjerde næstformand (Trine Torp):
Tak for det. Der er ikke nogen korte bemærkninger til Det Radikale
Venstres ordfører. Så vi fortsætter i ordførerrækken til Enhedslistens
ordfører. Værsgo, fru Rosa Lund.
Kl. 17:30

(Ordfører)
Rosa Lund (EL):
Tak for det. Jeg var enig i størstedelen af det, som justitsministe‐
ren sagde, og som fru Inger Støjberg sagde, og det sker alligevel
sjældent, så jeg ved ikke lige, hvad jeg skal sige. Men jeg synes i
hvert fald, det er værd at bemærke, at der er nogle huller i det her
beslutningsforslag, som kommer fra SF, som ikke tager højde for,
hvordan virkeligheden ellers ser ud både på datingmarkedet og på
nettet.
I Enhedslisten arbejder vi for at afskaffe den ulighed, som eksi‐
sterer mellem køn, mellem sociale klasser og etniske grupper samt
den fattigdom, som både nationalt og internationalt, direkte eller
indirekte er årsag til, at mennesker ender i prostitution, og når
jeg læser beslutningsforslaget og bemærkningerne, er jeg sådan set
heller ikke i tvivl om, at intentionerne bag det her forslag fra SF
er nogle gode intentioner. Man er fra SF's side bekymret for de
fysiske og psykiske skader, som sugardating kan medføre – det er en
bekymring, som vi deler i Enhedslisten – og man ønsker endvidere,
at der skal kigges på forebyggelse samt afbødning af de eventuelle
konsekvenser, der kan være for de her typisk unge mennesker, som
sugardater. Det er vi også enige i fra Enhedslistens side.
Imidlertid er jeg af det indtryk, at sugardating i vidt omfang ikke
foregår via de etablerede hjemmesider, der er dedikeret til sugarda‐
ting, men det foregår jo også andre steder. Man kan i hvert fald
konstatere, at man på mange helt almindelige datingsider som f.eks.
Tinder og Grindr ser profiltekster, hvor der spørges, om du savner
sukker, eller slik-emojis, som jo er et udtryk for netop det samme.
De datingsider vil jo blive ramt af det her forslag, og det ville jeg
synes var rigtig ærgerligt, ligesom vi også ser, at der findes face‐
bookgrupper til det samme. Vi ser onlineforummer som både Reddit

11

og andre steder, hvor der også foregår sugardating, selv om de her
forummer jo er oprettet med nogle helt andre formål, og derfor synes
jeg, at forslaget rammer lidt skævt. Jeg tror ikke, at et forbud på
sugardatinghjemmesider vil gøre en forskel for de mennesker, som
vi egentlig alle sammen herinde ønsker at hjælpe og passe på. Jeg
tror ikke, at mængden af personer, der sugardater, vil ændre sig det
mindste. Jeg tror til gengæld, at vi bare ser, at sugardatingen vil
flytte et andet sted hen, og det er egentlig også det, der er en del af
vores bekymring ved det her beslutningsforslag.
For Enhedslisten er det vigtigt, at vi ikke kommer til at lave en
lovgivning, som potentielt kan skade dem, der tjener penge på selv
at sælge seksuelle ydelser. Altså, vi kan jo i virkeligheden i vores
gode intentioner faktisk komme til at flytte de her problemer et sted
hen, hvor det bliver så lyssky, at vi ikke har mulighed for at hjælpe
dem, og det ville jeg synes var ærgerligt. For at kunne forebygge
og skadesreducere er det vigtigt, at vi har et grundigt fundament af
viden, som vi kan stå på, som fru Karina Adsbøl også var inde på,
og derfor ser vi også frem til, at VIVE kommer med deres rapport
om salg af seksuelle ydelser i Danmark her i løbet af i år. Rapporten
vil jo så give os et estimat på omfanget af sexkøb i Danmark, en
afdækning af sexarbejderes sociale baggrund og levevilkår samt en
exitanalyse, der kortlægger, i hvilket omfang personer, der sælger
sex, ønsker at komme fri af branchen. Jeg håber, at den rapport vil
kunne give os et bedre fundament for at diskutere, ligesom jeg håber,
at den arbejdsgruppe, som ministeren henviste til, snart kommer med
noget. For vi har mange problemer i forhold til sociale medier, og
der bliver tit henvist til, at løsningen ligger i den her arbejdsgruppe,
og nu har vi bare ventet i rigtig lang tid på den her arbejdsgruppe, så
jeg håber, at der snart kommer noget fra arbejdsgruppen.
Til sidst vil jeg sige i forhold til influencere, at jeg synes, det er
vigtigt, at vi kigger på markedsføringsloven, og at vi får lavet tinge‐
ne ordentligt, sådan at det ikke kun er influencerens ansvar, men at
det sådan set også er de virksomheder, som influenceren samarbejder
med. Det er den ene ting, jeg synes er vigtig. Den anden ting, som
jeg synes vi skal overveje, er, om vi kan pålægge i markedsførings‐
loven at lave en markering af, hvilken målgruppe reklamen går til,
altså f.eks. at botoxreklamer jo ikke er til unge mennesker, men er til
nogle andre, altså at man i virkeligheden, ligesom man gør med film,
computerspil og andet, siger, at der her er en aldersgrænse. Det synes
jeg godt vi kunne kopiere til den måde, influencere arbejder på. Det
synes jeg i hvert fald at vi skal overveje. Jeg er som sagt meget enig
i intentionerne i beslutningsforslaget, men jeg tror desværre, at det
vil komme til at gøre mere skade end gavn. Vi kan ikke støtte det i
Enhedslisten.
Kl. 17:35

Fjerde næstformand (Trine Torp):
Tak til Enhedslistens ordfører. Der er lige en kort bemærkning fra fru
Karina Lorentzen Dehnhardt.
Kl. 17:35

Karina Lorentzen Dehnhardt (SF):
Tak for talen. Jeg bliver en lille smule nysgerrig, med hensyn til om
Enhedslisten også gerne vil af med den nuværende rufferiparagraf.
Altså, vil man fuldstændig legalisere området?
Kl. 17:36

Fjerde næstformand (Trine Torp):
Ordføreren.
Kl. 17:36

Rosa Lund (EL):
Nej, det vil vi ikke. Og jeg synes også, at man bør kigge på, hvilke
sager der, som SF's ordfører selv var inde på, kan dækkes af den
nuværende rufferiparagraf. Jeg synes, det er et interessant sted at

12

Tirsdag den 19. januar 2021 (B 95)

kigge, og det er et af de andre steder, hvor vores straffelov ikke er
opdateret i forhold til den digitale virkelighed, vi lever i.
Kl. 17:36

Fjerde næstformand (Trine Torp):
Fru Karina Lorentzen Dehnhardt.
Kl. 17:36

Karina Lorentzen Dehnhardt (SF):
Jeg bliver en lille smule nysgerrig, med hensyn til hvad det så er
for nogle løsninger, som Enhedslisten foreslår i forhold til det her
område, som åbenlyst trænger til at blive gennemgået.
Jeg synes jo, den store forskel er, at i Ekstra Bladet annoncerer
kvinderne selv – der kan også nogle gange være mellemmænd, og
vi ser også domme for den slags – men på det her område er det
jo sådan set en virksomhed, der står bag, og som faciliterer det og
tjener penge på det, og det synes jeg faktisk er en væsentlig forskel,
når man kigger på rufferidelen.
Kl. 17:37

Fjerde næstformand (Trine Torp):
Ordføreren.
Kl. 17:37

Rosa Lund (EL):
Som sagt er noget af det, som vi ser som løsningen, for det første
at vente på den her rapport – altså, der sidder nogle mennesker og
arbejder med det her, og det synes vi er værd at tage med – og
så synes vi også, det må være en del af løsningen særligt at kigge
på dem, som sugardater for at løse nogle sociale problemer, fordi
kontanthjælpen til unge mennesker er så lav, at de faktisk ikke kan
få tag over hovedet. Der er det jo noget andet, der skal til, end at
forbyde sugardating.
Jeg tror som sagt, at hvis man går forbudsvejen, kommer man til
at flytte problemerne et forkert sted hen. Jeg synes, vi har brug for at
vide noget mere om, hvorfor folk bruger sugardating, for jeg tror, der
kan være mange forskellige grunde. Der har også været flere artikler
om det i Jyllands-Posten i dag, der fortæller, at det faktisk er nogle
forskellige sociale lag i vores samfund, som benytter sig af det her.
Det synes jeg er meget interessant at kigge på, i forhold til hvordan
vi kommer det til livs.
Kl. 17:37

Fjerde næstformand (Trine Torp):
Tak til Enhedslistens ordfører. Der er ikke flere korte bemærkninger.
Det er nu ordføreren for Det Konservative Folkeparti, hr. Naser
Khader.
Kl. 17:38

(Ordfører)
Naser Khader (KF):
Tak til SF for dette beslutningsforslag, hvori det bliver foreslået at
kriminalisere udbud, formidling og facilitering af sugardating via
hjemmesider og lignende. Jeg vil gerne starte med at slå fast, at Det
Konservative Folkeparti til fulde deler intentionen om, at ingen unge
mennesker bliver presset ud i sugardating uden at kunne overskue
konsekvenserne. Vi er dog ikke enige i, at et forbud er den bedst
mulige løsning. Et forbud kan først og fremmest være svært at
håndhæve. Voksne mennesker kan indgå de aftaler, de har lyst til,
selv om vi kriminaliserer udbud og formidling af sugardating. Det,
man kunne frygte, er, at et forbud vil kunne resultere i et marked, der
blot vil rykke sig væk fra de etablerede hjemmesider, hvor der i det
mindste er noget regulering, til et marked, hvor de unge menneskers
risiko for at blive snydt og udnyttet er endnu større. Det må vi ikke
risikere.

Som jeg nævnte tidligere, deler Det Konservative Folkeparti til
fulde SF's intention om, at ingen unge mennesker skal ende ud i
sugardating, som kan have store konsekvenser for de unge, både nu,
men også senere i livet. Men vi skal huske på, at sugardating ikke er
ulovligt. Derfor giver det ikke meget mening at kriminalisere udbud
og formidling via hjemmesider.
Det er også vigtigt for mig at pointere, at voksne mennesker
selv må bestemme, hvilke aftaler de indgår. Det er de unge, som
vi skal beskytte og passe på. Det, jeg har forstået, er, at på de her
hjemmesider skal man være 18 år for at kunne komme ind. Det vil
sige, at der er noget regulering.
Så i Det Konservative Folkeparti anerkender vi, at det her områ‐
de er svært. Vi vil også gerne støtte tiltag, der gør det lettere at passe
på vores unge mennesker. Men vi kan ikke støtte dette beslutnings‐
forslag.
Kl. 17:40

Fjerde næstformand (Trine Torp):
Der er ikke nogen korte bemærkninger. Tak til Det Konservative
Folkepartis ordfører. Så er det Nye Borgerliges ordfører, fru Pernille
Vermund.
Kl. 17:40

(Ordfører)
Pernille Vermund (NB):
Prostitution er en nødløsning, en udvej for den fattige. Sugardating
er snarere udtryk for et overklassefænomen, hvor det, der ønskes,
er materiel luksus. Vi kan som politikere være uenige i de moral‐
ske overvejelser, der ligger bag at sugardate. Personligt forstår jeg
simpelt hen ikke, at behovet for en dyr taske eller et par fine sko
kan få en kvinde til at sugardate. Det ligger mig uendelig fjernt, og
havde jeg selv døtre, der lod sig beklæde mod seksuelle ydelser eller
anden form for samkvem med mænd, ville jeg føle, at jeg havde
fejlet som mor. Men forhold mellem voksne mennesker, der ønsker
at finde sammen i frivillige forhold, er altså ikke noget, som staten
skal gå ind og blande sig i. Seksuallivet er det mest private, og hvis
statens magt skal have grænser, så er seksuallivet mellem voksne og
myndige mennesker derfor også det sidste, som staten skal gå ind og
sætte lovgivning omkring.
Det fremgår af forslaget, at forslagsstillerne gerne vil forebygge
sugardating og afbøde konsekvenserne af det for de typisk unge
kvinder. I Nye Borgerlige vil vi gerne være med til at forebygge
sugardating, og vi tror på, at den bedste forebyggelse af sugardating
er en stærkere familie med borgerlige værdier og dyder, for i den
borgerlige familie er man forpligtet på hinanden. Den borgerlige
familie har din trivsel og velfærd for øje, den kender dig bedre, end
staten nogen sinde vil kunne, og den borgerlige familie kaster dig
en redningskrans og spotter dine fjender. I den borgerlige familie
forpligter vi os på hinanden. Den borgerlige familie er en forpligtel‐
se. Den borgerlige familie flytter himmel og jord for at hjælpe den
datter, der tror, at sugardating er en meningsfuld eller god vej at gå i
livet, men den fordømmer ikke nødvendigvis den oplyste sugardater,
som er voksen og har truffet egne valg i livet.
Med beslutningsforslaget må man forstå, at det ikke er sugarda‐
ting som sådan, der forbydes, men at tjene penge på at have hjem‐
mesider, der faciliterer sugardating. Det hviler på en underliggende
betragtning om, at sugardating minder om prostitution. Billedet er
dog mere nuanceret, for hvor alfonsen prostituerer andre, som stiller
deres kroppe til rådighed for deres kunder, så beror sugardatinghjem‐
mesider på, at brugerne selv tilmelder sig, uden at der tjenes penge
på det individuelle samleje.
Det forekommer mig, og det anerkendes også i beslutningsfor‐
slagets bemærkninger, at sugardating også rummer situationer helt
uden seksuelle forhold, hvor parterne f.eks. går til middage sammen
eller på anden vis har intime forhold uden efterfølgende sex – og

Tirsdag den 19. januar 2021 (B 95)

fred være med det. Det forekommer mig også, at der ligger en
underliggende sammenligning af sugardatinghjemmesider med et
råt, prostitueret gademiljø eller bordelvirksomhed til grund for be‐
slutningsforslaget. Og det rammer altså ved siden af målet. Der kan
opstå helt anderledes dynamikker med tvang og kontrol i et fysisk
miljø, end der gør på en hjemmeside med brugerprofiler, der kan
slettes. Og der er en reel risiko for, at forbyder man det ene, skubber
man folk over i det andet.
Endelig kan det siges, at sugardatinghjemmesider nok kan virke
som et forum for en transaktion, men denne transaktion kunne i prin‐
cippet lige så godt finde sted gennem Ekstra Bladets annoncer for
massagepiger, på Tinder og på Facebook eller i byen på en café eller
en bar. Det er en ubehagelig sandhed, at sex og samkvem undertiden
har et element af transaktion, som en underliggende forudsætning.
Begrænsning af sugardating bør derfor ikke ligge i et forgæves for‐
søg på forbud og indblanding fra statens side, men hos borgerne og
familiernes til tider fortabte døtre og sønner.
Til sidst skal jeg bemærke, at vi i Nye Borgerlige selvfølgelig er
villige til at se på, om der skal laves en aldersgrænse, og ikke mindst
på, hvordan vi sikrer, at den bliver overholdt. Men spørgsmålet om
en aldersgrænse er væsensforskelligt fra et forbud mod sugardating‐
hjemmesider, der repræsenterer en for os at se fuldstændig unødig
og drastisk indblanding fra statens side i noget, der er danskernes
personlige ansvar.
Kl. 17:45

Fjerde næstformand (Trine Torp):
Tak for det. Der er ikke nogen korte bemærkninger. Tak til Nye
Borgerliges ordfører. Så skal vi lige have sprittet lidt af, og så er det
Liberal Alliances ordfører, hr. Ole Birk Olesen.
Kl. 17:45

(Ordfører)
Ole Birk Olesen (LA):
Tak. Det er et vanskeligt emne, vi har med at gøre her, ikke så meget
politisk, synes jeg, men mere de betragtninger, der ligger før det
politiske. For de handler om sådan noget med, at selv om man kan
synes, at alle mulige måder at leve på er mærkelige og underlige og
forkerte, så hører det også med til det at blive et voksent og modent
menneske, at man ligesom accepterer, at andre mennesker kan finde
på at leve på andre måder, end man selv synes er det ideelle. Jeg
kommer fra et liberalt parti, og liberale har brugt århundreder på at
udvikle idéer om, at andre mennesker faktisk gerne må leve anderle‐
des end det, man selv synes er det ideelle. Vi føler os fortrolige i det
her med, at én ting er politik, noget andet er privatliv, og i det private
må man gøre, hvad man vil.
Det synes jeg ikke altid at andre med andre politiske udgangs‐
punkter har den samme fortrolighed med, altså at der findes noget,
der er det ikkepolitiske, og hvor det politiske ligesom skal holde sig
ude. Men man ser det dog også en gang imellem med glæde. Jeg har
f.eks. engang læst et interview med justitsministeren, som talte om,
hvad hans børn måtte, og hvad hans børn ikke måtte, og der forstod
man på interviewet, at de gerne måtte få en ring i næsen, men de
måtte ikke melde sig ind i LA. Det var selvfølgelig, tror jeg, med
et smil i mundvigen, for jeg forventer ikke, at justitsministeren ville
nedkaste sanktioner over sine børn eller slå hånden af dem, hvis de
alligevel meldte sig ind i LA. Så justitsministeren har i hvert fald
den politiske modenhed, at man godt kan være imod noget, som folk
gør, uden at det nødvendigvis skal være forbudt, og uden at det skal
håndhæves som et forbud.
Sådan er det jo også med det her fænomen, vi kalder sugardating
eller prostitution, hvis det bliver endnu værre. Det kan jo være svært,
og jeg er ikke et øjeblik i tvivl om, at hvis jeg havde en datter –
nu har jeg kun sønner – ville jeg lære hende, at hun skulle nå til
et sted i tilværelsen, hvor hun ikke var afhængig af at kunne score

13

en bestemt mand for at få de goder, hun gerne ville have, men at
hun i stedet skulle have nået en position, hvor hun selv kunne skaffe
sig det, som hun gerne ville have, ved sin egen indsats. Men ikke
desto mindre er det jo et helt almindeligt fænomen og en del, måske
også en del af tiltrækningskraften mellem kønnene, af alle mulige
forskellige faktorer.
Jeg ser for tiden en film – jeg har ikke fået set den færdig – på
HBO med Meryl Streep, hvor tre gamle veninder tager ud på en
luksusrejse med skib fra New York til London, og en af de der gamle
veninder er der med et eneste formål, for det er ikke lykkedes hende,
til trods for at hun nu er blevet omkring de 70 år gammel, at finde
en velhavende mand, men nu agter hun, at det skal være nu, for hun
vil altså have et luksuriøst liv, som hun synes hun har krav på. Jeg
er da ikke et øjeblik i tvivl om, at denne kvinde er på jagt efter en
mand, som både er sød og rar og pæn at se på og intelligent osv.,
men det er åbenbart også en attraktionsværdi, hvis manden har noget
på kistebunden, så man kan få et luksuriøst liv. Det tilfører åbenbart
noget til mandens attraktionsværdi. Og vi andre lader os narre af
ting, der bliver skudt ind i læberne, og synes, at det kan se pænt
ud, hvis man har trutmund. Altså, der er jo alle mulige fuldstændig
irrationelle ting, som er på spil, når man vælger partner, og det med
at kunne komme med et materielt betryggende liv er åbenbart en del
af det.
Pointen er i hvert fald, at vi ikke synes, at unge mennesker skal
sugardate for at få det liv, de gerne vil have, men vi vil ikke forbyde
alle mulige former for liv, som vi ikke selv ville dyrke, og som vi
heller ikke synes at vores børn skal dyrke. Vi vil heller ikke forbyde
de tjenester, hvor den slags liv kan udfolde sig, så derfor stemmer vi
nej til beslutningsforslaget.
Kl. 17:50

Fjerde næstformand (Trine Torp):
Der er ikke nogen korte bemærkninger. Tak til Liberal Alliances
ordfører. Så er vi igennem alle andre ordførere end ordføreren for
forslagsstillerne, og det er fru Karina Lorentzen Dehnhardt fra SF.
Kl. 17:50

(Ordfører for forslagsstillerne)
Karina Lorentzen Dehnhardt (SF):
Tusind tak for debatten her i dag. Det er jo sådan en af den slags
debatter, hvor man finder nogle skillelinjer i holdningerne til hele
området. Og man kan jo godt få det indtryk, at det her handler om at
forbyde sugardating – det gør det ikke, men vi har nu engang regler i
vores straffelov, som handler om, at det er forbudt at tjene på andres
prostitution. Og vi må bare sige, at der er sket en udvikling – det
her foregår ikke længere kun ved, at man lejer hotelværelser ud til
prostituerede eller virker som chauffør for en prostitueret mod at få
en andel af hendes indtægt. Det er bare i højere grad flyttet over på
nettet, på hjemmesider som f.eks. sugardating.dk, hvor det foregår
meget nemt, at man kobler køber og kunde sammen. Og det, som
platformen tjener på, er pengene på købers medlemskab.
Så der er brug for en eller anden form for digital opgradering af
det her område, og derfor vil jeg også godt sige tak til ministeren
for at anerkende det og sætte en undersøgelse i gang. Det synes jeg
sådan set er første skridt til at anerkende problemet, og det synes
jeg egentlig også at mange af talerne i dag har brugt kræfter på – at
anerkende, at her er en udfordring. Men det skorter nok lidt mere på
løsninger. Men jeg synes, det er positivt, at vi får en undersøgelse,
og jeg håber, at det i hvert fald kan bringe os et spadestik dybere i
debatten.
Vi har i SF tidligere beskæftiget os med det. Min kollega fru
Trine Torp, som sidder her ved siden af, er blevet afvist af den
tidligere justitsminister i forhold til at få en juridisk udredning af det
her område. Og det er et område, som forskellige strafferetseksperter
har udtalt sig om. F.eks. har Jørn Vestergaard, som er strafferetspro‐

14

Tirsdag den 19. januar 2021 (B 95)

fessor, peget på, at vi under visse omstændigheder faktisk med den
nuværende lovgivning ville kunne gå efter de her hjemmesider, med
de eksisterende rufferi- og mellemmandsvirksomhedsregler. Men det
kræver jo, at nogen anmelder det, og det kommer nok ikke til at
ske. Så på den måde får vi aldrig afprøvet det her, og det var også
derfor, at vores tanke var: Nu lægger vi det klart ind under den her
lovgivning, og så udrydder vi den utydelighed, i forhold til at der er
tale om rufferi lige præcis her.
Strafferetsprofessor Gorm Toftegaard Nielsen mener faktisk og‐
så, at vi trænger til en opdatering. Han er sådan lidt mere uklar,
når han taler om det her område. Han siger, at da vi lavede rufferipa‐
ragraffen, havde vi faktisk ikke taget stilling til den her problemstil‐
ling; altså, det er noget nyt i forhold til den oprindelige diskussion.
Vi afkriminaliserede jo i 1999 de prostituerede. Indtil da var det fak‐
tisk strafbart at være prostitueret, og det er ikke en lovgivning, jeg
ønsker vi skal tilbage til – overhovedet ikke. Det tror jeg er en meget
skadelig lovgivning, men dengang valgte man faktisk lige præcis at
lade rufferiparagraffen stå og opretholde den her kriminalisering af
at tjene penge på andres prostitution. Og det er derfor, jeg synes, at
hvis man har sagt A, må man også sige B og omfatte det her område,
for det er moderne rufferi.
Så vil jeg sige, at såfremt vi havde vedtaget forslaget, synes
jeg måske, det havde været en god sideeffekt, hvis det også havde
bevirket, at vi hævede barren for at træde ind på det her område,
hvor vi ved, at der er klare skadesvirkninger. Det er sindssyg nemt i
dag; det kræver bare, at man har sin mobil i hånden og opretter en
profil, og så er man sådan set i gang – så er man forbundet med et
marked af købere. Og det, de siger i RedenUng, som jo har med det
her område at gøre, er, at de egentlig ser to grupper: Der er dem,
der sådan er seksuelt nysgerrige og gerne vil afprøve nogle ting, og
så er der unge med rigtig mange ubehagelige ting i bagagen, som
søger ind her. Men fælles for dem alle sammen er, at de meget nemt
kommer ud i dårlige oplevelser. De bliver presset til mere, end de
egentlig havde lyst til; de har ikke gennemtænkt det, og de kan ikke
overskue de konsekvenser, som det her medfører. Så der er nogle
udfordringer, og hvis man lytter til nogle af de piger, som går ind i
det her, erfarer man, at de også er relativt unge, når de går ind i det,
og det er jo nærmest ulovligt i sig selv, kan man sige.
Kl. 17:55

I forhold til det her med at anprise det og reklamere for det synes
jeg faktisk, der er noget sært i, at vi har brugt mange kræfter på at
diskutere, om vi skal forbyde reklamer for spil i den bedste sendetid
– fordi vi ved, at der er mennesker, der får lyst til at spille, og som
bliver afhængige, og at det fremmer ludomani – altså, at mange af
os er langt mere klare i mælet dér, i forhold til at der er brug for en
eller anden form for regulering. Jeg synes, det er virkelig mærkeligt,
at der så her er et område, hvor der faktisk ikke er regler. Vi så jo, at
det gav en voldsom debat, da Fie Laursen, som er influencer, lagde
ting op i forhold til sin meget unge målgruppe af følgere, hvor hun
ligesom anpriste det her og gav indtryk af, at sugardating er sådan en
helt normal og meget almindelig seksuel erfaring. Og der kan jeg i
hvert fald godt frygte, at det kan få flere unge til at gå den vej.
Når man sådan gør boet op efter i dag, er der mange, der anerken‐
der, at her står vi med et problem. Der er måske knap så mange
løsninger endnu, men dem håber jeg så at vi kan komme et skridt
nærmere, når ministeren engang har fået lavet et stykke arbejde med
det her.
Så vil jeg sige, at det her forslag jo ikke kan stå alene. Jeg er
fuldstændig med på, at vi skal forebygge, og at vi skal gøre alt
muligt i forhold til de her unge grupper, men jeg tror altså også, at
noget af det handler om at afspærre vejen en lille smule hen mod
det der, så man får en tænkepause, indtil man i det mindste er så
gammel, at man kan reflektere over, om det her nu er smart. Jeg
synes faktisk, der er en væsentlig forskel her – i Ekstra Bladet er det

meget ofte kvinderne selv, der annoncerer, men lige præcis på de her
platforme er det hele jo bygget op på, at platformen faciliteter det og
tjener penge på det, og det synes jeg faktisk er en væsentlig forskel.
Men jeg takker for debatten og håber, at vi på et tidspunkt bliver
klogere på et område, som jeg også medgiver er komplekst, og jeg
håber også, at der kommer nogle løsningsforslag i forhold til det her
åbenlyse problem, som vi jo er flere der erkender at der er. Så tak for
debatten.
Kl. 17:58

Fjerde næstformand (Trine Torp):
Tak for det. Der er en kort bemærkning fra fru Pernille Vermund.
Kl. 17:58

Pernille Vermund (NB):
Tak for det. Der er jo ikke nogen tvivl om, at der, som ordføreren
siger, er unge mennesker i det her. Det er helt forfærdeligt, at vi er
havnet i en situation, hvor vi har en moral blandt unge, der gør, at
det her åbenbart er et fænomen. Som jeg sagde i min ordførertale,
så ville jeg føle, at jeg havde svigtet som mor, hvis jeg stod med en
teenagepige, der lod sig – i citationstegn – prostituere for et par dyre
sko eller en taske af et eller andet mærke, som jeg ikke lige kender
navnet på. Der er selvfølgelig også den udfordring, som ordføreren
siger, nemlig at der er et dilemma, når voksne mennesker mødes på
Twitter, Facebook, og hvor man ellers mødes. Ja, man kan slå sig
hårdt, fordi relationerne ikke altid udvikler sig, som man har tænkt
sig.
Men jeg bliver nødt til at forstå, hvor ordføreren og ordførerens
parti står i det her i forhold til det, vi talte om tidligere. Altså, nu
nævner ordføreren selv Ekstra Bladets annoncer for massagepiger.
Det ville man ikke forbyde. Men så lad os sige pornofilm, for folk,
der producerer pornofilm, tjener jo penge på sex mellem andre men‐
nesker. Vil ordføreren og ordførerens parti også forbyde det, eller
hvor ligger vi henne – bare for at vi ligesom kan forstå, hvor vi er
henne i det her grænseland?
Kl. 17:59

Fjerde næstformand (Trine Torp):
Ordføreren.
Kl. 17:59

Karina Lorentzen Dehnhardt (SF):
Nu handler det her forslag jo ikke om at forbyde hverken porno eller
sugardating eller sex overhovedet. Men SF's klare holdning er, at
vi skal kriminalisere sexkøb. Vi skal kriminalisere kunden, ikke den
prostituerede, som jo i forvejen er i en meget udsat position. Vi vil
gerne gå den vej, som man går i Norge og i Sverige. I Norge ser
man jo rent faktisk, at det har medført en holdningsændring, det har
ændret holdningen til prostitution, det har mindsket efterspørgslen,
og det har ikke øget volden mod de prostituerede. Så det er det, som
SF gerne vil på det her område, men det er ikke det, vi debatterer i
dag.
Kl. 18:00

Fjerde næstformand (Trine Torp):
Fru Pernille Vermund.
Kl. 18:00

Pernille Vermund (NB):
Det er kunden, der skal kriminaliseres. Vi kan fastholde sammenlig‐
ningen med porno. Jeg er med på, at man så ikke vil gøre det krimi‐
nelt at producere porno og heller ikke gøre det kriminelt at være
deltager i en pornofilm, eller hvad man nu gør. Men betyder det,
at den mand eller kvinde, der køber en pornofilm eller downloader,
eller hvad man nu gør, skal kriminaliseres? For hvor går grænsen

Tirsdag den 19. januar 2021 (F 26)

for, hvor man skal sætte staten ind med et forbud for at forhindre, at
voksne mennesker har en eller anden form for seksuelt samvær med
hinanden?
Kl. 18:00

Fjerde næstformand (Trine Torp):
Ordføreren.
Kl. 18:00

Karina Lorentzen Dehnhardt (SF):
Jamen jeg forstår egentlig ikke helt virakken omkring det her. Der
er jo masser af steder, hvor staten regulerer, og hvor vi siger, at her
har det nogle skadesvirkninger – det kan være rygning, det kan være
alt muligt andet – og det tager vi så en fordomsfri debat omkring,
og så vælger vi at lave regulering. Jeg synes faktisk ikke, at det er
meget anderledes med det her område. Vi ved bare, at der er enormt
store skadevirkninger af prostitution. Vi ved, at rigtig mange af dem,
der havner der, har alt muligt med i bagagen. De er der ikke, kan
man sige, af de rigtige årsager, som handler om, at man gør det af
egen fri vilje og af egen lyst. Men det handler om nogle sociale
omstændigheder.
Kl. 18:01

Fjerde næstformand (Trine Torp):
Tak til SF's ordfører. Der er ikke flere korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at forslaget henvises til Retsudvalget. Hvis ingen gør
indsigelse, betragter jeg dette som vedtaget.
Det er vedtaget.

Det næste punkt på dagsordenen er:
13) Forespørgsel nr. F 26:
Forespørgsel til justitsministeren:
Hvad kan justitsministeren – på baggrund af rapporten fra
2020 om ngo’er og dommere ved Den Europæiske Menneske‐
rettighedsdomstol 2009-2019, som er udarbejdet af European
Centre for Law & Justice og omhandler dommernes manglende
kvalifikationer til at besidde et juridisk embede – oplyse om
udviklingen ved Menneskerettighedsdomstolen, konsekvenserne
for danske myndigheder, Folketingets muligheder for at lovgive
og kvaliteten af sagsbehandlingen ved domstolen i Strasbourg?
Af Morten Messerschmidt (DF) og Pia Kjærsgaard (DF).
(Anmeldelse 02.12.2020. Fremme 04.12.2020).

stre og med den siddende minister. Det har været en prioritet under
det foregående danske formandskab for Europarådet at få ændret
Menneskerettighedsdomstolens ekspansive fortolkningsstil, som det
kaldes, sådan at man holder sig tekstnært til det, der er i konventio‐
nen, og ikke bliver ved med bid for bid at udvide dens anvendelses‐
område og på den måde indsnævre de folkevalgte områder, hvor vi
politikere kan få lov til at bestemme. Det er en spændende debat,
men det er en anden debat end den, vi skal have i dag.
I dag ønsker vi i Dansk Folkeparti at kigge ind i Menneskeret‐
tighedsdomstolen som institution. Vi ønsker at se på, om den kvali‐
tet, der er ved Menneskerettighedsdomstolen, også modsvarer den
autoritet, som Menneskerettighedsdomstolen umiddelbart synes at
have i den almindelige debat. I Danmark vedtog man jo tilbage i
1992 at lade alle de domme, der bliver afsagt af Den Europæiske
Menneskerettighedsdomstol, have forrang for de love, der i øvrigt
måtte være vedtaget her i Folketinget. Det gælder i øvrigt ikke bare
de domme, som er rettet mod Danmark, men alle de domme, som
bliver afsagt rettet mod, hvilket et af de 47 Europarådslande det
måtte være. Det betyder, at Menneskerettighedsdomstolens domme
har en enorm magt, kan tilsidesætte afgørelser truffet af regeringer,
kan tilsidesætte love vedtaget her i Folketinget og kan tilsidesætte
afgørelser truffet af den danske Højesteret.
Derfor er det selvfølgelig også afgørende, at dem, der sidder
i Menneskerettighedsdomstolen og har det vigtige opdrag at være
dommere, er godt egnede, og at de iagttager de fineste principper
for en domstol, herunder jo ikke mindst reglerne om inhabilitet, altså
at man sørger for, at man, hvis der kan sås den mindste tvivl om,
hvorvidt man i en sag måtte være inhabil, trækker sig og lader en
kollega tage over. Der har på det seneste været sået meget stor og
alvorlig tvivl om, hvorvidt dommerne ved Den Europæiske Menne‐
skerettighedsdomstol lever op til det princip. Og det vil vi gerne
have en drøftelse af i dag for at kunne sende et signal om, hvad det
er for styrker og ikke mindst svagheder, der er ved Den Europæiske
Menneskerettighedsdomstol.
Så det, som vi ønsker, er altså ikke en rituel drøftelse af, om
domstolen blander sig for meget eller for lidt – der tror jeg, de
fleste vælgere og i hvert fald de fleste af Tingets 179 medlemmer
er relativt opmærksomme på, hvor partierne står – men derimod en
drøftelse af kvaliteten af de domme i forhold til de principper, som
domstolene arbejder ud fra, og ifald der skal ændres noget, som vi i
mit parti mener der skal, en drøftelse af, hvad vi så gør ved det. Tak,
formand.
Kl. 18:05

Fjerde næstformand (Trine Torp):
Tak for begrundelsen. Så er det justitsministeren for en besvarelse,
når lige hr. Morten Messerschmidt har fået sprittet af. Tak for det.
Justitsministeren.
Kl. 18:05

Kl. 18:01

Fjerde næstformand (Trine Torp):
Forhandlingen er åbnet.
Jeg gør opmærksom på, at afstemningen om eventuelle forslag til
vedtagelse udsættes indtil videre.
Den første, der får ordet, er ordføreren for forespørgerne hr.
Morten Messerschmidt for en begrundelse for forespørgslen.
Kl. 18:02

Begrundelse
(Ordfører for forespørgerne)
Morten Messerschmidt (DF):
Tak, formand. Vi har jo ved gentagne lejligheder drøftet Menneske‐
rettighedsdomstolen her i Folketingssalen, både med tidligere mini‐

15

Besvarelse
Justitsministeren (Nick Hækkerup):
Tak for spørgsmålet, og tak til Dansk Folkeparti for at have stillet
spørgsmålet. Og det er fuldstændig rigtigt, som hr. Morten Mes‐
serschmidt sagde, nemlig at netop Den Europæiske Menneskerettig‐
hedsdomstol og især den aktivistiske fortolkningsstil har været til
debat ved flere lejligheder her i salen. Det er faktisk et emne, som
optager mig – jeg ved, at det også optager spørgeren – og en række
andre partier i salen, og det er en vigtig diskussion, fordi der bliver
skabt ret, som det også blev sagt, der kommer til at virke i Danmark,
når Menneskerettighedsdomstolen afsiger sine domme. Derfor skal
vi hele tiden være opmærksom på udviklingen ved Menneskerettig‐

16

Tirsdag den 19. januar 2021 (F 26)

hedsdomstolen, navnlig når det gælder domstolens fortolkning af
konventionen i konkrete sager.
Jeg synes, at der er grund til at gøre, hvad vi kan, for at begrænse
Menneskerettighedsdomstolens aktivisme – det har jeg også sagt
flere gange ved flere diskussioner. Det gør vi ved at intervenere i
principielle sager, som behandles i Storkammeret ved Menneskeret‐
tighedsdomstolen; det skal jeg vende tilbage til lidt senere.
Den rapport, som der bliver henvist til i forespørgslen, sætter
spørgsmålstegn ved upartiskheden hos dommerne ved Menneskeret‐
tighedsdomstolen. Rapporten viser bl.a., at en række domme ved
Menneskerettighedsdomstolen har forbindelse til ngo'er, som er akti‐
ve ved domstolen. Efter opgørelsen har mindst 22 af 100 dommere
ved Menneskerettighedsdomstolen i perioden 2009-2019 tidligere
været ansat eller været samarbejdspartnere med forskellige ngo'er,
som i høj grad er aktive ved domstolen. Det gælder bl.a. ngo'er som
Amnesty International og Human Rights Watch. Rapporten viser
samtidig, at det kun er i meget få sager, at en dommer har trukket sig
på grund af tilknytning til den ngo, der er involveret i sagen.
Man bliver imidlertid også nødt til, når vi har den her debat, at
være kritisk over for, hvem der har skrevet rapporten. Den er skrevet
af en organisation, der hedder European Centre for Law & Justice,
og jeg skal indrømme, at jeg før den her debat ikke havde kendskab
til den pågældende organisation. Men det er ikke min opfattelse, at
rapportens relativ skarpt, tror jeg godt man kan sige, formulerede
konklusioner generelt deles af andre observatører, som beskæftiger
sig med Menneskerettighedsdomstolen, i hvert fald ikke så skarpt.
Og derfor er der selvfølgelig grund til at kigge på organisationen.
Så vidt jeg er orienteret, er den ledet af en amerikansk advokat
med tætte forbindelser til Donald Trump og er baseret på et værdi‐
grundlag, der adskiller sig markant fra de ngo'er, som rapporten
refererer til. Samtidig må man nok også sige, når man læser rappor‐
ten, at den kun i begrænset omfang fremstår som videnskabeligt
underbygget. Man kan altid, hvis man får et budskab, man er uenig i,
skyde på budbringeren og dermed diskvalificere det, der bliver sagt,
men det er ikke det, jeg prøver på. Jeg siger bare, at man måske
skal være varsom med at træffe for skråsikre konklusioner alene på
baggrund af den.
Det, som rapporten så beskæftiger sig med – eller den vej, den
går i anbefalinger – er udpegning, det er habilitet, og det er aktivis‐
me. Jeg synes, der er grund til at bevæge sig over alle de tre elemen‐
ter, og derfor kan der være grund til kort at redegøre for de gældende
regler for udpegning af dommere til Menneskerettighedsdomstolen.
Kl. 18:09

Efter de gældende regler skal kandidaterne igennem en toleddet
godkendelsesprocedure. Første led indebærer, at medlemsstaterne
skal indstille en liste med tre kandidater, og andet led indebærer, at
Europarådets Parlamentariske Forsamling efter indstilling stemmer
om kandidaterne. Et lands kandidatliste kan forkastes, hvis ikke
samtlige kandidater på listen vurderes at være tilstrækkelig kvalifi‐
ceret, eller hvis den nationale udvælgelsesproces ikke har været
tilstrækkelig gennemsigtig eller retfærdig. Det lyder jo som en frem‐
ragende garanti for, at man stiller med de ypperste kandidater. Det,
der selvfølgelig bliver lakmusprøven, er, om det så er sket i praksis.
Og der må man konstatere, at det er sket i praksis, af kandidatlister
er blevet forkastet, også i deres helhed.
Hvis vi så kigger mod habilitetsspørgsmålet, eksisterer der i dag
præcise og klare regler om habilitet i Menneskerettighedsdomstolens
procesreglement. Der er jo ingen tvivl om, at hvis man skal kunne
stole på en domstol, hvis man skal kunne lægge den vægt, den
legitimitet i afgørelserne, så er det selvfølgelig vigtigt, at eventuelle
interessekonflikter er afdækket, fordi vi jo alle sammen vil være sik‐
re på, når vi står over for en dommer, at her har vi med en upartisk
dommer at gøre – selvfølgelig vil man det. Og det fremgår også helt
tydeligt af procesreglementet, hvornår en dommer ikke må deltage i

behandlingen af en sag. Det er bl.a. i tilfælde, hvor vedkommende
dommer tidligere har deltaget i sagen som f.eks. rådgiver for klage‐
ren eller på anden måde været involveret i en sag på nationalt plan,
før vedkommende blev dommer.
Det er først og fremmest op til den enkelte dommer at overveje,
om der kan rejses spørgsmål om vedkommendes inhabilitet. Sådan
må det jo også være, for dommeren er jo den, der kender interesser‐
ne bedst og derved bedst kan sige: Det her vil jeg ikke være med
til. Nogle opfatter det der med inhabilitet, som om man er lidt i
vanære. Sådan er inhabilitetsreglerne i deres konstruktion slet ikke
– det handler simpelt hen om at sige: Vi vil være sikre på, at der
kun er de rigtige lodder i vægtskålen. Derfor træder jeg frem og
siger, at den her sag skal jeg så ikke pådømme. Hvis det er tilfældet,
må den pågældende dommer selvfølgelig trække sig fra sagen, før
Menneskerettighedsdomstolen har udvalgt, hvorledes dommersam‐
mensætningen i den sag skal være.
Sådan nogle overvejelser foregår mellem den enkelte dommer
og retspræsidenten eller præsidenten for kammeret ved Menneske‐
rettighedsdomstolen. Her vil offentligheden så at sige ikke opdage,
at en dommer har trukket sig. Det svarer fuldstændig en til en til
situationen herhjemme, hvor f.eks. en dansk dommer ved en dansk
domstol finder at måtte trække sig fra behandlingen af en retssag, før
det blevet udmeldt, hvilken dommer eller hvilke dommere der er sat
til at behandle sagen.
Men spørgsmålet om dommeres inhabilitet kan også opstå, efter
at det er blevet udmeldt, hvilke dommere der skal behandle en sag,
især hvis f.eks. en af parterne anfægter dommerens habilitet. Det
gælder både ved Menneskerettighedsdomstolen, og det gælder også
ved de danske domstole. Udfaldet af sådan nogle inhabilitetsindsi‐
gelser er jo så offentligt tilgængelige, hvor man så at sige kan læse
over skulderen.
Det er min klare forventning, at dommerne ved Menneskerettig‐
hedsdomstolen selvfølgelig allerede har et klart fokus på inhabilitets‐
spørgsmålet, men jeg må sige, efter at jeg har læst rapporten, som
jeg synes man skal tage med et gran salt, at der er listet nogle
eksempler op, hvor man tænker, at der alligevel er en vis skævhed
i repræsentationen her. Derfor synes jeg, at der er grund til, at jeg
adresserer problemstillingen på politisk niveau ved passende lejlig‐
hed. Jeg ved ikke præcis, hvornår det kommer til at ske, men jeg
synes, det er noget, som der er grund til at holde øje med. For uanset
om man er enig i vores kontekst omkring menneskerettighederne,
skal man selvfølgelig under alle omstændigheder føle sig forsikret
om, at de dommere, som pådømmer sager, ikke er inhabile.
Nå, så er der det sidste element, der peges på, nemlig den fortolk‐
ningsstil, som Menneskerettighedsdomstolen har, og mulighederne
for at begrænse domstolsaktivismen. For der er ingen tvivl om – jeg
skal nok lade være med at gentage de taler, vi har været igennem
nogle gange, selv om det nu er vigtigt, at indholdet af menneskeret‐
tighedskonventionens ellers meget knappe ordlyd, måske kan man
nogle gange tænke: fordi den er så knap i ordlyden – at den med
årene er blevet fortolket og udvidet ganske kraftigt af Menneskeret‐
tighedsdomstolen. Det har haft den konsekvens, at konventionen i
dag har sneget sig ind i mange kroge af vores lovgivning.
Et af de områder, som vi har været over nogle gange, er men‐
neskerettighedskonventionens artikel 8 om retten til privatliv og
familieliv. Det har man så fra domstolens side ladet læne sig ind
over spørgsmål om f.eks. statsborgerskab, om luft og støjforurening,
som berører ens bolig, om adgangen til aktindsigt, om, hvem der
kan anerkendes som mor til et barn født gennem surrogatmoderskab.
Altså, man må nok sige, hvis man læser ordlyden, at der er langt fra
den ordlyd til at forholde sig til den type spørgsmål. Og derfor er der
grund til at være opmærksom og agtpågivende over for aktivismen.

Tirsdag den 19. januar 2021 (F 26)

Kl. 18:15

Jeg synes i virkeligheden, at noget af det, som er lykkedes, og
det skal ikke mindst min forgænger i embedet som justitsminister, hr.
Søren Pape Poulsen, have ære for også. Det var den tidligere reger‐
ings Københavnererklæring under formandskabet for Europarådets
Ministerkomité. Fra 2017 til 2018 blev der gennemført et omfattende
MRK-projekt med fokus på et mere balanceret og fokuseret og ef‐
fektivt menneskerettighedssystem, herunder også på domstolens for‐
tolkning. Det mundede ud i vedtagelsen af Københavnererklæringen
i april 2018. Den erklæring er jo – givet omstændighederne – udtryk
for et politisk kompromis og reflekterer, hvad der var opbakning til
blandt samtlige af Europarådets medlemsstater.
Københavnererklæringen satte bl.a. fokus på øget dialog mel‐
lem Menneskerettighedsdomstolen og Europarådets lande om dens
roller i implementering og udvikling at konventionssystemet, her‐
under Menneskerettighedsdomstolens udvikling af menneskerettig‐
hedskonventionen, som jo er det, der er kernen i diskussionen i dag.
Københavnererklæringen understregede bl.a., at når de nationale
myndigheder har foretaget en hensynsafvejning – i øvrigt i overens‐
stemmelse med Menneskerettighedsdomstolens praksis – skal Men‐
neskerettighedsdomstolen som udgangspunkt ikke sætte sin egen
vurdering i stedet for den, der er foretaget af de nationale myndighe‐
der.
Det er endnu for tidligt at sige, hvad den konkrete effekt så
blev Københavnererklæringen, men efter min opfattelse er medlems‐
staternes råderum afspejlet i en række vigtige sager mod Danmark,
f.eks. på udvisningsområdet. De seneste eksempler er jo fra sidste
uge med sagen mod Khan og Munir Johana-sagen, der begge to
handlede om, om omstændighederne var sådan, at man kunne foreta‐
ge udvisning. Og i begge sager blev den fortolkning, som de danske
domstole havde lagt til grund, jo taget til at følge.
Jeg tror, at en vigtig måde, som man skal være opmærksom på,
har været vores, altså den danske regering, både den tidligere og
den nuværende, vej til at begrænse Menneskerettighedsdomstolens
aktivistiske fortolkningsstil ved at afgive indlæg i andre landes sager
ved Menneskerettighedsdomstolen. Det gør vi i de sager, som rejser
væsentlige spørgsmål af betydning for Danmark. I den type sager
argumenterer vi helt typisk for en mindre vidtgående fortolkning
af menneskerettighedskonventionen, som giver et større råderum til
medlemslandene.
Siden 2018 er der afgivet ni danske tredjepartsindlæg, heraf seks
indlæg under den nuværende regering. De tal kan sammenlignes
med, at der i perioden fra 2002 til 2017 blev afgivet ét tredjepart‐
sindlæg. Så det er altså et værktøj, som vi har taget i brug. Vi kan
også se, at de her tredjepartsindlæg faktisk har betydning. Menne‐
skerettighedsdomstolen lytter og tager højde for tredjepartsindlæg.
Og hvis man er i tvivl om det, skal man notere sig den sag mod
Belgien fra maj 2020, hvor Menneskerettighedsdomstolen eksplicit
henviste til medlemsstaternes tredjepartsindlæg i sin begrundelse.
Som sagt – for at summere op – er udviklingen ved Menneskeret‐
tighedsdomstolen et emne, som ligger mig selv og mange andre, ved
jeg, her i Tinget på sinde. Som jeg har været inde på, følger vi ud‐
viklingen nøje på området, og vi bliver ved med at udfordre Menne‐
skerettighedsdomstolen fortolkningsstil. Det handler grundlæggende
om, at vi skal holde fast i at adskille jura og politik og værne om det
politiske råderum. Det er en vigtig prioritet for regeringen.
Jeg vil gerne afslutningsvis endnu en gang takke for forespørgs‐
len. Det er en god dialog og vej til at debattere, om Menneskerettig‐
hedsdomstolen nu er der, hvor den gerne skal være – og hvad vi i
øvrigt kan gøre. Tak for ordet.
Kl. 18:20

Fjerde næstformand (Trine Torp):
Tak til justitsministeren for besvarelsen. Der er nu adgang til én kort
bemærkning fra ordførerne, inden vi går over til forhandlingen, og

17

det er der et par stykker, der har bedt om. Først er det hr. Morten
Messerschmidt.
Kl. 18:20

Morten Messerschmidt (DF):
Tak, formand. Og tak for besvarelsen. Jeg har nu, når jeg læser
rapporten her, svært ved at se, hvad det er, man skulle betvivle i
forhold til den systematiske metode. Det er en gennemgang af dom‐
mernes curriculum vitæ, og på den basis konstaterer man, at de har
haft professionelle relationer til ngo'er, der jo typisk har en relativt
uhildet politisk agenda, i sager, hvor de pågældende ngo'er – det
kunne være Human Rights Watch, Amnesty International eller andre
– agerer som tredjepart og altså har en autoritativ stemme, og der har
dommerne altså ikke erklæret sig inhabile. Det er da et klokkeklart
brud på inhabilitetsreglerne. Det medfører ikke nødvendigvis, at
dommen bliver forkert, men det sår jo tvivl derom.
Derfor kunne jeg bare godt tænke mig at spørge justitsministeren,
om han ville bifalde en sådan praksis ved Højesteret, altså at man
kunne have en dommer, der måske tidligere havde været ansat i
Røde Kors som højtstående juridisk repræsentant, som så sad og
dømte i en sag vedrørende Røde Kors. Kunne man forestille sig det?
Kl. 18:21

Fjerde næstformand (Trine Torp):
Ministeren.
Kl. 18:21

Justitsministeren (Nick Hækkerup):
Jeg tror faktisk, det er vigtigt, at de dommere, som vi har, også ved
de danske domstole, også har et liv ved siden af at være dommer og
også har interesser ved siden af, og jeg tror faktisk også, at man skal
være opmærksom på, at i det omfang man deklarerer sin inhabilitet,
er det jo ikke noget problem. Der er også et behov for, at det bliver
respekteret, at det, man har gjort tidligere, ikke nødvendigvis skal
være en bremse for det, man gør nu. Der skal selvfølgelig ikke være
den for tætte kobling, som skaber inhabiliteten – det er jo netop det,
der er sagen i inhabilitetsreglerne – men at sige, at det, man har gjort
tidligere, betyder, at man generelt set ikke kan indtage den her type
positioner, vil jeg gerne advare imod.
Kl. 18:22

Fjerde næstformand (Trine Torp):
Tak. Så er det hr. Michael Aastrup Jensen.
Kl. 18:22

Michael Aastrup Jensen (V):
Tak for det. Det er faktisk ment i fuld oprigtighed, at jeg har et
spørgsmål, som jeg ønsker svar på. For ministeren åbnede jo lige
pludselig op for, at man ville tage en af delkonklusionerne op poli‐
tisk, og det synes jeg jo lige pludselig var ret interessant. Og jeg
hørte godt, at ministeren sagde, at han ikke lige ved hvordan og
hvorledes, men det er jo det, der er det interessante. Altså, nu har
vi i den parlamentariske forsamling i næste uge faktisk session, så
timingen er ret behændig, og vi har jo faktisk møde med regeringens
repræsentant i Ministerkomitéen, nemlig ambassadøren nede i Mini‐
sterkomitéen, via den parlamentariske delegation om få dage. Er det
så dér, eller er det via dommeren, den dansk udpegede dommer, man
har tænkt sig at gøre det, eller hvor er det konkret, man vil tage det
op? Og er det nu nu i forhold til sessionen, hvor der måske også
skal være møde mellem Ministerkomitéen og den parlamentariske
forsamling? For jeg deler jo faktisk, at det på den ene side er et godt
system, men på den anden side er der også behov for at lave, skal
vi sige nogle nødvendige reformer, også i forhold til udvælgelse af
dommer, men det kommer jeg tilbage til i mit indlæg.

18

Tirsdag den 19. januar 2021 (F 26)

Kl. 18:23

Fjerde næstformand (Trine Torp):
Ministeren.
Kl. 18:23

Justitsministeren (Nick Hækkerup):
Jeg tror, at det, jeg prøvede at sige, var, at de tre kritikpunkter, som
for alvor rejses i rapporten, er spørgsmålet om udpegning, det er
spørgsmålet om habilitet, og det er spørgsmålet om aktivisme. For så
vidt angår udpegningen, synes jeg, at i det, jeg har været igennem,
er der systemer, som gerne skal kunne sikre, at det er, som det skal
være. For så vidt angår habiliteten, altså spørgsmålet om habilitet,
synes jeg, der er nogle ting i rapporten, som giver anledning til at
mærke, om habilitetsforståelsen er tilstrækkelig, og jeg sagde helt
ærligt, at jeg ikke præcis ved, hvordan det skal gøres endnu, så det er
der ikke nogen fremtidig plan for, som jeg kan præsentere i dag. Og
for så vidt angår det sidste punkt, aktivismen, er det jo noget, som vi
hele tiden og kontinuerligt er opmærksomme på.
Kl. 18:24

Fjerde næstformand (Trine Torp):
Tak til justitsministeren. Vi går nu over til forhandlingen og de
almindelige regler for korte bemærkninger. Den første, der får ordet,
er ordføreren for forespørgerne, hr. Morten Messerschmidt.
Kl. 18:24

Forhandling
(Ordfører for forespørgerne)
Morten Messerschmidt (DF):
Tak, formand. Tak til justitsministeren for besvarelsen og også for
at behandle sagen med den alvor, som jeg bestemt er enig i at den
fortjener. Sagen er, at de her domme jo umiddelbart har virkning
i Danmark og fortolkes og anvendes af de udøvende myndigheder,
også i strid med en lov, som måtte være vedtaget her, hvis det er
klart, at Menneskerettighedsdomstolen har sat en anden kurs. Så
det er ikke bare noget fjernt, der foregår langs Rhinens breder i
Strasbourg, det er noget, der har direkte påvirkning, og ministeren
var jo selv inde på en række områder.
Ministeren kan ikke rigtig finde løsninger, men et par er jo i hvert
fald givet på rapportens sidste sider, så med respekt for ministeren
vil jeg nævne nogle af de ting, der bliver fremhævet her, og som jo
ikke er sådan fuldstændig vilde ting udviklet af Donald Trump på
Twitter eller et eller andet – jeg ved ikke, om det er det, ministeren
forestiller sig – men at man altså f.eks. lod sig inspirere af den
praksis, der er ved EU-Domstolen og de tyske, franske, spanske og
portugisiske forfatningsdomstole, nemlig at man som dommer ikke
bare har mulighed for, men pligt til at orientere retspræsidenten, når
der er konfliktende interesser. Man kan altså gøre det til en pligt, så
det, hvis man forsømmer den, har en disciplinær sanktion til følge.
Man kunne jo også stille andre regler op i forhold til den måde,
vi udpeger dommerne på. Jeg har det tvivlsomme privilegium at
sidde i den komité under Europarådets Parlamentariske Forsamling,
som interviewer de tre dommerkandidater, forud for at det går i
forsamlingen. Og man må vel sige, at når man læser de indstilledes
cv'er, er det ikke altid, for at sige det mildt, at det er sådan den
praktiske anvendelse af retten, der skinner i øjnene. Sagen er, at hvis
man gennemgår de 47 dommere, der så sidder og har overhøjheden
over både dette Ting og den danske Højesteret i dag, så er det jo
en betragtelig andel af dem, der aldrig nogen sinde har praktiseret
ved en national domstol. Det er da et problem, at dommere, som end
ikke har prøvet at sidde til en byretssag, kan underkende afgørelser
fra den danske Højesteret eller vedtagelser, som her i Folketinget

måtte have et stort flertal bag sig. Ganske mange har i gåseøjne,
siger jeg nu, kun en akademisk baggrund bag sig. Man kan jo sidde
og studere dybt og inderligt i den case law, der udledes af menne‐
skerettighedskonventionen, men er det virkelig rimeligt, at man kan
underkende højesteretter uden nogen sinde at have afgjort så meget
som en enkelt byretssag? Det synes jeg er tvivlsomt, det synes jeg er
bekymrende.
Helt galt går det selvfølgelig så, når man ser og følger den verse‐
rende debat om den tyrkiske dommer fru Saadet Yüksel. Det er så
ikke en eller anden tænketank, som ministeren angiveligt ikke har
hørt om, affilieret til forskellige amerikanere, der har været ude og
kritisere hende, men Nordic Monitor, som ministeren måske er mere
bekendt med, en i Sverige – bare det land må jo gøre, at så kan der
ikke være tvivl om lødigheden – baseret ngo, som undersøger og
følger de her ting, der meget indgående har beskrevet, hvordan fru
Saadet Yüksel altså konstant giver dissens i tyrkiske sager til fordel
for den position, som Erdogans regering anlægger. Det er i sager,
hvor selv jeg kunne fristes til i et svagt øjeblik at argumentere for,
at det giver mening at rette kritik fra Menneskerettighedsdomstolen.
Der må man bare sige: Hvad er det egentlig for en sag, vi tjener,
eller ministeren tjener, eller de ordførere, der kommer til at tale
efter mig, tjener, hvis man er så bange for at kritisere noget fuldstæn‐
dig åbenlyst kritisabelt ved Menneskerettighedsdomstolen? Det er i
hvert fald ikke sin egen sag, det er i hvert fald ikke Menneskerettig‐
hedsdomstolens sag, det er ikke juraens sag, hvis man ikke tør sige,
at der kan strammes op, og at inhabilitetsreglerne ikke er gode nok,
at udpegningsprocesserne ikke er gode nok. Det kunne også være,
man på et tidspunkt så kunne komme dertil at sige, at hvis ikke der
bliver strammet op, giver det altså ikke så meget mening, at vi bare
i et og alt skal sige »oui« – eller hvad det nu måtte være for et
forhandlingssprog, der bruges – hver eneste gang de 47 dommere i
Strasbourg har talt.
Derfor skal jeg tillade mig med formandens samtykke at frem‐
sætte følgende:
Forslag til vedtagelse
»Folketinget udtrykker dyb bekymring over sagsgangen ved Menne‐
skerettighedsdomstolen. Siden 2009 har der været over 88 sager,
hvor en af de deltagende dommere tidligere har arbejdet for eller
med en ngo, der optræder i sagen. Det er uacceptabelt for en dom‐
stol, hvis afgørelser – ikke blot imod Danmark, men mod samtlige
47 Europarådslande – er opløftet til dansk ret. Folketinget kritise‐
rer ydermere den manglende dommererfaring blandt menneskerettig‐
hedsdommerne. Kun 13 af 47 dommere har erfaring fra en højesteret
eller forfatningsdomstol, mens 19 af de nuværende dommere aldrig
tidligere har fungeret som dommer. Det er dybt bekymrende for en
domstol, hvis afgørelser tilsidesætter både nationale parlamenter og
højesteretter. Aktuelt udtaler Folketinget bekymring over tyrkiske
Saadet Yüksel, der siden juli 2019 har fungeret som menneskeret‐
tighedsdommer, og som dels ingen dommererfaring har, dels har
påkaldt sig kritik for at være præsident Erdogans »trojanske hest««.
(Forslag til vedtagelse nr. V 49).
Kl. 18:30

Fjerde næstformand (Trine Torp):
Tak for det. Forslaget til vedtagelse vil indgå i den videre forhand‐
ling. Så er der en kort bemærkning fra hr. Kristian Hegaard.
Kl. 18:30

Kristian Hegaard (RV):
Tak for det. Jeg kunne godt tænke mig at spørge ind til det her, som
ordføreren er meget optaget af vedrørende dommernes tidligere kva‐
lifikationer og virke som dommere i andet embede. Der vil jeg bare
spørge, om ordføreren kan bekræfte, at eksempelvis ham, der virker
som højesteretspræsident i Danmark, hvis kvalifikationer ingen i

Tirsdag den 19. januar 2021 (F 26)

hvert fald betvivler, udelukkende har haft – altså, hvis man udeluk‐
kende ser på, hvilken erfaring han tidligere har fået som dommer
i dommerembedet – en deltidsansættelse som konstitueret dommer
ved retten i Gladsaxe i under et år tilbage i 1985.
Kl. 18:31

Fjerde næstformand (Trine Torp):
Ordføreren.
Kl. 18:31

Morten Messerschmidt (DF):
Ja, det er fuldstændig rigtigt. Thomas Rørdam har ikke været dom‐
mer. Jeg vidste ikke engang, han havde haft den der bibeskæftigelse.
Det er bare helt irrelevant, for det er usammenligneligt. For hvis
Højesteret træffer en afgørelse, kan vi bare lave den om, altså, med‐
mindre det angår grundloven selvfølgelig. Men vi i Folketinget kan
jo bare ændre loven. Hvis vi har lavet en lov, som Højesteret så
fortolker, hvor den kommer frem til, at loven er noget andet i dens
indhold end det, som Folketingets flertal har ønsket, så kan vi jo
bare lave den om – så det er der ikke noget problem i. Og så er
der selvfølgelig også lige det forhold, at det altså er undtagelsen, der
bekræfter reglen i forhold til Højesteret, hvor det modsatte må siges
at være gældende i forhold til Menneskerettighedsdomstolen.
Kl. 18:32

Fjerde næstformand (Trine Torp):
Hr. Kristian Hegaard.
Kl. 18:32

Kristian Hegaard (RV):
Jeg kunne også vælge at tage udgangspunkt i de seks dommere,
der er i Højesteret i Danmark i dag, som jeg ikke tror har tidligere
ansættelse som dommere. Men lad nu det ligge. Jeg kunne godt
tænke mig at spørge ind til det her med dem, der jo står bag den her
rapport, som ordføreren taler meget om og meget varmt om. Dem
kan man jo, lidt ligesom justitsministeren var inde på, karakterisere
som Team Donald Trump, altså hvis man ser på deres tilknytning til
ham, der er færdig om lidt under 24 timer. Ser ordføreren ikke nogen
som helst problemer med dem, der har udarbejdet den her rapport,
og med de mangler, der er både i forhold til videnskabelige belæg og
andet?
Kl. 18:32

Fjerde næstformand (Trine Torp):
Ordføreren.
Kl. 18:32

Morten Messerschmidt (DF):
Nej, det, der ville bekymre mig, var, hvis man læste den og ikke
var i stand til at se igennem sine egne fordomme, i forhold til hvad
man kan opsøge på Google. Altså, hvis man er så optaget af, når
nogen fremlægger noget, at spørge, om man kan miskreditere dem,
der fremlægger det, så man på den måde kan undslå sig overhovedet
at skulle forholde sig til det, de fremlægger, så tror jeg simpelt hen,
man må sige, at man skal være radikal for at ende der.
Kl. 18:33

Fjerde næstformand (Trine Torp):
Tak. Der er ikke flere korte bemærkninger. Tak til hr. Morten Mes‐
serschmidt, og den næste ordfører er fra Socialdemokratiet. Hr. Jep‐
pe Bruus.

19

Kl. 18:33

(Ordfører)
Jeppe Bruus (S):
Tak for det. 2021 startede eller så flot. Det startede faktisk med, at
hr. Morten Messerschmidt i det radikale partiblad Politiken udfolde‐
de sine tanker, og vi troede faktisk, det ikke bare var et indspark i
et nyt år, men i et nyt årti, som ville vise sig at være helt anderledes
end det, vi forlod, både på godt og ondt.
Jeg forstår, at det varede meget kort tid, og så var vi ligesom
tilbage i de gængse rammer. Det er der nu også noget smukt over.
Til gengæld er der faktisk også noget kvalitet i forhold til, at
hr. Morten Messerschmidts tur i Europa-Parlamentet har kvalificeret
den debat, vi har her i Folketinget, synes jeg. Jeg er ikke helt sikker
på, om det var en frivillig tur, end om det var en tur i skammekro‐
gen, men ikke desto mindre vil jeg bare gerne anerkende, at det
kommer der faktisk meget godt ud af. Jeg synes faktisk, at det
har været en kvalitet at få hr. Morten Messerschmidt tilbage fra
Europa-Parlamentet og ind her. Det tror jeg vi alle sammen er glade
for, for i lige præcis de her debatter giver det faktisk noget vægt i
diskussionen, og derfor er der også grund til at anerkende den her
forespørgsel.
Jeg er i øvrigt principielt enig i, at selv om det godt kan være
et korrupt foretagende, der har lavet den rapport, så skal det jo ikke
diskvalificere den, hvis der rent faktisk er noget at komme efter.
Det er jo op til os selv og se igennem det. Og jeg skal simpelt hen
ikke kloge mig på validiteten af de dommere, der er, men jeg synes
principielt set, at når man bevæger sig ind på et spor, hvor man
begynder at lave angreb på enkelte dommere og deres kvalifikationer
og habilitet, så skal man have rimelig meget hold i billetterne, og det
synes jeg egentlig også er en meget fair diskussion.
Det, der i hvert fald var mit perspektiv i de debatter, vi har
haft tidligere om det her emne, er jo selvfølgelig det tredje element
her, altså det om aktivisme, som jeg forstår vi ikke skal bruge så
meget tid på i dag, og det er fair nok. Men der deler jeg jo synet
på det – og det gør regeringen også, kan I høre, og den daværende
regering – på at prøve begrænse den aktivisme, der er. Kan det så
have en sammenhæng i måden, man udvælger på, eller i forhold til
dommernes evne til at erklære sig habile eller inhabile? Det synes
jeg er fair nok at diskutere, og så skal man jo finde en måde, man
kan facilitere det på. Og det kan jo være, vi kan bruge lidt tid på det.
Når det er sagt, synes jeg, at det, der er hovedproblemet ved den
europæiske menneskerettighedsdomstol, er det omkring aktivisme.
Altså at man udvider området, og det er der grund til at være skep‐
tisk over for.
Når det er sagt, har jeg en vedtagelsestekst, som jeg gerne vil
læse op på vegne af Socialdemokratiet, Venstre og De Konservative.
Og det lyder:
Forslag til vedtagelse
»Folketinget noterer sig, at der efter regeringens opfattelse er behov
for løbende at være opmærksom på udviklingen ved Den Europæ‐
iske Menneskerettighedsdomstol, og navnlig når det gælder domsto‐
lens fortolkning af Den Europæiske Menneskerettighedskonvention
(EMRK) i de konkrete sager. Regeringen arbejder for i videst mu‐
ligt omfang at begrænse domstolens aktivisme, herunder ved at in‐
tervenere i de principielle sager, som behandles ved Storkammeret
i domstolen. Regeringen bør videreføre Københavnererklæringens
styrkede fokus på, at Danmark bliver ved med at udfordre domsto‐
lens fortolkning af Den Europæiske Menneskerettighedskonvention,
og fortsætte dialogen om og med domstolen fremadrettet.«
(Forslag til vedtagelse nr. V 50)

20

Tirsdag den 19. januar 2021 (F 26)

Kl. 18:37

Fjerde næstformand (Trine Torp):
Tak for det.
Forslaget til vedtagelse vil indgå i den videre forhandling.
Så er der en kort bemærkning fra hr. Morten Messerschmidt.
Kl. 18:37

Morten Messerschmidt (DF):
Tak for de venlige ord og også for erklæringen om, at vi i hvert fald
i et vist omfang jo så ser ens på tingene, idet det så tilsyneladende
kun drejer sig om aktivismen. Men jeg synes jo, at tingene hænger
sammen. For det er klart, at hvis man har en stringent akademisk
baggrund, hvor man kun har siddet og studeret domme og forholdt
sig – hvad kan man sige – teoretisk til dem, så er man nok også
efterfølgende som dommer mere til fals at rykke ind i den rolle,
hvorimod hvis man har ageret f.eks. ved en højesteret og der har
lært respekten for kontinuiteten og måske også for de nationale
parlamenter og forstået den sammenhæng, hvor retten udspringer af,
ja, så har man nok en tilbøjelighed til at være lidt mere på, hvis jeg
må tillade mig at udtrykke det på den måde, hr. Jeppe Bruus' og
min linje. Derfor er det jo ikke helt uvedkommende, hvad det er for
en baggrund, dommerne ved Menneskerettighedsdomstolen har. Og
derfor vil jeg den oplæste tekst til trods gerne bede hr. Jeppe Bruus
om at forholde sig til, om ikke det er et problem, at der er så mange
af dem, der kan underkende Folketinget i Højesteret, som aldrig har
prøvet at sidde så meget som i en retssag før.
Kl. 18:38

Fjerde næstformand (Trine Torp):
Ordføreren.
Kl. 18:38

Jeppe Bruus (S):
For at svare kvalificeret på det spørgsmål, er jeg nødt til at kende,
om de dommere, der er særlig aktivistiske eller agerer på en speciel
måde, er de dommere, der ikke har den erfaring, vi snakker om her.
Hvordan det forholder sig i forhold til den samlede dommermængde,
kan jeg simpelt hen ikke svare på, for jeg ved det ikke. Eksemplet
med den tyrkiske dommer har jeg da noteret mig, det tror jeg da jeg
vil prøve at studere noget mere, og jeg er med på, at nu skal jeg
jo svare og hr. Morten Messerschmidt skal stille spørgsmål, så det
er jo lidt omvendt, men det vil jo kræve et studie af, hvordan det
ser ud, og selv i det tilfælde ville jeg nok være forbeholden over
for at lægge det parameter ned, fordi det jo så også i virkeligheden
ville kunne diskvalificere nogen, som måske i virkeligheden havde
en relevant baggrund.
Kl. 18:39

Fjerde næstformand (Trine Torp):
Hr. Morten Messerschmidt.
Kl. 18:39

Morten Messerschmidt (DF):
Nu er det jo sådan, at der faktisk er en god ting ved Den Europæiske
Menneskerettighedsdomstol, nemlig at dommerne afgiver votum ved
navns nævnelse. Man kan afgive dissens, hvorimod i EU-Domstolen
er det jo altid afsagt i fællesskab, så man aner ikke hvem, der har
ment hvad, og om der overhovedet har været nogen, der mente noget
andet osv. Så jeg synes, det er utrolig interessant, hvad hr. Jeppe
Bruus fremsætter af idéer her, nemlig at få lavet en undersøgelse af,
om der er en sådan sammenhæng. Og hvis vi kan blive enige om
det, altså, hvis Socialdemokratiet vil bakke det op, at vi får lavet en
undersøgelse, hvor man kan se sammenhængen mellem baggrunden
for dommerne og hvem afgiver dissens for eller imod en udvidende

fortolkning, ville det være meget kærkomment og kvalificerende for
debatten.
Kl. 18:39

Fjerde næstformand (Trine Torp):
Ordføreren.
Kl. 18:39

Jeppe Bruus (S):
Altså, nu er vi i et nyt årti, og jeg er med på, at i et nyt årti kan alting
lade sig gøre. Det var nu ikke lige det, jeg lovede. Jeg sagde bare,
at jeg noterede mig den pointe, og at jeg ikke ville stå her og love
noget på vegne af Socialdemokratiet i den retning. Men jeg noterede
mig bare debatten og fandt den interessant.
Kl. 18:40

Fjerde næstformand (Trine Torp):
Tak for det. Der er ikke flere korte bemærkninger. Tak til Socialde‐
mokratiets ordfører. Så er det Venstres ordfører, hr. Michael Aastrup
Jensen. Værsgo.
Kl. 18:40

(Ordfører)
Michael Aastrup Jensen (V):
Tak for det, og også tak til hr. Morten Messerschmidt for at rejse
debatten, og der er jo forskellige måder sådan at tilgå den på. Den
ene er jo lige at starte op, selv om jeg udmærket godt hørte, hvad
hr. Morten Messerschmidt sagde, altså at den debat skulle vi ikke
have, men bare af hensyn til de tusinder af folk, der lige nu følger
debatten på tv, synes jeg i hvert fald, det er vigtigt at holde fast
i, hvor Venstres position er i forhold til det aktivistiske aspekt af
domstolen, og det er selvfølgelig, at vi er meget, meget betænkelige
ved den aktivisme. Derfor var jeg personligt også rigtig glad for
– og det er Venstre også – at vi fik mulighed for at kunne lave
Københavnererklæringen, som man måske kan mene ikke var den
mest sådan skarpe tekst, men som i alt har været med til at starte et
reformarbejde internt i huset, nemlig både ved domstolen selv, men
egentlig også i forhold til Ministerkomitéen og den parlamentariske
forsamling. Og ligesådan som hr. Morten Messerschmidt er medlem
af den parlamentariske forsamling, er jeg det jo også, og jeg har
faktisk været det i 14 i år, har jeg efterhånden talt mig sammen til, og
i de 14 år har jeg da haft fuldstændig den samme opfattelse som hr.
Morten Messerschmidt om, at der er nogle ting, der ikke fungerer i
forhold til udpegningen af dommere.
Problemet er jo bare, at det er rigtig, rigtig svært at finde et andet
system, hvis det på den ene side skal være omfattende alle de 47
medlemsnationer og på den anden side også være så demokratisk
som overhovedet muligt. Men jeg har da udmærket godt observeret,
at der, når man får de her konkrete afstemninger i den parlamen‐
tariske forsamling, kan spørges, hvor meget klarhed, hvor meget
overblik der så reelt er om de dommere, man stemmer om. Svaret
er, at jeg tror, at der er rigtig, rigtig mange af dem, der går ind og
stemmer, der bare slavisk følger den indstilling, der er fra det udvalg,
som hr. Morten Messerschmidt selv sidder i, uden overhovedet at
forholde sig til, om det så er den rigtige kandidat eller ej.
Dernæst ved vi jo også, at stemmeprocenten blandt de delegerede
til den parlamentariske forsamling, når man har de her afstemninger,
faktisk er mærkbart lav. Så det vil sige, at selv de her medlemmer
faktisk ikke engang stemmer til det. Dernæst er der så hele aspektet,
som hr. Morten Messerschmidt har rejst, nemlig hvad der så er de
pågældende dommeres baggrund, og der er jeg f.eks. også enig.
Jeg mener bare ikke – og det er derfor, jeg og Venstre ikke kan
være enige i den vedtagelsestekst, som Dansk Folkeparti har frem‐
lagt, men derimod er enige i den tekst, vi har forhandlet sammen
med regeringspartiet – at den debat skal være her. Men jeg synes

Tirsdag den 19. januar 2021 (F 26)

derimod, at debatten skal være i Ministerkomitéen i Europarådet
eller i den parlamentariske forsamling i Europarådet. For det er reelt
kun der, hvor du vil kunne lave de her reformer, som hr. Morten
Messerschmidt ønsker.
Så sagt lidt firkantet er jeg og Venstre meget langt hen ad vejen
enige, vi ønsker også at få de her debatter, og derfor var jeg oprig‐
tigt lidt nysgerrig, da justitsministeren åbnede lidt op for, at man
fra regeringens side kunne diskutere nogle af de her aspekter i en
eller anden form, for det kunne være godt, hvis man får debatten
i Ministerkomitéen, i den parlamentariske forsamling, f.eks. via en
såkaldt joint committee-debat, og det vil jo i hvert fald også være
noget af det, som jeg synes kunne være rigtig spændende. Men som
hr. Morten Messerschmidt jo også godt ved, er Europarådet lige
sådan som Europa-Parlamentet meget gennemsyret af europæiske
partiorganisationer, og derfor kan jeg jo som vicepræsident for den
liberale gruppe i Europa-Parlamentets parlamentariske forsamling
også sige, at jeg synes, det er derigennem, sådan nogle debatter skal
tages, og derfor er jeg også villig til det. Så på den ene side er
der forståelse langt hen ad vejen, men jeg synes på den anden side
også bare, at debatten skal tages i det forum, som det handler om,
nemlig Europarådet. For det er der, hvor man vil kunne lave de her
nødvendige reformer. Tak.
Kl. 18:44

Fjerde næstformand (Trine Torp):
Tak for det. Der er et par korte bemærkninger, først fra hr. Morten
Messerschmidt.
Kl. 18:44

Morten Messerschmidt (DF):
Ordføreren er glad for Københavnererklæringen, og ordføreren me‐
ner også, at debatter om reformer af Europarådet skal rejses i den
parlamentariske forsamling og i partigrupperne i Strasbourg. Så vil
jeg gerne spørge: Blev Københavnererklæringen startet i den parla‐
mentariske forsamling og partigrupperne i Strasbourg? Og hvis ikke,
hvor startede den så?
Kl. 18:44

Fjerde næstformand (Trine Torp):
Ordføreren.
Kl. 18:44

Michael Aastrup Jensen (V):
Det er jo sådan, at et land hvert halve år har formandskabet for Mini‐
sterkomitéen, og som jeg sagde udtrykkeligt i mit indlæg, mener jeg
også, at den her debat skulle tages op i Ministerkomitéen, og det var
også derfor, jeg oprigtigt spurgte justitsministeren, om det her skulle
tages op i Ministerkomitéen eller ej. Ministerkomitéen holder møde i
Strasbourg, og de har så nogle meget, meget få møder, som de ikke
holder i Strasbourg. Men de holder primært møderne i Strasbourg,
og derfor står alt det, jeg sagde, faktisk stadig væk til troende, selv
om hr. Morten Messerschmidt ikke helt troede det, da han startede
på sit spørgsmål til undertegnede.
Kl. 18:45

Fjerde næstformand (Trine Torp):
Hr. Morten Messerschmidt.
Kl. 18:45

Morten Messerschmidt (DF):
Godt, så fik vi ryddet den parlamentariske forsamling og grupperne
til side. Så er der Ministerkomitéen. Hvem sidder i Ministerkomité‐
en? Ja, det gør regeringen, og jeg går ud fra, at hr. Michael Aastrup
Jensen er bekendt med grundlovens § 19, stk. 3, som han har skrevet

21

under på at ville overholde, nemlig at regeringen i vidtrækkende
spørgsmål konsulterer Folketinget. Så er vi tilbage ved Folketinget.
Jeg vil gerne spørge: Hvorfor er det så, at ordføreren ikke vil
instruere regeringen om at rejse de problemstillinger, som Dansk
Folkeparti har i sin vedtagelsestekst, men som Venstre ikke har i den
vedtagelsestekst, som Venstre angiveligt støtter, når det nu er den
måde, vi kan rejse det på? Det er, ligesom om der her er sådan en
eller anden kortslutning i logikken. For det er jo på den måde, vi
kan pålægge regeringen at gøre det, som hr. Michael Aastrup Jensen
siger at vi så er enige om at vi gerne vil.
Kl. 18:46

Fjerde næstformand (Trine Torp):
Ordføreren.
Kl. 18:46

Michael Aastrup Jensen (V):
Nej, jeg tror, at enigheden snart forsvinder. Det, som spørgeren jo
glemmer, er, at Ministerkomitéen ikke alene kan lave de reformer,
som spørgeren ønsker at der skal laves, men det vil kun kunne lade
sig gøre, hvis den parlamentariske forsamling i Europarådet også er
enig. Derfor er det jo faktisk et forsøg på at række hånden ud, som så
er blevet verfet langt væk, det må jeg jo så tage til efterretning. Men
jeg mener jo, at det, hvis man virkelig vil lave noget og ikke bare vil
gøre et eller andet populistisk forsøg på at få, skal vi sige, lidt billige
point på den nationale scene, så skal laves der, hvor der kan gøres
en forskel, nemlig via Ministerkomitéen og den parlamentariske for‐
samling.
Kl. 18:46

Fjerde næstformand (Trine Torp):
Tak. Så er det hr. Kristian Hegaard.
Kl. 18:46

Kristian Hegaard (RV):
Tak for det. Nogle kalder det aktivisme, og andre kunne nok også
bare kalde det, at domstolen følger med tiden siden 1950, hvor men‐
neskerettighedskonventionen jo er fra. For dengang fyldte eksempel‐
vis rettigheder for homoseksuelle ikke særlig meget, men alligevel
blev der afsagt dom. Hvis medlemsstater havde straf for sex mellem
personer af samme køn, blev det i 1980'erne statueret, at det var en
krænkelse.
Derfor vil jeg bare spørge ordføreren, om ikke ordførerens parti
er enig i, at det også er naturligt, at domstolen udøver den her
såkaldte aktivisme eller sagt med andre ord følger med tiden og
udfylder de skøn, der er fra medlemsstaterne i en nutidig og moderne
kontekst, ud fra hvad der er rettighedsgivende i dag.
Kl. 18:47

Fjerde næstformand (Trine Torp):
Ordføreren.
Kl. 18:47

Michael Aastrup Jensen (V):
Det er jo en rigtig, rigtig interessant problemstilling. For på den
ene side er Venstre en evig fortaler for, at vi har Menneskerettig‐
hedsdomstolen. Den gør et kæmpe stykke arbejde, ikke mindst i
forhold til de tre problemlande, der er i Europarådets medlemskreds
– Rusland, Tyrkiet, Aserbajdsjan – hvor indbyggerne ville have det
rigtig skidt, hvis ikke der var en domstol som Menneskerettigheds‐
domstolen. Så der er jeg enig i, at domstolen spiller en kæmpe rolle
i forhold til basale menneskerettighedskrænkelser, der desværre sker
gentagne gange.
Der, hvor jeg mener, at aktivismen er trådt for langt, er jo der,
hvor man går ind og ser på, hvor det er Europarådets rolle stopper,

22

Tirsdag den 19. januar 2021 (F 26)

og hvor det er de nationale parlamenter må tage over. Det er en
balancegang – det anerkender jeg klart – og den her debat har vi jo
haft igennem rigtig mange år: Hvor er det, balancegangen skal være?
Jeg mener bare, at der i forhold til de pågældende landes muligheder
for at kunne føre f.eks. deres egen udlændingepolitik, skal være vide
rammer for, hvordan de nationale parlamenter kan gøre det. Der skal
ikke kunne komme sådan en EU-paraply ind over og være, skal vi
sige, overdommer i de spørgsmål.
Kl. 18:48

Fjerde næstformand (Trine Torp):
Hr. Kristian Hegaard.
Kl. 18:48

Kristian Hegaard (RV):
Tak for det i hvert fald nogenlunde betryggende svar for store dele
af svaret. Derfor kunne jeg godt tænke mig at spørge, om ordføreren
så kan bekræfte, at det er, mener jeg, godt 17 ud af 52 sager ved
Menneskerettighedsdomstolen, hvor Danmark ligesom har tabt. Det
vil sige, at man kan diskutere, hvor mange det er, og om det så ikke
også sår tvivl om, hvorvidt der reelt bliver udøvet den her meget
problematiske aktivisme, når det er så relativt et fåtal af sager, og når
man i andre sammenhænge beskriver det som positivt – og med god
grund – at domstolen selvfølgelig også skal følge med tiden og følge
de rettigheder, et moderne samfund giver.
Kl. 18:49

Fjerde næstformand (Trine Torp):
Ordføreren.
Kl. 18:49

Michael Aastrup Jensen (V):
Jeg må indrømme, at jeg faktisk er blevet rigtig positiv efter Køben‐
havnererklæringen, og det var det, jeg prøvede at sige i mit indlæg.
Faktisk sagde rigtig mange, at den ikke kom til at spille nogen rolle.
Jeg mener, at det kommer til at spille en meget større rolle, end man
regnede med, og det så vi senest, tror jeg, for få dage siden med
den dom, der blev afsagt i Storkammeret. For en af de idéer, der var
med Københavnerklæringen, var, at flere og flere sager skulle køres
i Storkammeret, og at flere og flere sager også skulle argumenteres
fra regeringsrepræsentanternes side, i stedet for at de reelt var lidt
underkuede. Så alt i alt mener jeg, at den balance, der kom efter
Københavnererklæringen, måske faktisk rammer et rigtig, rigtig godt
sted.
Kl. 18:50

Fjerde næstformand (Trine Torp):
Tak for det. Der er ikke flere korte bemærkninger. Tak til Venstres
ordfører. Så skal vi lige have sprittet af her på talerstolen. Så er
den næste ordfører fra Det Radikale Venstre. Hr. Kristian Hegaard,
værsgo.
Kl. 18:51

(Ordfører)
Kristian Hegaard (RV):
Tak for ordet, og tak for indkaldelsen til det, der nu snart må hedde
den årlige forespørgsel om kritik af Den Europæiske Menneskeret‐
tighedsdomstol.
Den Europæiske Menneskerettighedsdomstol er et vigtigt led i
håndhævelsen af vores grundlæggende frihedsrettigheder: ytringsfri‐
hed, retfærdig rettergang og mange andre frihedsrettigheder. Det er
en afgørende forudsætning for det at have rettigheder, at man også
kan gøre krav på dem, og at det gælder for alle. Det er derfor helt
åbenlyst, at vi har Menneskerettighedsdomstolen til at håndhæve de
rettigheder, vi har inkorporeret i dansk lovgivning; en domstol, der

kommer borgerne til undsætning. Normalt ved jeg, at forespørgsels‐
indkalderen plejer at kritisere og påstå, at der er den her aktivisme,
der foregår i et åbenbart stort omfang, men i dag handler det sådan
lidt mere om, hvad det er for nogle kvalifikationer, eller hvad det er
for nogle tidligere hverv, som de udpegede dommere har eller ikke
har haft. Men jeg synes alligevel, som det også har været fremme
i debatten, at det lejlighedsvis først er væsentligt at komme ind på,
hvem det egentlig er, der står bag den her kritiske rapport, der nu
danner baggrund for den her forespørgselsdebat, vi har i dag.
Der er det jo sagt, at den her ngo, forkortet ECLJ, både er ameri‐
kansk støttet og oprettet af en stærkt konservativ tv-prædikant, Pat
Robertson, og at der i spidsen for det her foretagende også er en
advokat, der er i inderkredsen blandt Donald Trumps advokater. Så
sagt med sådan lidt få ord, så er de, der står bag den her, nogle, der
har, kan man sige, karakter af at være Team Donald Trump. Nu er
der under 24 timer til, at Donald Trump bliver sparket ud af Det
Hvide Hus, og det er der mange politiske årsager til at være tilfreds
med, men at lægge vægt på den her rapport alene og kritisere fore‐
tagendet på grund af dommernes kvalifikationer kun på baggrund
af en rapport fra Team Donald Trump, ville jeg nok være noget
tilbageholdende med, inden der kommer yderligere, der sådan bliver
lagt frem og bliver gjort gældende.
Jeg synes også, at jeg til den her fremførte kritik af manglende
tidligere dommererfaring blandt dommerkollegiet må sige, at hvis
man ser vores egen Højesteret, så fremgår det i hvert fald ikke
entydigt, at det siger noget om kvalifikationerne hos dommerne. Det
er bl.a., som vi har været inde på, den højesteretspræsident, der er,
og som der ikke er nogen, der betvivler, hvad politikere muligvis
heller ikke skal gøre. Det falder ikke i vores lod at have med dom‐
merudpegelser at gøre. Men den tidligere historisk korte ansættelse
ved en anden ret sammenholdt med, at der blandt seks dommere ikke
er tidligere dommererfaring, siger jo ikke nødvendigvis noget om
deres kvalifikationer fuldstændig entydigt.
På baggrund af det vil jeg bare på vegne af Det Radikale Venstre
og Enhedslisten oplæse følgende:
Forslag til vedtagelse
»Folketinget finder, at Den Europæiske Menneskerettighedskonven‐
tion er et afgørende fundament for borgernes grundlæggende ret‐
tigheder. Den nødvendige beskyttelse kræver håndhævelse ved en
domstol. Folketinget ser med tilfredshed på, at Menneskerettigheds‐
domstolen medvirker til, at krænkelser af individets grundlæggende
rettigheder ikke finder sted eller om nødvendigt dømmes ved dom‐
stolen, og finder det naturligt, at domstolen også udvikler sig med
tiden i takt med samfundets udvikling, ligesom medlemsstaterne i
øvrigt også er overladt en skønsmargin på visse områder. Folketinget
finder desuden, at magtens tredeling bevirker, at den lovgivende
magt bør være tilbageholdende, når det kommer til at tilkendegive
holdninger om dommerudpegelser.«
(Forslag til vedtagelse nr. V 51).
Kl. 18:55

Fjerde næstformand (Trine Torp):
Tak for det. Forslaget til vedtagelse vil indgå i den videre forhand‐
ling.
Der er en kort bemærkning. Hr. Morten Messerschmidt.
Kl. 18:55

Morten Messerschmidt (DF):
Jeg kunne godt tænke mig at høre ordføreren, hvor i rapporten fra
European Centre for Law & Justice han finder aftryk fra Donald
Trump, altså fra de personer omkring Donald Trump, som ordføreren
gjorde meget ud af. Er det i gennemgangen af de ngo'er, som menne‐
skeretsdommere har været ansat i og siddet i ledelsen for, er det i

Tirsdag den 19. januar 2021 (F 26)

gennemgangen af sagerne, hvor deres inhabilitet bliver klarlagt, eller
er det i de sidste konkluderende afsnit, hvor man kommer med for‐
bedringsforslag til, hvordan domstolen kunne virke? Altså, hvor er
det konkret i rapporten, at ordføreren finder belæg for at rette kritik
af, hvad det er for et sigte, der ligger bag, og finder forbindelsen til
Donald Trump?
Kl. 18:56

Fjerde næstformand (Trine Torp):
Ordføreren.
Kl. 18:56

Kristian Hegaard (RV):
Jeg synes, det er vigtigt at være kildekritisk over for det, man læser,
og for mig ville det have noget større gennemslagskraft, hvis det
var sådan en bredere kritik, der blev fremsat, end den meget snævre
kritik fremsat af nogen, der har meget tæt tilknytning til Donald
Trump og dermed måske kan kaldes det juridiske Team Donald
Trump.
Kl. 18:56

Fjerde næstformand (Trine Torp):
Hr. Morten Messerschmidt.
Kl. 18:56

Morten Messerschmidt (DF):
Så er det sådan, at for den radikale ordfører er alt, hvad en person,
der har været tilknyttet Donald Trump, måtte sige, diskvalificeret
alene derfor? Så skal man jo sandelig vælge sin omgangskreds med
præcision, må man sige.
Jeg tror bare, jeg vil holde det ved det. Er det sådan for ordføre‐
ren?
Kl. 18:57

Fjerde næstformand (Trine Torp):
Ordføreren.

23

for Europarådets fællesskab, og når vi nu oplever det her, er det
selvfølgelig vigtigt at finde ud af, hvordan vi får rettet op på det og
bedst muligt sikrer, at alle borgere inden for Europarådets område får
en effektiv og reel beskyttelse af deres grundlæggende rettigheder.
I dag er problemet imidlertid ikke, at menneskerettighederne ikke
bliver udfordret. I mine øjne er problemet tværtimod, at menneske‐
rettighederne konstant bliver udfordret af regimer som eksempelvis
Tyrkiet, Aserbajdsjan, Rusland og mange andre. Vi skal selvfølgelig
løbende kunne tage en åben dialog om Menneskerettighedsdomsto‐
lens praksis, og naturligvis skal vi kunne intervenere i principielle
sager, hvor det er rigtig vigtigt for os. Men jeg mener, at vi skal
passe på – så kald det aktivisme – at kritikken af domstolen ikke
kammer over og risikerer at svække Menneskerettighedsdomstolen
som institution. Vi har ikke brug for svagere internationale instituti‐
oner. Vi har brug for stærke internationale institutioner, herunder
Menneskerettighedsdomstolen, som kan sikre overholdelse af vores
fælles internationale spilleregler.
Derfor mener jeg ikke, at Danmark skal stå forrest i koret af
lande, som kritiserer Menneskerettighedsdomstolen. Vi skal ikke
give vægt til de regimer, der fundamentalt udfordrer menneskerettig‐
hederne og Menneskerettighedsdomstolen. Der er jo en god grund
til, at Danmark kæmper en brav kamp for f.eks. retsstatsprincipper
og grundlæggende rettigheder på den europæiske scene, og der er
så sandelig også en god grund til, at nogle lande kritiseres af Men‐
neskerettighedsdomstolen. Som regel er der jo tale om lande, som
trænger til at blive kigget efter i sømmene, hvad angår sikring og
overholdelse af borgernes rettigheder, og derfor har vi brug for en
stærk menneskerettighedsdomstol.
SF mener derfor, at debatten om menneskerettighederne og deres
udvikling er vigtig og velkommen, og for os er det afgørende, at vi
taler menneskerettighederne og de dertil hørende institutioner op.
Jeg vil gerne læse et forslag til vedtagelse op på vegne af SF, og
det lyder:
Forslag til vedtagelse

Kl. 18:57

Kristian Hegaard (RV):
Jeg kan i hvert fald sige, at dem, der har meget tæt tilknytning til
Donald Trump, jo ikke har vist sig sådan at have en meget stor
vægtning af videnskabelige ting. Der har været meget omkring det
her med fake news og ting, man siger, der ikke har været så meget
belæg for, så derfor ville jeg være påpasselig med at henvise alt for
meget til påstande og ting og sager, der kommer kun fra den meget
snævre kredse.
Kl. 18:57

Fjerde næstformand (Trine Torp):
Tak. Der er ikke flere korte bemærkninger. Tak til Det Radikale
Venstres ordfører. Den næste ordfører er fra SF, og det er fru Anne
Valentina Berthelsen.
Kl. 18:58

(Ordfører)
Anne Valentina Berthelsen (SF):
Tak for det. Jeg er her i stedet for vores retsordfører, fru Karina
Lorentzen Dehnhardt, og jeg vil efter bedste evne forsøge at forholde
mig til det her emne. Heldigvis er jeg jo også EU-ordfører, og derfor
er det dog inden for mit område i en vis forstand. Jeg vil gerne sige
tak til Dansk Folkeparti for at indkalde til den her debat. Det er jo
en debat, som vi har taget nogle gange før, og i SF er vi altid glade
for at tage debatten om vores vigtige internationale institutioner.
Men vi har det sådan, at når vi kigger ud i Europa og i resten af
verden, ser vi jo desværre, at menneskerettighederne er under pres.
Det er de både i EU-landene, men sådan set også i høj grad inden

»Folketinget finder, at det er absolut essentielt med utvetydig opbak‐
ning til grundlæggende internationale institutioner som Den Europæ‐
iske Menneskerettighedsdomstol. Folketinget noterer sig, at regerin‐
gen bakker op om et stærkt internationalt samarbejde og overholder
Danmarks internationale forpligtigelser, men erkender også, at re‐
geringen ikke er ukritisk over for enkelte tilfælde af domstolens
dynamiske fortolkninger af lovgrundlaget. Folketinget konstaterer
med tilfredshed, at regeringen har fokus på, at Danmark er et land,
der fører – og også fremadrettet vil føre – en åben dialog om og
med Menneskerettighedsdomstolen, både nationalt og internationalt,
herunder i relevante politiske sammenhænge, i regi af Europarådet
og direkte ved Menneskerettighedsdomstolen.«
(Forslag til vedtagelse nr. V 52).
Kl. 19:02

Første næstformand (Karen Ellemann):
Tak til ordføreren. Og forslaget til vedtagelse vil indgå i de videre
forhandlinger.
Så er der ønske om en kort bemærkning til ordføreren, og det er
fra hr. Morten Messerschmidt, Dansk Folkeparti. Værsgo.
Kl. 19:02

Morten Messerschmidt (DF):
Ja, tak. Jeg kunne bare godt tænke mig at vide, hvordan det er at
bakke op om menneskerettigheder og om Menneskerettighedsdoms‐
tolen ikke at ville kritisere svagheder. Normalt ville jeg mene, at det
at bakke op om en institution også indbefatter, at man så prøver at
forbedre dens virksomhed og dens troværdighed. Men jeg forstår
Socialistisk Folkepartis ordfører sådan, at det at bakke op om Men‐

24

Tirsdag den 19. januar 2021 (F 26)

neskerettighedsdomstolen er ikke at tale om dens svagheder og ikke
at tale om dem, der kritiserer dem. Og det forstår jeg simpelt hen ik‐
ke. Men man kunne sige, hvis man skulle være lidt polemisk, at det
så måske også er den måde, som SF bakker op om den nuværende
regering på – ved selvfølgelig at skjule dens svagheder osv. Men det
her har jo lidt en anden karakter, så kunne fru Berthelsen ikke prøve
at forklare, hvordan det kan være til Menneskerettighedsdomstolens
fordel at skjule dens svagheder?
Kl. 19:03

Første næstformand (Karen Ellemann):
Ordføreren.
Kl. 19:03

Anne Valentina Berthelsen (SF):
Nu synes frk. Berthelsen, at hr. Messerschmidt er lige fræk nok.
Men vi mener sådan set ikke, at man ikke må kritisere en institution
som Menneskerettighedsdomstolen – det er jo en del af dialogen og
forbedringen. Det mener vi sådan set godt at man kan. Men vi synes,
at den debat, der foregår her i dag, og den debat, som længe har
foregået, om Menneskerettighedsdomstolen, ligesom er i risiko for
at udvande og svække den. Vi har jo brug for de her stærke internati‐
onale institutioner, og derfor skal vi forholde os meget forsigtigt til,
hvordan vi tager dialogen med dem, og hvordan vi udvikler dem;
ikke bare slår løs på dem, sådan som man måske kunne mene at hr.
Morten Messerschmidt ynder at gøre.
Kl. 19:04

Første næstformand (Karen Ellemann):
Hr. Morten Messerschmidt.
Kl. 19:04

Morten Messerschmidt (DF):
Når jeg kritiserer domstolen, er det jo, fordi den er dårlig for det
danske retssystem og dårlig for det danske demokrati. Derfor havde
jeg håbet på, at vi kunne have en fælles ambition om at fjerne det
dårlige og gøre det bedre. Man kan så være uenig om, hvordan man
tilgår det, men det burde i hvert fald være muligt at blive enige
om, når der er noget dårligt, f.eks. brud på nogle relativt fundamen‐
tale principper, som bl.a. kendes fra Den Europæiske Menneskeret‐
tighedskonvention, nemlig i forhold til habilitet og inhabilitet. Og
derfor undrer det mig bare, at man som en ordfører, der går op og
lovpriser Menneskerettighedsdomstolen som institution, så kan man
læse en vedtagelsestekst op, der er fuldstændig renset for den kritik
af dommernes virksomhed og måde at agere på, som de fleste andre
godt kan få øje på er et problem.
Kl. 19:04

Første næstformand (Karen Ellemann):
Ordføreren.
Kl. 19:04

Anne Valentina Berthelsen (SF):
Jeg tror, at Dansk Folkeparti og SF ser en lille smule forskelligt
på, præcis hvor meget aktivisme der er i domstolens praksis, og
præcis hvor kritisabel domstolens praksis er. Men jeg mener sådan
set, at det er ret essentielt, at vi har en lille smule armslængde, netop
af hensyn til de ting, som hr. Morten Messerschmidt lister op; af
hensyn til demokratiet, af hensyn til retssamfundet og af hensyn til,
hvordan vi i Danmark og i verden forholder os til det. Så jeg kan
ikke se den modsætning, som hr. Morten Messerschmidt taler om.

Kl. 19:05

Første næstformand (Karen Ellemann):
Tak til SF's ordfører. Der er ikke flere korte bemærkninger til ordfø‐
reren. Den næste ordfører er fra Enhedslisten, og det er fru Rosa
Lund.
Kl. 19:05

(Ordfører)
Rosa Lund (EL):
Tak for det. Helt grundlæggende set giver Den Europæiske Menne‐
skerettighedsdomstol den enkelte borger en ret til at få en sag prøvet
i henhold til Den Europæiske Menneskerettighedskonvention. Det er
en demokratisk mulighed og en praksis, vi bør værne om, særlig i en
tid, hvor man ikke skal læse mange nyheder, før det står helt klart,
at det nationale niveau heller ikke på europæisk plan er garant for
overholdelsen af Den Europæiske Menneskerettighedskonvention.
For Enhedslisten er domstolen vigtig, fordi den i modsætning til
EU-Domstolen ikke har sit afsæt i EU's traktater og lovgivning, men
netop i menneskerettighedskonventionen. Domstolen er en vigtig
aktør til at sikre, at stater ikke går på kompromis med borgernes
rettigheder. I 2014 betød en dom fra domstolen f.eks., at der blev
sat en stopper for, at EU's dublinregel kunne bruges til at udsende
børnefamilier, der havde søgt asyl i Schweiz, til en tilværelse på
gaden i Italien, ligesom Tyrkiet, der har underskrevet konventionen,
ofte har modtaget domme, som har været et vigtigt værn mod brud
på menneskerettighederne. Netop i tilfældet Tyrkiet er de fleste af os
jo enige i, at der er behov for, at borgere kan henvende sig til andre
instanser end de tyrkiske myndigheder og domstole, da det kan være
næsten umuligt og endda også farligt at tale myndighederne imod i
Tyrkiet.
Selv om det ikke står så grelt til Danmark som i Tyrkiet, er det
ikke særlig lang tid siden, at vi havde en regering, som havde det
som sit erklærede mål at gå til kanten af konventionerne, hvis ikke
det, gerne lidt ud over. Det har vi heldigvis ikke nu. Faktisk vil jeg
tillade mig at sige, at vi nu har et flertal, som står på skuldrene
af konventionerne. Hvis vi går tilbage til 1994 og Jersildsagen, var
domstolen jo også afgørende for at værne om mediernes ytringsfri‐
hed – en værdi, som vi også sætter højt i Danmark.
For få år siden efter massiv indsats fra den tidligere borgerlige
regering og med en meget klar opbakning fra Dansk Folkeparti
lykkedes man jo med at få vedtaget den såkaldte københavnerer‐
klæring. Erklæringen handlede dybest set om at få domstolene til
at blande sig mindre i den stramme udlændingepolitik herhjemme.
Heldigvis blev den erklæring ikke så vidtgående, som hr. Morten
Messerschmidts parti arbejdede for, men den har dog fået betydning,
og jeg synes, det er meget tydeligt, at der, desværre, er partier herin‐
de, som ikke ønsker en second opinion fra Strasbourg.
Nu er Dansk Folkeparti på en eller anden måde igen ude efter
Menneskerettighedsdomstolen. Jeg har ikke nået at nærstudere alle
dommeres baggrunde og aktiviteter, men så vidt jeg kan se, er der
tale om forbindelser til ngo'er, som er ret ufarlige. Måske kunne
man endda indvende, at det ligefrem er betryggende, hvis dommerne
balancerer deres relation til den stat, der har udpeget dem, med
et engagement i og med civilsamfundet. Naturligvis er vi åbne for
at se på konkrete og beviselige tilfælde, hvor dommerne handler i
modstrid med det, som deres embede foreskriver, men det har jeg
endnu til gode at se.
Og så ligesom et supplement: Naturligvis er det ikke helt enkelt,
når 47 dommere fra meget forskellige lande skal blive enige og
fortolke konventionens artikler såvel som konkrete sager. Internatio‐
nalt samarbejde af den størrelsesorden er meget sjældent simpelt og
enkelt.
Det er naturligvis en ærlig sag, hvis man rent politisk mener,
at Den Europæiske Menneskerettighedsdomstol og den konvention,

Tirsdag den 19. januar 2021 (F 26)

dens virke bygger på, ikke er det rette juridiske og moralske grund‐
lag for vores retssamfund. I Enhedslisten mener vi helt grundlæg‐
gende, at vi skal værne om en domstol, som giver den enkelte
borger mulighed for at få prøvet sin sag i henhold til menneskerettig‐
hedskonventionen. Det betyder ikke nødvendigvis, at vi er politisk
enige i alle domme fra domstolen, men vi holder fast i, at der er
et behov for at have en domstol, som beskytter den enkelte borger,
også fra sin egen stat. Vi mener simpelt hen ikke i Enhedslisten, at
vi kan overlade ansvaret for at overholde menneskerettighederne til
Putin, Orbán eller Erdogan, og det undrer mig faktisk lidt, at Dansk
Folkeparti gerne vil overlade det ansvar til nogle andre.
Så skylder jeg selvfølgelig at sige, at vi kan bakke op om den
vedtagelsestekst, som hr. Kristian Hegaard læste op.
Kl. 19:10

Første næstformand (Karen Ellemann):
Tak til ordføreren. Der er ønske om en kort bemærkning til ordføre‐
ren fra hr. Morten Messerschmidt, Dansk Folkeparti. Værsgo. (Rosa
Lund (EL): Alt andet ville på en eller anden måde også være mærke‐
ligt).
Kl. 19:10

Morten Messerschmidt (DF):
Ja, jeg vil jo nødig skuffe ordføreren – eller det vil jeg måske
alligevel. Nu fik vi ikke rigtig noget svar fra Socialistisk Folkeparti
før. Jeg er jo helt med på, at socialisterne elsker menneskerettigheds‐
systemet, og det er der ikke noget underligt i, da det jo udgår fra
den franske revolution – sådan er det; man er ligesom i den del af
historien. Men det, der er lidt underligt, er, at man – i hvert fald
tilsyneladende – er så glad for institutionen, at man ikke bare afviser,
men helt benægter enhver kritiks berettigelse.
Altså, de regler, vi kender fra de danske domstole, om inhabilitet,
hvor man har en forpligtelse, der er forbundet med sanktioner, hvis
man ikke efterlever dem, nemlig til at erklære sig inhabil, gælder
ikke ved Den Europæiske Menneskerettighedsdomstol; der er det en
valgmulighed. Og jeg kan bare ikke forstå – og jeg tror ikke, det
er min fatteevne, der er noget galt med her, jeg tror simpelt hen,
det skyldes den usammenhængende logik – hvordan det kan være at
forsvare et system, at man forsvarer nogle mekanismer, som gør de
principper, systemet skal forsvare, svagere.
Kl. 19:11

Første næstformand (Karen Ellemann):
Ordføreren.
Kl. 19:11

Rosa Lund (EL):
Jeg er ikke helt enig i den præmis, hr. Morten Messerschmidt sætter
op. Selvfølgelig kan vi være klar på at kritisere, når der er grund
til at kritisere, og det synes jeg sådan set også at jeg sagde i min
tale. Der skal bare være tale om konkrete bevislige tilfælde, hvor
dommerne handler i modstrid med det, deres embede foreskriver, og
det synes jeg ikke der er tale om her. Tværtimod synes jeg, som jeg
også sagde, at det kan være en kvalitet, hvis dommere ved Menne‐
skerettighedsdomstolen faktisk også engagerer sig i civilsamfundet i
det land, de lever i, og ikke kun i staten.
Kl. 19:12

Første næstformand (Karen Ellemann):
Hr. Morten Messerschmidt.
Kl. 19:12

Morten Messerschmidt (DF):
Jeg går ud fra, at vi er enige om, at uafhængighed er vigtigt. Ved
Den Europæiske Menneskerettighedsdomstol er det en mulighed, en

25

ret, man har, til over for retspræsidenten at erklære sig inhabil, når
man er det. I Luxembourg er det en pligt, og forskellen er, at hvis
du forsømmer en pligt, så bliver du disciplinært straffet. Ville det
ikke være fornuftigt, hvis man også ved Strasbourgdomstolen gjorde
det til en pligt for dommerne at deklarere deres interesser i en sag
over for retspræsidenten, ligesom det gælder i Luxembourg, ved
EU-Domstolen?
Kl. 19:12

Første næstformand (Karen Ellemann):
Ordføreren.
Kl. 19:12

Rosa Lund (EL):
Jamen vi er jo enige så langt, at uafhængighed er vigtigt, og at det i
øvrigt også er vigtigt, at man har et sæt rettigheder, som gælder for
os alle sammen. Det er jo noget af det, der er allervigtigst for os i
Enhedslisten, og det, som vi synes er allervigtigst ved Menneskeret‐
tighedsdomstolen. Jeg synes dog modsat hr. Morten Messerschmidt,
sådan som jeg fornemmer det, ikke, at vi har et problem med inha‐
bilitet i forhold til Menneskerettighedsdomstolen. Derfor mener jeg
simpelt hen ikke, det er nødvendigt at indføre det, som hr. Morten
Messerschmidt plæderer for i sit spørgsmål.
Kl. 19:13

Første næstformand (Karen Ellemann):
Tak til fru Rosa Lund. Der er ikke flere spørgsmål til ordføreren.
Den næste ordfører er fra Det Konservative Folkeparti, og det er hr.
Naser Khader.
Kl. 19:13

(Ordfører)
Naser Khader (KF):
Tak til hr. Morten Messerschmidt og Dansk Folkeparti for at have
indkaldt til denne forespørgsel. Det er et vigtigt emne, og det har
stor betydning for Danmark. Det er et emne, som man ikke hører så
meget om til dagligt i den offentlige danske debat. Det kunne man
egentlig godt høre lidt mere om, og derfor er det fint, at vi får den
her forespørgsel.
Da Danmark sidst havde formandskabet for Europarådet, blev
Københavnerklæringen en realitet. Efter flere års kamp var den
danske opfattelse, at Den Europæiske Menneskerettighedsdomstol
endelig blev gængs blandt vores allierede i Europa. Det var et vigtigt
skridt, og det var en erklæring, hvor vi fik italesat en række af
de problemstillinger, der er i forbindelse med Den Europæiske Men‐
neskerettighedsdomstol. Hvis Højesteret eksempelvis har anerkendt
udvisningen af en kriminel udlændinge, er der ikke behov for, at
sagen også bliver prøvet ved Den Europæiske Menneskerettigheds‐
domstol. Et godt eksempel på det, så vi her i sidste uge, nemlig i
sagen om bandelederen Shuaib Khans udvisning af Danmark. Den
dom blev stadfæstet af Den Europæiske Menneskerettighedskonven‐
tion som følge af Københavnererklæringen. Det viser, at det er et
godt skridt på vejen.
Men betyder det så, at vi er i mål, og at Den Europæiske Menne‐
skerettighedsdomstol fungerer perfekt? Nej, det gør det ikke. En alt
for dynamisk fortolkningsstil er fortsat et problem, som kan risikere
at slå revner i opfattelsen af og den store opbakning til internationale
konventioner som Den Europæiske Menneskerettighedskonvention.
Det skal vi undgå. For Den Europæiske Menneskerettighedskonven‐
tion har i den grad fortsat sin eksistensberettigelse. Derfor vil jeg
også i dag på vegne af Det Konservative Folkeparti anerkende den
kritik af Menneskerettighedsdomstolen, der bliver rejst i salen i dag
af blandt andre ordføreren for Dansk Folkeparti, herunder anerken‐
de, at der kan være problemer med de juridiske kundskaber eller
mangel på samme, der er blandt nogle af dommerne.

26

Tirsdag den 19. januar 2021 (F 26)

Det Konservative Folkeparti vil altid gerne indgå i en dialog om,
hvordan vi sikrer, at Den Europæiske Menneskerettighedsdomstol
lever op til det høje niveau, vi med rette kan forvente af domstolen.
Tak.
Kl. 19:16

Første næstformand (Karen Ellemann):
Tak til ordføreren. Der er ønske om en kort bemærkning, og det er
fra hr. Morten Messerschmidt, Dansk Folkeparti. Værsgo.
Kl. 19:16

Morten Messerschmidt (DF):
Nu holder ordføreren os jo os i dirrende spænding, i forhold til hvor
han er stillet med hensyn til vedtagelsestekster. Jeg har i hvert fald
endnu ikke hørt noget, men jeg fornemmer da forår. Det lyder da
fornuftigt, for det, hr. Naser Khader siger, minder meget om det,
jeg sagde, så derfor ville det da være dejligt, hvis ordføreren ville
tilkendegive, om Det Konservative Folkeparti så bakker op om den
vedtagelsestekst, jeg har fremført.
Kl. 19:16

Første næstformand (Karen Ellemann):
Ordføreren.
Kl. 19:16

Naser Khader (KF):
Vi bakker op om regeringens vedtagelsestekst, hvor der gøres op‐
mærksom på, at vi hele tiden skal være holde øje med det, der sker,
og være opmærksomme på, at domstolen ikke virker for dynamisk.
Jeg har godt nok læst ordførerens forslag til vedtagelse, en times
tid før vi skulle herind, og det ser fornuftigt ud, synes jeg, og vi
er enige i den kritik, der bliver fremført, i forhold til den tyrkiske
dommer, ngo'erne osv., men vi synes også, at regeringens forslag til
vedtagelse er fint nok, og det har vi støttet.
Kl. 19:17

Første næstformand (Karen Ellemann):
Hr. Morten Messerschmidt.
Kl. 19:17

Morten Messerschmidt (DF):
Det er jo kedeligt, at man vil nøjes med at leve med det, der er fint
nok, når man nu kan få det, der er bedre. Jeg håber da ikke, at hr.
Naser Khader praktiserer det i alle dele af livet – det ville da være
trist – især jo fordi han i sin ordførertale siger, at hvis Højesteret
har udvist nogen, er der ingen grund til, at Menneskerettighedsdoms‐
tolen behandler sagen. Det er jo ikke det, han får hos de røde. De
røde – også regeringen; den er også rød, selv om den nogle gange
prøver at lyde lyserød – vil fastholde, at Menneskerettighedsdomsto‐
len bliver sidste appelinstans.
Så hvorfor vil De Konservative ikke lege med os andre og prøve
at tæmme udyret nede i Strasbourg i stedet for bare som en anden
potemkinkulisse at lade som om.
Kl. 19:18

Første næstformand (Karen Ellemann):
Ordføreren.
Kl. 19:18

Naser Khader (KF):
Jeg synes, Venstres ordfører havde en pointe i, at den debat skal
tages i Europarådet. Det er vigtigt. Jeg synes også, det er fint, at vi
debatterer det her, for det er vigtigt, at vi engagerer befolkningen i
den debat.
Med hensyn til de røde, så har partierne forskellige røde farver,
og de fremsætter forskellige forslag til vedtagelse i dag, men vi er

med i regeringens forslag til vedtagelse, hvor noget af det, der bliver
nævnt, er Københavnerklæringen og det, at man skal holde øje med,
at domstolen ikke bliver for dynamisk. Det synes vi understreger og
bekræfter den dom, der blev afsagt over bandelederen i sidste uge,
nemlig at når Højesteret har udtalt sig, så skal sagen ikke videre til
Den Europæiske Menneskerettighedsdomstol.
Kl. 19:18

Første næstformand (Karen Ellemann):
Tak til hr. Naser Khader fra De Konservative. Der er ikke flere korte
bemærkninger. Den næste ordfører kommer fra Nye Borgerlige, og
det er fru Pernille Vermund.
Kl. 19:19

(Ordfører)
Pernille Vermund (NB):
Tak til DF og hr. Morten Messerschmidt for at rejse dagens debat.
Rapporten om ngo'er og dommere ved Den Europæiske Menneske‐
rettighedsdomstol 2009-2019 beskriver, hvordan en række dommere
har et mere end almindeligt forhold til en række ngo'er, der bidra‐
ger til Den Europæiske Menneskerettighedsdomstols virke. Ifølge
rapporten er der ud af de 100 faste dommere, der har tjent i denne
periode, tilsyneladende 22, der før deres valg til dommer havde
stærke forbindelser med en eller flere af syv organisationer, enten i
administration, som modtager af penge eller som betydelig og regel‐
mæssig deltager i deres aktiviteter. Undersøgelsen går dog videre
end blot at observere en forbindelse mellem ngo'er og udpegede
dommere. Undersøgelsen dokumenterer, at i 185 undersøgte tilfælde,
hvor disse syv ngo'er har interveneret i løbet af de sidste 10 år, har
der ved flere lejligheder siddet dommere i sager anlagt eller støttet af
ngo'en, som de havde samarbejdet med.
Det er selvsagt uønskeligt, at dommerne ved Den Europæiske
Menneskerettighedsdomstol forekommer at være inhabile i en ræk‐
ke tilfælde, men det grundlæggende problem med Den Europæiske
Menneskerettighedsdomstol og konventionen forekommer at ligge et
andet sted. Konventioner er lavet i en anden tid med et andet formål.
De er ikke hellige skrifter. De må tilpasses de udfordringer, vi står
med i dag. Det er ikke i Danmarks interesse at fastholde forældede
konventioner. De konventioner eller bestemmelser i internationale
aftaler, som står i vejen for at føre en eksempelvis retfærdig udlæn‐
dingepolitik, må enten opsiges eller undsiges ved at give dansk lov
fortrinsret frem for konventionen. Lovgivningen skal ikke baseres på
et dommerkorps i Strasbourg, hvor dommerne ikke er folkevalgte og
tilsyneladende ofte er inhabile. Lovgivningen skal i stedet passe til
det sted, de forhold og de erfaringer, hvor effekterne af lovgivningen
føles, og det sted er i vores situation Danmark. For det er danskerne,
der bærer konsekvenserne af de beslutninger, der træffes. Det skal
ingen dommer, inhabil eller habil, i Strasbourg trumfe.
Nye Borgerlige støtter op om den vedtagelsestekst, som hr. Mor‐
ten Messerschmidt tidligere læste op, og gør i øvrigt opmærksom på,
at man jo godt kan stemme for flere forslag til vedtagelser. Så derfor,
eftersom der er gode takter også i Venstre, Konservative og Social‐
demokratiets vedtagelsestekst, jamen så kommer vi sådan set også til
at stemme for den, men vi kommer til at bakke op om det forslag
til vedtagelse, som direkte knytter sig til forespørgselsdebatten her
i dag, og jeg vil da håbe, at andre, som måske tidligere i dag har
været på talerstolen og talt positivt om mere end en vedtagelsestekst,
kunne overveje at gå i samme retning.
Kl. 19:22

Første næstformand (Karen Ellemann):
Tak til ordføreren. Der er et par korte bemærkninger til ordføreren.
Og inden jeg giver ordet til spørgerne, vil jeg bare gøre opmærksom
på, at bliver der vedtaget en vedtagelsestekst, altså hvis der er et

Tirsdag den 19. januar 2021 (F 26)

flertal for en vedtagelsestekst, kommer de andre vedtagelsestekster
af gode grunde så ikke til afstemning.
Med det sagt er der et par korte bemærkninger til ordføreren, og
den første er fra hr. Michael Aastrup Jensen fra Venstre. Værsgo.
Kl. 19:22

Michael Aastrup Jensen (V):
Jeg kan sige på egne vegne, at jeg lover højt og helligt, at når hr.
Morten Messerschmidt rejser sagen i Europarådets Parlamentariske
Forsamling, skal jeg som medlem af Europarådets Parlamentariske
Forsamling også nok stemme for den. Så det ser jeg selvfølgelig
frem til. Vi har jo session i næste uge, så der går jeg ud fra, at hr.
Morten Messerschmidt allerede har sendt et forslag af sted til debat.
Når jeg nu tager ordet i forhold til Nye Borgerliges tale, er
det i forhold til spørgsmålet om, hvorvidt konventionen eventuelt
helt skulle afskaffes. Jeg forstår jo godt, at man ønsker at føre en
selvstændig udlændingepolitik – det er vi hundrede procent enige i –
men problemet er jo bare, at løsningen ikke er at ophæve konventio‐
nen. For hvad gør man så i forhold til lande som Rusland, i forhold
til Aserbajdsjan, i forhold til Tyrkiet, hvor du har diktatorer eller
diktatorer light, som ønsker at undertrykke befolkningen og er ham‐
rende ligeglade med lov og orden? Hvis ikke de har konventionerne,
hvis ikke de har domstolen, så har de her borgere jo ingenting –
de borgere, som ønsker at bekæmpe de her tyranniske ledere. Kan
ordføreren ikke godt se et lille problem i forhold til det?
Kl. 19:23

Første næstformand (Karen Ellemann):
Ordføreren.

27

Så derfor er situationen jo den, at hvis ikke vi får en eller anden
form for lov og orden og en form for stabilitet, er alternativet ustabi‐
litet og det, der er det modsatte af lov og orden.
Kl. 19:25

Første næstformand (Karen Ellemann):
Ordføreren.
Kl. 19:25

Pernille Vermund (NB):
Selv om jeg har høje tanker om mig selv og jeg elsker, at Danmark
også har høje tanker om Danmark, er jeg ikke typen, der går rundt
og betragter mig selv som det store dyr på savannen eller tænker:
Hør, hvor vi gungrer. Og jeg er altså af den klare overbevisning, at
hvis Danmark sætter foden ned og siger, at vi ikke vil acceptere, at
kriminelle udlændinge får lov til at blive i Danmark på bekostning
af danskernes frihed og tryghed, og at vi derfor skriver ind i dansk
udlændingelovgivning, at den har forrang i beslutningerne dér, så
har det ingen som helst indflydelse på, om Putin gør det ene eller
det andet. Jeg tror vitterlig ikke, at man skal hæve sig selv op på et
niveau, hvor man har den selvforståelse, at Putin retter ind og bliver
et yderst diplomatisk og demokratisk menneske, bare fordi man selv
er det.
Kl. 19:26

Første næstformand (Karen Ellemann):
Den næste korte bemærkning er til hr. Morten Messerschmidt,
Dansk Folkeparti. Værsgo.
Kl. 19:26

Kl. 19:23

Kl. 19:24

Morten Messerschmidt (DF):
Ja, man kunne jo også, når nu vi befinder os med hr. Michael Aa‐
strup Jensen i sofisternes kongerige, forestille sig den tanke, at det at
gøre menneskerettighedskonventionen til noget, der ikke var til for‐
svar for terrorister og kriminelle udlændinge, måske ville inspirere
hr. Putin og andre til så rent faktisk at følge den.
Det, jeg dog kunne tænke mig at spørge fru Pernille Vermund
om, er, hvorfor det kun skal være på udlændingeområdet. Altså,
hvad er begrundelsen for, at Menneskerettighedsdomstolen skal have
en holdning til regler om rugemødre i Danmark eller til, hvilke
processuelle regler der skal gælde for folk, der ikke vil oplyse deres
navn i en bus, hvor de ikke har købt billet? Det er jo alle mulige
sager. Hvorfor dér? Hvorfor kun udlændingeområdet? Hvorfor ikke
en gang for alle sige: Dette høje Ting, vores Højesteret, vi har igen‐
nem 800 år udviklet det mest velfungerende retssamfund i verden,
hvorfor har vi brug for en domstol med bulgarere og aserbajdsjanere
og russere og andre gode folk til at fortælle os, hvordan vi skal
indrette vores land?

Kl. 19:24

Første næstformand (Karen Ellemann):
Ordføreren.

Pernille Vermund (NB):
Jo, men der er to svar på det spørgsmål. Det ene svar handler om,
hvad vi gør i forhold til andre lande, og det er mit klare indtryk,
at de lande, som også bliver nævnt her, i virkeligheden er fløjtende
ligeglade med, hvad andre siger. Så vi skal naturligvis ikke ødelægge
vores land af hensyn til andre lande, som vi overhovedet ikke bryder
os om, og som vi meget gerne vil være fri for at være en del af.
I forhold til den aktuelle konvention – når jeg taler om konventi‐
oner, er det jo konventioner i det hele taget, og her der det altså
menneskerettighedskonventionen – er det ikke sådan, at Nye Borger‐
lige har et mål om at skulle udtræde af den. Men vi har et mål om,
at dansk lov, særlig med hensyn til udlændingepolitikken, skal have
forrang i de afgørelser, der træffes, når vi taler om bl.a. udvisning af
kriminelle udlændinge, fordi det er vores klare overbevisning, at vi
ikke vil lade hensynet til en kriminel udlændings ret til et familieliv i
Danmark stå over danskernes frihed og tryghed.
Første næstformand (Karen Ellemann):
Hr. Michael Aastrup Jensen.
Michael Aastrup Jensen (V):
Men problemet er, at det jo præcis er det, som Putin i Rusland også
gør. Dumaen i Rusland har vedtaget en lov, som simpelt hen siger,
at russisk lov står over alting. Og så er det jo, at du giver Putin
fuldstændig carte blanche til at gøre alt, hvad han har lyst til – hvis
ikke det var, fordi der heldigvis er 46 andre lande i Europarådet,
deriblandt Danmark, som siger: Den går ikke; hvis man ønsker at
være en del af international lov og orden, går den selvfølgelig ikke.
Det har Rusland så fået at vide, og det bliver de selvfølgelig nødt til
at respektere.

Kl. 19:27

Kl. 19:27

Pernille Vermund (NB):
Der kan sagtens være masser af andre områder, hvor vi siger, at
det her ikke er noget, man skal blande sig i dernede. Når det er
afgørende for os på udlændingepolitikken, er det jo i erkendelse af,
at det er dér, vi har massive udfordringer. Jeg vil sige, at dilemmaet
omkring rugemødre for mig ligger på et i forhold til udlændingepoli‐
tikken uendelig lille sted. Al respekt for de mennesker, som synes,
det er vigtigt, men for mig er det bare ikke vigtigt og afgørende for
Danmarks fremtid og for vores værdier.
I forhold til svaret til hr. Michael Aastrup Jensen er jeg fuld‐
stændig enig. Hvis man kollektivt blandt de lande, som har bakket

28

Tirsdag den 19. januar 2021 (F 26)

op om menneskerettighedskonventionen oprindeligt, siger: Det her
vil vi gerne, men vi vil ikke acceptere, at vi skal underlægges en
aktivistisk domstol, fordi det jo netop underminerer opbakningen til
konventionen, så tror jeg, vi vil stå et andet sted. Konventionens
tekst er det jo svært at være uenig i, men fordi vi har så aktivistisk
en domstol, risikerer man jo, at det underminerer opbakningen til
konventionen. Der tror jeg, vi vil stå et andet sted, hvis flere lande
satte foden ned og sagde: Nej, hertil og ikke længere. Det skal være
de mennesker, som mærker konsekvenserne af beslutningerne, der
træffes, der også får lov til at vedtage, om det er rigtigt eller forkert
for os, der bestemmer.
Kl. 19:28

Første næstformand (Karen Ellemann):
Hr. Morten Messerschmidt.
Kl. 19:28

Morten Messerschmidt (DF):
Jeg er enig med fru Pernille Vermund i, at rugemødre ikke er et
stort praktisk problem og i øvrigt noget, som Folketinget jo har
taget stilling til. Men så kunne det være andre ting. Det kunne være
ytringsfriheden. Det kunne være spørgsmålet om anerkendelse af
ægteskaber, hvor den ene part er under den seksuelle lavalder, som
er meget til debat i øjeblikket, som ikke er sådan i hjertet af udlæn‐
dingepolitikken. Det er det så blevet i Danmark, men principielt
handler det jo om anerkendelse af ægteskaber.
Altså, hvorfor er det, at en flok dommere, hvor vi ovenikøbet er
enige om – og det er jeg glad for, og tak for det – at mange af dem
er ukvalificerede, skal have myndighed på de områder? Hvorfor ikke
bare en gang for alle sige: Vi vil ud af det morads? Jeg tror, det var
hr. Henrik Sass Larsen, der på et tidspunkt fik sagt, at vi skal vikle
os ud af alle de konventioner. For mit eget vedkommende kunne jeg
ikke være mere enig.
Kl. 19:29

Første næstformand (Karen Ellemann):
Ordføreren.
Kl. 19:29

Pernille Vermund (NB):
Om vi taler om domstol eller konvention, hænger de to ting selvføl‐
gelig sammen, men jeg synes, at når man ser på ordlyden i konven‐
tionen, er det meget svært at være uenig, og rigtig meget af det er
jo også noget, som i forvejen er en del af vores grundlovssikrede
rettigheder i Danmark. Når vi så taler om domstolen, domstolens
afgørelser og aktivisme og den måde, man har inkorporeret domsto‐
lens afgørelser på i dansk lov, så har vi et problem.
Så jeg har ikke noget problem med, at vi bakker op om konven‐
tionen, og at den er ratificeret i Danmark, men jeg har et problem
med, at vi har inkorporeret afgørelserne i dansk lov. Det synes jeg vi
skal tage fat i.
Kl. 19:29

Første næstformand (Karen Ellemann):
Tak til fru Pernille Vermund. Der er ikke flere korte bemærkninger
til ordføreren. Jeg ser ikke ordføreren for Liberal Alliance være til
stede i salen. Så dermed kan jeg give ordet til justitsministeren.
Kl. 19:30

Justitsministeren (Nick Hækkerup):
Tak for det, og tak for debatten. Det er selvfølgelig i virkeligheden
lidt bedrøveligt, at vi nu, efterhånden som debatten er skredet frem
– det har været sådan ti små cyklister, ikke – er fire tilbage i salen,
uanset det her vigtige emne. Nej, nu strømmer det ind. Der har

været forskellige, der har kommenteret på de her spørgsmål om de
kritikpunkter, der er rejst. Lad mig tage fat i et par af dem.
Spørgsmålet om udpegning har ikke været centralt. Derimod er
der flere, der har peget på habilitetsspørgsmålet. Har vi en situation,
hvor der er grund til at kigge på det her? Det har jeg tilkendegivet at
jeg synes der er grund til at kigge på. Jeg har også tilkendegivet, at
jeg ikke ved, præcis hvordan det skal lade sig gøre.
Men i forhold til det med aktivisme er vi jo enige om det, som
fru Pernille Vermund får formuleret som: hertil og ikke længere. I
virkeligheden var det jo det, man forsøgte at gøre med Københavne‐
rerklæringen, bare på en mere sofistikeret måde, altså sige, at vi
bliver nødt til at have en dialog om, hvordan den her aktivisme kan
begrænses. Jeg er faktisk – der kan man så anklage mig for at være
jubeloptimist – optimistisk, i forhold til hvad det initiativ kan føre
til, på baggrund af det, som er sket nu. Men summa summarum, der
er stadig meget at arbejde med. Jeg takker for debatten og for de
konstruktive indlæg, som der har været.
Kl. 19:31

Første næstformand (Karen Ellemann):
Der er korte bemærkninger til justitsministeren. Det er hr. Morten
Messerschmidt, Dansk Folkeparti. Værsgo.
Kl. 19:32

Morten Messerschmidt (DF):
Det er ikke, fordi jeg skal prolongere unødigt. Jeg vil bare gerne
høre, hvad regeringen så aktivt agter at foretage sig. Jeg kom med
et par konkrete forslag, ovenikøbet på direkte foranledning af justits‐
ministeren, i forhold til hvad man kunne gøre for at forbedre de pro‐
cessuelle regler ved domstolen. Og hr. Jeppe Bruus var tidligere inde
på, at man måske skulle se på, om der er en sammenhæng mellem de
dommere, der dømmer meget aktivistisk, f.eks. den tidligere portugi‐
siske dommer, som var sådan helt ude på et overdrev, hr. Pinto, og
så deres baggrund. Alle den slags ting kunne jo være interessante, og
der er det vel ikke for meget efter sådan halvanden times svingom
her om Menneskerettighedsdomstolen at bede justitsministeren være
lidt konkret om, hvad vi så kan forvente fra regeringens side.
Kl. 19:32

Første næstformand (Karen Ellemann):
Ministeren.
Kl. 19:32

Justitsministeren (Nick Hækkerup):
Jamen jeg synes, at der har været rejst nogle interessante emner,
herunder jo af hr. Morten Messerschmidt selv. Bl.a. noterede jeg
mig den inspiration, man måske kunne få. Jeg noterede det, fordi
hr. Morten Messerschmidt startede med at sige, at her kan man
blive inspireret af EU-Domstolen, og så ville jeg godt nok gerne
høre, hvad det var vi var på vej at bevæge os ud i. Det viste sig
så – og det syntes jeg lød fornuftigt – at man der tilsyneladende
har en anden håndtering af habilitetsproblemer, som jo kunne være
et eksempel på, hvad man kunne gøre. Jeg synes, at det, som hr.
Jeppe Bruus sagde, om dommerne og baggrunden, og om der er
en særlig sammenhæng her, hvis det skal afdækkes, jo mere er et
forskningsprojekt af en eller anden karakter, som må kunne afdække
det. Så jeg synes sådan set, at der er åbnet for forskellige veje til at
få afdækket nogle af de problemer, som vi har været rundt om i dag.
Jeg går til det her med åbent sind, og jeg kan desværre ikke
opstille sådan en bruttoliste på nuværende tidspunkt af, hvad der er
af initiativer, der skal følge heraf.
Kl. 19:34

Første næstformand (Karen Ellemann):
Hr. Morten Messerschmidt.

Tirsdag den 19. januar 2021 (L 134)

Kl. 19:36

Kl. 19:34

Morten Messerschmidt (DF):
Det accepterer jeg selvfølgelig fuldt ud og vil bare sige, at hvis vi
kan starte med den undersøgelse, som hr. Jeppe Bruus har foreslået,
vil det være meget fint. Jeg håber ikke, vi behøver at indkalde
til en ny forespørgselsdebat for så at lave en vedtagelsestekst, der
pålægger regeringen at gøre det. Hvis vi skal sige, at vi skal være i
gang inden det her folketingsårs udgang, så ville det være dejligt.
Må jeg så bare sige, at jeg altså lader mig inspirere af alle de
domstole og de praksisser, der måtte være for at forbedre systemer‐
ne. Således har jeg altså mange gange foreslået – det ved justitsmini‐
steren – at man ved EU-Domstolen skal benytte sig af dissensmulig‐
heden, der findes ved Menneskerettighedsdomstolen, og at jeg nu
har fundet nogle inhabilitetsregler ved EU-Domstolen, som man kan
lade sig inspirere af i Strasbourg. Jamen det skal ikke holde mig
tilbage. Altså, som Mao Zedong sagde: Det er sådan set ligegyldigt,
hvilken farve katten har, bare den fanger mus. Og her er der rigtig
mange mus, men der er bare ikke så mange katte.

Første næstformand (Karen Ellemann):
Således er der ikke flere korte bemærkninger til ministeren. Tak til
justitsministeren.
Da der ikke er flere, der har bedt om ordet, er forhandlingen
sluttet.
Afstemningen om de mange fremsatte forslag til vedtagelse er udsat
indtil videre.

Kl. 19:34

Det sidste punkt på dagsordenen er:
14) 1. behandling af lovforslag nr. L 134:
Forslag til lov om epidemier m.v. (epidemiloven).
Af sundheds- og ældreministeren (Magnus Heunicke).
(Fremsættelse 22.12.2020).

Kl. 19:35

Forhandling

Første næstformand (Karen Ellemann):
Ministeren.
Justitsministeren (Nick Hækkerup):
Det var godt forsøgt, efter at vi nu har fået læst faktisk en hel
perlerække af forskellige forslag til vedtagelse op, at hr. Morten
Messerschmidt så lige prøvede her til sidst at snige ind, at regeringen
skulle påtage sig en særlig forpligtelse. Nu er det jo desværre sådan,
at når vedtagelsesteksten er formuleret, kan der ikke ændres i den,
og jeg er sikker på, at vi får lov til at diskutere det her ved en senere
lejlighed.
Kl. 19:35

Første næstformand (Karen Ellemann):
Der er ønske om en kort bemærkning til hr. Michael Aastrup Jensen,
Venstre. Værsgo.
Kl. 19:35

Michael Aastrup Jensen (V):
Tak for det. Og jeg har faktisk fuld forståelse for, at justitsministeren
ikke i dag kan fortælle, hvordan og hvorledes man vil gå videre
med arbejdet. Det eneste, jeg så prøver at hejse flaget for, er jo,
at det her kun skal gøres i samarbejde med både Ministerkomitéen,
dvs. regeringerne, men også den parlamentariske forsamling, der kan
komme med lidt erfaring i forhold til Københavnererklæringen. En
af grundene til, at Københavnerklæringen måske ikke blev helt så
skarp som det, vi ønskede, var jo, at der også var modstand fra bl.a.
visse dele af den parlamentariske forsamling i Europarådet.
Så det er bare en lille håndsrækning til et ministerium, der måske
ikke har så meget daglig gang ved Europarådets forskellige politiske
niveauer, og det er bare at huske, at samspillet også er vigtigt.
Kl. 19:36

Første næstformand (Karen Ellemann):
Ministeren.
Kl. 19:36

Justitsministeren (Nick Hækkerup):
Det synspunkt er noteret og er jo en gentagelse af det synspunkt,
som hr. Michael Aastrup Jensen også præsenterede tidligere i debat‐
ten – så jeg har taget det ned.

29

Kl. 19:37

Første næstformand (Karen Ellemann):
Forhandlingen er åbnet. Den første ordfører kommer fra Socialde‐
mokratiet, og det er hr. Rasmus Horn Langhoff.
Kl. 19:37

(Ordfører)
Rasmus Horn Langhoff (S):
Tak for det. I løbet af 2021 kan vi forhåbentlig begynde at vinke
farvel til mange af de restriktioner, vi nu i snart et år har måttet
leve med i større eller mindre grad. Samtidig ved vi alle sammen
også godt, at covid-19 desværre næppe bliver den sidste gang, vi
rammes af en voldsom pandemi herhjemme i Danmark, og næste
gang kan blive en helt anderledes form for epidemi, pandemi, som
vi skal slås med, så derfor skal vi naturligvis gøre, hvad vi kan for
at sikre, at loven også til den tid vil være brugbar for den regering
og det Folketing, som vil være her til den tid. Så vi skal altså ikke
kun tænke på den nuværende epidemi, men selvfølgelig også på
risikoen for fremtidige epidemier. Vores epidemilov skal være den
værktøjskasse, som både nuværende og fremtidige regeringer kan
gøre brug af mod en alvorlig sygdom, så vi er godt rustet.
Den her epidemi har lært os, at det er afgørende at kunne handle
hurtigt. Når smitten breder sig, skal vi være parate til at slå ned. Vi
kan også se, at danskerne over en bred kam har bakket op og fulgt
de restriktioner, som der er blevet meldt ud. Det har reddet mange
menneskeliv. Og derfor har det selvfølgelig også været vigtigt, at vi
med en ny epidemilov fortsat har mulighed for at sætte hurtigt og
effektivt ind imod smitten. For os i Socialdemokratiet har det været
vigtigt at gøre det klart, at det til syvende og sidst er politikerne,
der træffer de afgørende beslutninger, når vi taler om, hvad der er
en samfundskritisk sygdom, og om, hvilke tiltag der skal sættes i
gang for at inddæmme den. Beslutning om at nedlægge store dele
af samfundet har vidtrækkende konsekvenser for os alle sammen,
og en så central beslutning skal ikke bare ligger hos en lille gruppe
embedsmænd, den skal ligge hos folkevalgte politikere, som står til
ansvar over for befolkningen. Det sikrer vi altså også med den her
model. Så beslutningerne ligger hos politikerne, men selvfølgelig på
baggrund af sundhedsmyndighedernes anbefalinger og overvejelser,
og vi skal selvfølgelig lytte til sundhedsmyndighederne.
Derfor er det også rigtig fint, at der i det her lovforslag oprettes
Epidemikommissionen med repræsentanter for bl.a. netop sundheds‐

30

Tirsdag den 19. januar 2021 (L 134)

myndighederne. Kommissionen skal derfor i fremtiden rådgive rege‐
ringen og komme med indstillinger om nye tiltag, og indstillingerne
skal så forelægges et folketingsudvalg, som der også i lovforslaget
bliver lagt op til skal oprettes, altså et epidemiudvalg, og det skal
samtidig også offentliggøre de her anbefalinger, de kommer med,
så der altså er transparens i de anbefalinger og de beslutninger, der
bliver truffet, samtidig med at Folketinget har magten og kontrollen.
Så på den måde etablerer vi altså en god arbejdsdeling mellem poli‐
tikere og myndigheder, hvor myndigheder i Epidemikommissionen
kommer med anbefalinger og indstillinger, men hvor det er politike‐
re i regering, i Folketing og i et epidemiudvalg, der bestemmer, hvad
der skal føres ud i livet, og det giver altså den her lov en rigtig
fornuftig balance og er med til at sikre, at den også vil være brugbar
i fremtiden.
Jeg har bare lige her til sidst i talen brug for at sige noget om
tvang. Nu har noget af det, der har fyldt meget, været tvang i forbin‐
delse med vaccination, og jeg synes bare, det er vigtigt lige at udtale
heroppe fra talerstolen, at der altså ikke i den her epidemilov er tale
om nogen form for tvangsvaccination, det har der været i mange,
mange år, også i tidligere epidemilove, men det er der altså ikke i
den her nye epidemilov. Det er altså skrevet ud af den nye lov.
Det var alt herfra.
Kl. 19:41

Første næstformand (Karen Ellemann):
Tak til den socialdemokratiske ordfører. Der er par korte bemærknin‐
ger til ordføreren, og først er det fra hr. Lars Boje Mathiesen fra Nye
Borgerlige. Værsgo.
Kl. 19:42

Lars Boje Mathiesen (NB):
Tak skal du have. Et af elementerne i den nye § 28 er det, der
omhandler foranstaltninger over for en flerhed af personer, som har
befundet sig på steder med konstateret smitte. Der indfører man nu
et helt nyt begreb og en kollektivistisk straf, hvor folk kan blive
tvunget til at isolere sig selv, og de kan blive pålagt bøde herpå,
og der bruger man så udtrykket flerhed. Kunne ordføreren ikke lige
prøve at konkretisere og definere, hvad man mener med udtrykket
flerhed: Er det reelt set to personer, er det tre personer, eller hvad er
det?
Kl. 19:42

Første næstformand (Karen Ellemann):
Ordføreren.
Kl. 19:42

Rasmus Horn Langhoff (S):
Det kan være i tilfælde af – lad os sige, der har været en coronafest
eller lignende, hvor der har været udbredt smitte – at det giver rigtig
god mening, at man tester sig og isolerer sig, så man altså ikke bare
rammer sig selv med den smitte her, men endnu værre bringer smit‐
ten videre til andre og måske endda også til sårbare personer. I langt
de fleste tilfælde løses det her jo med sund fornuft ad frivillighedens
vej, men der kan være tilfælde, hvor det ikke er nok, og i de tilfælde
er det så, at en regering engang ude i fremtiden skal spørge det
her epidemiudvalg, altså Folketingets epidemiudvalg, om man kan
få opbakning til, at man kan kræve, at den her gruppe mennesker
eksempelvis skal tvangstestes og i særlige tilfælde tvangsisoleres, og
hvis Folketingets flertal bakker op, er der mulighed for det.
Kl. 19:43

Første næstformand (Karen Ellemann):
Hr. Lars Boje Mathiesen.

Kl. 19:43

Lars Boje Mathiesen (NB):
Som der står i § 28, kan sundheds- og ældreministeren fastsætte
regler om, at man kan gøre det, altså sundheds- og ældreministeren
kan fremsætte de her regler omkring det. Jeg kunne godt tænke mig
også at spørge ind til, hvor det så gælder, for her er det jo ikke et
krav, at du har været i nærheden af den person, som er smittet, altså
som en bruger via smitteappen eller noget andet; du skal bare have
været til samme begivenhed. Og det behøver jo ikke engang at være
en begivenhed. Det kan også være, hvis det er en medarbejder i en
virksomhed, at man så kan kræve hele virksomheden lukket, og at
folk skal gå hjem, som kan have katastrofal økonomisk betydning
for den virksomhed. Det kan også gælde, hvis det er en kunde i
Bilka og hele Bilka derfor skal lukke ned og alle kunder i Bilka
derfor også skal tvangsisoleres.
Det er jo et nybrud og en kollektivistisk måde at se tingene på,
og jeg kunne godt tænke mig at spørge ordføreren, om han ikke ser
nogle bekymringer i den måde at lave lovgivning på.
Kl. 19:44

Første næstformand (Karen Ellemann):
Ordføreren.
Kl. 19:44

Rasmus Horn Langhoff (S):
Nej, det vil jeg være ærlig og sige at jeg ikke gør. Hr. Lars Boje
Mathiesen nævner nogle tilfælde, hvor det her teoretisk kan komme
i spil, og det vil jo være meget, meget specielle begivenheder, hvor
det her overhovedet kommer på tale, og hvor det her overhovedet
er et nødvendigt redskab at tage i brug. Men i særlige situationer, i
særlig farlige situationer, er det netop, at en regering skal komme og
møde Folketingets epidemiudvalg og hente opbakning til at kunne
træffe sådanne beslutninger.
Kl. 19:45

Første næstformand (Karen Ellemann):
Den næste korte bemærkning er til hr. Morten Messerschmidt,
Dansk Folkeparti. Værsgo.
Kl. 19:45

Morten Messerschmidt (DF):
Jeg undrede mig også over, at ordføreren specifikt sagde, at der
ikke var tale om tvang her. Altså, nu kan sproget og semantikken
jo være nådige, men når vi kan læse, at lovforslagets § 22 specifikt
siger, at politiet skal bistå myndighederne med at gennemtvinge de
afgørelser, som Styrelsen for Patientsikkerhed har truffet, herunder
altså at enkeltpersoner skal lade sig undersøge, indlægge, isolere,
behandle, teste, rense osv. osv., hvad er der så i det, der kan få hr.
Rasmus Horn Langhoff til at sige: Det er ikke tvang?
Altså, hvad er forskellen på, at politiet må anvende sit magtmo‐
nopol på at gennemtvinge de påbud, styrelsen har, og tvang? Hvad er
det for en mellemvej, som man ikke krydser her, ifølge hr. Rasmus
Horn Langhoff?
Kl. 19:46

Første næstformand (Karen Ellemann):
Ordføreren.
Kl. 19:46

Rasmus Horn Langhoff (S):
Det, jeg gjorde opmærksom på i min ordførertale, er, at der ikke er
tale om tvangsvaccination. Det er der i den nuværende lovgivning,
og det var der i tidligere epidemilovgivninger, men det er der ikke
i det nuværende lovforslag, som er fremsat her, og som vi førstebe‐
handler her i dag; der er ikke mulighed for tvangsvaccination. Men

Tirsdag den 19. januar 2021 (L 134)

det, der er mulighed for, er jo netop, som Dansk Folkeparti slog på
tromme for her for bare et par måneder siden – og nu kan jeg så
forstå, at partiet af en eller anden årsag og uden argumentation har
skiftet holdning – at man eksempelvis kan kræve, at folk, der har
været udsat for smitterisiko, skal isolere sig; det kan de blive tvunget
til. Det var Dansk Folkepartis politik tilbage i august. Jeg kunne
forstå, at man tilmed skulle have fodlænke på, men det har partiet så
– vupti – skiftet holdning til i dag.
Kl. 19:47

Første næstformand (Karen Ellemann):
Hr. Morten Messerschmidt.

Kl. 19:49

Rasmus Horn Langhoff (S):
Om administrative afgørelser kan underlægges parlamentarisk kon‐
trol? Jeg må simpelt hen bede fru Susanne Zimmer om at uddybe
eller forklare det lidt mere nærmere og komme med et par eksempler
på det. Så vil jeg gerne svare så godt, jeg kan.
Kl. 19:49

Første næstformand (Karen Ellemann):
Fru Susanne Zimmer.
Kl. 19:49

Kl. 19:47

Morten Messerschmidt (DF):
Så der er tvang i loven. Det, ordføreren mente, var, at det er specifikt
i forhold til vaccinationen, at der ikke er nogen tvang, for ellers er
der tvang i massevis. Det er jo godt at få etableret, og det er også
godt at få ført til protokols.
Så er der den garanti, som ordføreren er inde på, i forhold til
det parlamentariske, altså det, at et parlamentarisk flertal kan sige
god for bestemte indgreb, hvis den tid måtte opstå om måske 10
år, 15 år eller senere. Der vil jeg så bare spørge: Hvordan synes hr.
Rasmus Horn Langhoff at parlamentarismen har fungeret det seneste
år? Synes han, at regeringen har været god til at inddrage Folketinget
i selv de drastiske beslutninger, eller kunne man måske sætte andre
ord på den regeringsførelse, vi har oplevet?
Kl. 19:47

Første næstformand (Karen Ellemann):
Ordføreren.
Kl. 19:47

Rasmus Horn Langhoff (S):
Jeg synes, at parlamentarismen har fungeret rigtig godt under enormt
svære omstændigheder – med opbakning fra Folketinget. Det er jo
sådan, at der ikke er nogen regering, som kan være regering, hvis der
et folketingsflertal imod den.
I forhold til det første, som hr. Morten Messerschmidt nævner,
er det jo naturligvis – undskyld udtrykket – en omgang sludder at
sige, at der er masser af tvang her og der og alle vegne. Det passer
jo ikke. Der er mulighed for, at man kan tvangstestes ved særlige
lejligheder, og der er mulighed for, at man kan tvangsisoleres ved
særlige lejligheder, hvis et folketingsflertal tillader det. Der er ikke
tale om, at man kan kræve fodlænke, som Dansk Folkeparti har
forslået. Det er der ikke med det her forslag, men der er mulighed
for, at man kan bede folk om at blive hjemme, og hvis ikke de kan
finde ud af det, så kan man i særlige situationer kræve det – ikke
med fodlænke, men uden.
Kl. 19:48

Første næstformand (Karen Ellemann):
Tak. Den næste korte bemærkning er til fru Susanne Zimmer. Værs‐
go.
Kl. 19:48

Susanne Zimmer (UFG):
Tak, og tak til ordføreren for talen. Jeg nåede at læse nogle af
høringssvarene. Der var bl.a. et fra SIND, hvor de efterlyser, at
administrative afgørelser også kan underlægges parlamentarisk kon‐
trol. Hvad siger ordføreren til det?
Kl. 19:49

Første næstformand (Karen Ellemann):
Ordføreren.

31

Susanne Zimmer (UFG):
Nu har de ikke givet eksempler, men jeg tænker, at det kan være
sådan noget, som angår de beboere, der bor på et plejehjem og har
deres egen bolig der, og hvor man lukker plejehjemmet. Nej, jeg kan
ikke lige komme med nogle rigtig gode eksempler, men ville der væ‐
re en villighed til at gå ind og se på det høringssvar? For jeg synes,
at det, idet jeg læser det, lyder meget fornuftigt, at der kan være
nogle indgribende administrative ting, hvor man overlader magten til
Sundhedsstyrelsen i stedet for til regeringen. Altså, flytter man det
op, eller flytter man det ned, og hvorhenne er den parlamentariske
kontrol så?
Kl. 19:50

Første næstformand (Karen Ellemann):
Ordføreren.
Kl. 19:50

Rasmus Horn Langhoff (S):
Jeg kan i hvert fald sige, at jeg og Socialdemokratiet er villig til at
kigge videre på det i udvalgsbehandlingen, og så må vi finde ud af,
hvad vi synes er det rigtige at gøre. Men jeg er i hvert fald villig til
at kigge videre på det.
Kl. 19:50

Første næstformand (Karen Ellemann):
Den næste korte bemærkning er til fru Liselott Blixt, Dansk Folke‐
parti. Værsgo.
Kl. 19:50

Liselott Blixt (DF):
Mange tak. Nu har vi jo hørt på larmen nede fra pladsen i rigtig lang
tid efterhånden. Det er nok slut efter i dag – måske, det ved vi ikke
helt, men det kan vi jo håbe. Jeg kunne godt tænke mig at spørge
ordføreren: Mener ordføreren, at den proces, vi har været igennem i
forbindelse med at få lavet en ny lov, har været ordentlig belyst, også
over for den befolkningsgruppe, der står og larmer ude på gaden, og
over for os som parlamentarikere, som skal være med til at beslutte
den? Det kunne jeg godt tænke mig at høre om ordføreren mener
set i lyset af den tid, vi har fået til at gennemgå, lad os bare sige
høringssvarene i dag.
Kl. 19:51

Første næstformand (Karen Ellemann):
Ordføreren.
Kl. 19:51

Rasmus Horn Langhoff (S):
Jeg tror jo, at alt det her, vi har været igennem det seneste års tid,
har været og stadig er en vanvittig svær situation for os alle sammen.
Det er det for myndighederne, det er det for alle de sundhedsperso‐
ner, der arbejder derude, det er det for regeringen, og det er det også
for os folketingsmedlemmer. Jeg er sikker på, at der er rigtig mange

32

Tirsdag den 19. januar 2021 (L 134)

ting, vi alle sammen ville gøre anderledes, hvis vi havde mulighed
for at gøre tingene anderledes. Det har vi desværre ikke.
Jeg vil sige, at det, som jeg synes er værd at bemærke, er det
endelige lovforslag her, som jeg netop synes har taget alle de bekym‐
ringer, som er kommet fra Dansk Folkeparti, som er kommet fra
en masse organisationer, og som også er kommet fra andre partier i
Folketinget, til efterretning og har imødekommet dem. Det gælder de
to primære punkter, nemlig at få tvangsvaccination ud af loven og
få øget parlamentarisk kontrol ind i loven. De to ting synes jeg er
imødekommet rigtig, rigtig flot, og det synes jeg at Dansk Folkeparti
bør anerkende, også selv om I ikke fik jeres forslag om fodlænker
med i denne omgang.
Kl. 19:52

Første næstformand (Karen Ellemann):
Fru Liselott Blixt.
Kl. 19:52

Liselott Blixt (DF):
Nu vil jeg sige, at jeg aldrig har forlangt noget om fodlænker. Jeg
tror, det var en svipser fra en person i DF. Sådan er det, og nu er
det mig, der har arbejdet med epidemiloven. Men 86 høringssvar
fik vi alle sammen kl. 14.00 i eftermiddag. Er det ikke at holde
de mennesker for nar, som har siddet og arbejdet og læst de her
dokumenter igennem, som vi så skal tage stilling til bagefter? Kan
man være det bekendt?
Kl. 19:53

Første næstformand (Karen Ellemann):
Ordføreren.
Kl. 19:53

Rasmus Horn Langhoff (S):
Det er jo derfor, det er fint, at Folketinget arbejder, som Folketin‐
get arbejder, altså at vi ikke både skal førstebehandle og behandle
ændringsforslag og vedtage lovforslaget i dag. Det giver jo netop
mulighed for, at vi kan tilkendegive vores holdninger her og så
arbejde videre og snakke med de organisationer, der skal snakkes
med, og også behandle det i udvalget og stille ændringsforslag, hvis
det er det, der er behov for, og få belyst ekstra ting, hvis der dukker
noget op i høringssvarene. Så må vi jo selvfølgelig alle sammen
inklusive regeringen gøre vores ypperste, for at vi alle sammen kan
træffe den endelige beslutning, når lovforslaget skal tredjebehandles,
på et oplyst grundlag, som vi alle sammen kan føle os trygge ved.
Kl. 19:53

Første næstformand (Karen Ellemann):
Tak til den socialdemokratiske ordfører. Der er ikke flere korte be‐
mærkninger til ordføreren, og hvis ordføreren vil gøre klar til den
næste ordfører, vil jeg være meget taknemlig. Den næste ordfører er
fra Venstre, og det er hr. Martin Geertsen. Velkommen.
Kl. 19:54

(Ordfører)
Martin Geertsen (V):
Tak for det. Siden marts måned sidste år har danskerne levet med
en situation, hvor regeringen har været udstyret med nogle ganske
gevaldige magtbeføjelser – det slutter heldigvis inden længe. Før jul
indgik et bredt flertal her i Folketinget nemlig en politisk aftale om
en ny epidemilov, og i Venstre gik vi til de forhandlinger med et
ønske om mere folkestyre, retssikkerhed og gennemsigtighed, og jeg
vil gerne takke de øvrige partier for, at vi fik, hvad vi kom efter.
Som noget meget væsentligt får vi nu som nævnt indført noget
folkestyre i den fremtidige epidemihåndtering. Det kommer til at
ske, ved at vi nedsætter et særligt folketingsudvalg, som regeringen

skal søge opbakning hos ved større indgreb og restriktioner. Det
nye udvalg skal f.eks. tage stilling til spørgsmål om indgreb i for‐
samlingsfrihed, forsamlingsstørrelser, bevægelsesfrihed, adgang til
lokaler og en hel del andet.
Vi fik også som noget nyt nu nedsat en national epidemikommis‐
sion, og kommissionen får til opgave på et rent sundhedsfagligt
grundlag at levere indstillinger til regeringen i forbindelse med en
epidemi. Med den nye nationale epidemikommission får vi noget
mere gennemsigtighed, i forhold til hvad vores sundhedsmyndighe‐
der indstiller, og indstillingerne og anbefalingerne kommer til at
være funderet på et forhåbentlig balanceret grundlag, da der også vil
være andre fagligheder – såsom økonomiske og juridiske – repræ‐
senteret i den ny kommission. Det med gennemsigtighed, proportio‐
nalitet og balance synes vi i meget høj grad har manglet i de sidste
10 måneders epidemihåndtering.
Når det så er sagt, er jeg glad for, at vi i selve den politiske stem‐
meaftale ligesom har givet hinanden håndslag på, at der på baggrund
af høringssvarene vil være mulighed for, at vi tager nogle drøftelser
af enkeltbestanddele i selve lovforslaget. Det tror jeg at der er behov
for. For når man kigger ned i selve lovforslaget, så tror jeg, at de
fleste kan blive enige om, at det jo er et rædselskabinet af forskellige
håndtag, som denne og for den sags skyld også fremtidige regeringer
kan bringe i anvendelse i en epidemisituation.
Jeg tror, det i denne sammenhæng er vigtigt at sige, at selv om vi
alle sammen jo kigger på det her lovudkast med nutidens coronabril‐
ler, og vi synes, at det hele er meget slemt lige nu, hvad det også
er, så kan ingen jo udelukke, at vi ikke for fremtiden kan komme til
at stå over for en epidemi, som er endnu mere smitsom og endnu
mere dødelig end corona. Jeg tror derfor, at der er behov for at sige
ret højt, ret klart og ret tydeligt, at det her er en epidemilov, ikke en
coronalov. Det er en lov, som også skal kunne holde til noget, der
kan risikere at være meget værre end corona
Derfor består den efter vores opfattelse vigtigste opgave i at
sikre kontrol med den til enhver tid siddende regering i forhold til
de paragraffer, der findes i den her nye epidemilov. Og der er jo
anvist flere håndtag til at sikre den kontrol i det lovudkast, vi ser
foran os nu. Vi har den parlamentariske kontrol i form af det nye
udvalg; vi har kravet om indstilling fra epidemikommissionen; vi har
solnedgangsklausuler og en række andre tidsbegrænsninger; vi har
den nye klageinstans; og vi har domstolsprøvelse. Jeg tror, der behov
for, minister, at vi får en drøftelse af, om alle paragraffer i det, vi ser
foran os nu, nu også er godt nok under kontrol, om de er hegnet godt
nok ind.
Uden at min liste på nogen måde er udtømmende, skal jeg bare
pege på et par ting, som vi gerne vil drøfte om vi ikke burde give
en ekstra indhegning. Det gælder f.eks. de meget individorienterede
restriktioner med hensyn til isolation, behandling og indlæggelse.
Jeg synes, vi bliver nødt til at have en drøftelse af, om ikke vi
skal give de her paragraffer en ekstra indhegning sundhedsfagligt
og parlamentarisk. Samtidig synes vi også, at der er behov for at
kigge nærmere på de paragraffer, der relaterer sig til et påbud om, at
grupper i en given situation skal lade sig isolere og/eller undersøge.
Jeg tror, der er behov for, at vi tager endnu en runde om muligheden
for håndhævelse og sanktioner i forhold til disse specifikke reakti‐
onsmuligheder. Jeg synes, det er lidt uklart i det, vi har liggende
foran os.
Som nævnt er de her eksempler ikke en udtømmende liste over
de udfordringer, vi stadig ser i nærværende udkast til en ny epidemi‐
lov; det er udfordringer blandt en del andre, som jeg synes at vi i
samme konstruktive ånd, som aftalen blev til i lige her før jul, skal
forsøge at løse i fællesskab. Tak for det.

Tirsdag den 19. januar 2021 (L 134)

Kl. 20:01

Kl. 19:59

Første næstformand (Karen Ellemann):
Tak til ordføreren. Der er en række korte bemærkninger til ordføre‐
ren. Først er det fru Liselott Blixt, Dansk Folkeparti. Værsgo.
Kl. 19:59

Liselott Blixt (DF):
Mange tak. Jamen det er jo rigtigt, at Venstre har tordnet mod rege‐
ringens egenrådighed. Bliver det bedre efter den her lov? Altså, når
vi når den 1. marts og den her træder i kraft, så kan regeringen
sammen med de røde partier have flertal og sætte Venstre og andre
borgerlige partier uden for døren. Er det det, som Venstre er så glad
for, altså at nu kan de endelig få lov til at være en del af det, at
vi lytter til borgerne, og at vi får mere end bare et parlamentarisk
flertal? Er Venstre virkelig tilfreds med det?

Martin Geertsen (V):
Men sådan er politik jo, vil jeg sige til fru Liselott Blixt. Altså, det
ved fru Liselott Blixt også, altså det der med at blive sat uden for
indflydelse. Jeg har selv stort set kun været i Folketinget, mens jeg
har siddet i opposition, så det er jo sådan set velkendt – altså, sådan
er det jo, må man bare sige.
Så er jeg i øvrigt enig i det der med, at processen har været helt
tåbelig, og det tror jeg også vi har haft nogle diskussioner om her
i Folketingssalen flere gange; men det er altså, fordi jeg synes, at
regeringen var meget langsommelig i forhold til at efterkomme det
ønske, som et flertal i Folketinget jo rent faktisk havde, om at lave
en ny epidemilov. Og det synes jeg måske ikke er rimeligt at klandre
Venstre for.
Kl. 20:02

Kl. 19:59

Første næstformand (Karen Ellemann):
Ordføreren.
Kl. 19:59

Martin Geertsen (V):
Der vil jeg sige til fru Liselott Blixt, at det her er langt bedre end
den situation, vi ser i dag – langt bedre! Vi får noget gennemsigtig‐
hed i forhold til, hvad det er for nogle indstillinger, der kommer
fra sundhedsmyndighederne. Altså, jeg kan simpelt hen ikke kende
forskel på ministeren og Søren Brostrøm, eller rettere sagt: Jeg ved
ikke, hvad forskellen er. Men det bliver klarlagt, når vi får en epide‐
mikommission, hvor der indstilling fra epidemikommissionen med
referat og alt mulig andet – der er gennemsigtighed.
Så får vi jo en institution her i Folketinget, nemlig et folketings‐
udvalg, hvor fru Liselott Blixt forhåbentlig vil gøre mig den ære at
være med, og hvor vi jo rent faktisk skal sidde og sanktionere det,
der kommer fra regeringen. Jeg synes, vi skal diskutere, om der ikke
er mere, der skal sanktioneres af det her udvalg. Det må vi jo tage en
drøftelse af blandt de partier, som har haft lyst til at være med i den
her aftale.
Men jeg synes, at det her er langt bedre. Det er langt bedre
parlamentarisk, det er meget mere gennemsigtigt end det her skud‐
dermudder, vi har set igennem de sidste 10 måneder – langt bedre!
Kl. 20:00

Første næstformand (Karen Ellemann):
Fru Liselott Blixt.

Første næstformand (Karen Ellemann):
Den næste korte bemærkning er til hr. Morten Messerschmidt,
Dansk Folkeparti. Værsgo.
Kl. 20:02

Morten Messerschmidt (DF):
Nu er jeg jo ikke sundhedsordfører. Jeg sidder ikke engang i Sund‐
hedsudvalget. Jeg sidder til gengæld i Folketinget og bliver mere og
mere sådan forundret over, hvad jeg hører. For igennem et år har jeg
hørt hr. Jakob Ellemann-Jensen, hr. Martin Geertsen og andre ærede
repræsentanter fra partiet Venstre brokke sig over den manglende
inddragelse. Og nu laves der så en lov, hvor man er en del af forliget,
og hvor man cementerer, at regeringen blot ved at konsultere sit
venstreorienterede parlamentariske bagland kan gøre, hvad den vil.
Altså, jeg har forstået så meget, at vi i Dansk Folkeparti har
foreslået, at man skulle forpligte regeringen til at udvide kredsen,
måske til to tredjedele af Folketinget – noget i den stil – sådan at
man i hvert fald havde en reel mulighed for at blive hørt. Og det
var noget af det, jeg hørte og forstod, at Venstre gerne ville i det
forgangne år. Så hvor i alverden er det, vi ser forbedringen nu? Det
her er jo bare en kodificering af alt det, som Venstre har brugt et år
på at kritisere.
Kl. 20:03

Første næstformand (Karen Ellemann):
Ordføreren.
Kl. 20:03

Kl. 20:00

Liselott Blixt (DF):
Jamen jeg giver ordføreren ret i, at lovforslaget her er langt bedre,
men det er ikke godt nok. Det er simpelt hen ikke godt nok, for der
har ikke været den tid, der skulle være, til at arbejde med det. Og det
tror jeg da at hr. Martin Geertsen vil give mig ret i. Derfor forstår
jeg ikke, at man kan være tilfreds, for man ved ikke, hvordan det
udvalg kommer til at arbejde, hvilken information der sker, hvis nu
regeringen bare lige danner sit flertal med sine støtter; den kan jo
altid give noget med den ene hånd og hjælpe med den anden hånd.
Og så sætter den de borgerlige kræfter og Martin Geertsen uden for
døren.
Kl. 20:01

Første næstformand (Karen Ellemann):
Ordføreren.

33

Martin Geertsen (V):
Nej, det er simpelt hen ikke rigtigt. Det er simpelt hen ikke rigtigt,
hr. Morten Messerschmidt. For nu får man jo en mulighed for po‐
sitivt eller negativt at sanktionere de forskellige indstillinger, der
kommer fra regeringen i folketingsudvalget. Det kan være, at hr.
Morten Messerschmidt er ekspert i den d'Hondtske metode, men der
kommer til at være 21 mennesker i det her nye folketingsudvalg.
Jeg ved ikke, om hr. Peder Hvelplund ligner en mand, der er ekspert
i sådan noget her. Jeg er ret sikker på, at Dansk Folkeparti også
bliver repræsenteret i det her nye udvalg og kan gøre sin indflydelse
gældende der. Og det er altså et udvalg, som kommer til at sank‐
tionere. Efter indstillinger fra epidemikommissionen kommer der
forslag over til regeringen, som man så sanktionerer i det her nye
folketingsudvalg. Det er altså en institution, som er lysår bedre end
en regering, som bare kan køre derudad uden på nogen måder at
skulle konsultere nogen som helst – i øvrigt ikke engang deres eget
parlamentariske bagland.

34

Tirsdag den 19. januar 2021 (L 134)

Kl. 20:04

Første næstformand (Karen Ellemann):
Hr. Morten Messerschmidt.
Kl. 20:04

Morten Messerschmidt (DF):
Jamen jeg er ikke i tvivl om, at det er bedre. Spørgsmålet er, hvad
det er bedre end. Altså, som jeg husker det, støttede Venstre jo også
den epidemilov, der gælder i dag, som vel snart har 1 års fødselsdag.
Det gjorde vi også i Dansk Folkeparti. Jeg troede, vi var enige om
at være blevet skuffede og om ikke helt at opleve, at den tillid, som
vi viste regeringen dér, var blevet imødekommet. Hvordan kan det
så være, at Venstre på den her sag lige pludselig har så klippefast en
tillid til, at den måde, man sammensætter udvalget på, vil gøre hele
det års erfaringer, hvor regeringen har kørt med en metode, der ville
gøre Estrup misundelig, til skamme?
Kl. 20:04

Første næstformand (Karen Ellemann):
Ordføreren.
Kl. 20:04

Martin Geertsen (V):
Nu vil jeg sige til hr. Morten Messerschmidt: Jeg har simpelt hen
ikke hørt, hvad det er for en parlamentarisk institutionel opbygning,
som Dansk Folkeparti har foreslået som alternativ til det, vi ser i det
lovudkast, vi ser foran os nu. Det har jeg simpelt hen bare ikke hørt.
Men jeg vil enormt gerne drøfte med hr. Morten Messerschmidt,
hvad det skulle være for en model. Det, jeg kan se, er, at Dansk
Folkeparti bliver repræsenteret i det her nye udvalg, og det er jo
som sagt en langt bedre institutionel opbygning end det, vi har været
vidne til hidtil, hvor regeringen bare har kunnet køre derudad uden at
konsultere nogen som helst, herunder hverken Dansk Folkeparti eller
Venstre.
Kl. 20:05

Første næstformand (Karen Ellemann):
Den næste korte bemærkning er fra hr. Lars Boje Mathiesen, Nye
Borgerlige. Værsgo.
Kl. 20:05

Lars Boje Mathiesen (NB):
Jeg kan forstå, at Venstre fik, hvad de kom efter i forhandlingerne,
og derfor er med i den her aftale. Der er jo nogle, som ikke fik
noget, og det er erhvervslivet. De er slet ikke med. Der bliver nedsat
et udvalg, et kommissorium, der skal kigge på det. Og hvis vi skal
oversætte det fra christiansborgsk til dansk, så betyder det at sparke
det til hjørne – og så håber vi på, at det går væk af sig selv. Men
det gør det ikke; erhvervslivet står stadig væk derude i en krise.
Og jeg kunne godt tænke mig at spørge ordføreren: Hvordan kan
Venstre være med i en aftale om at lave en ny epidemilov, hvor man
ikke har sikret erhvervslivet nogle rettigheder? De kommer til at stå
fuldstændig uden.
Kl. 20:06

Første næstformand (Karen Ellemann):
Ordføreren.
Kl. 20:06

Martin Geertsen (V):
Jeg synes, at det var enormt vigtigt, at vi fik lavet en epidemilov
hurtigt, så vi kom af med den situation, som vi har set de sidste 12
måneder, med at regeringen bare kunne køre derudad uden at spørge
nogen som helst. Jeg er jo enig med hr. Lars Boje Mathiesen i, at
erhvervslivet har halset efter den restriktionspolitik, som regeringen

har lavet. Og noget af det, som jeg i hvert fald forestiller mig – ud
over alt det handson økonomiske omkring hjælpepakker, som man
skal tage stilling til i sådan et udvalgsarbejde – er jo også, at man
forhåbentlig kommer frem til et resultat, der går på, at restriktioner
og økonomiske hjælpepakker fremadrettet altså er noget, der følges
ad.
Kl. 20:07

Første næstformand (Karen Ellemann):
Hr. Lars Boje Mathiesen.
Kl. 20:07

Lars Boje Mathiesen (NB):
Ja, det er fint, men det gør det bare ikke, for det er ikke med i
loven. Og det er den lov, man stemmer igennem, som så fratager
erhvervslivet enhver rettighed, som de faktisk havde med § 27, som
bliver fjernet. Og når man så kigger på det, kunne jeg godt tænke
mig lige at drage lidt opmærksomhed på en ting. Nu nævner man
det her udvalg. Vi har fra Nye Borgerliges side foreslået, at samtlige
partier er sikret repræsentation i det her udvalg – et helt konkret
forslag. Vil Venstre støtte sådan et ændringsforslag, for sådan som
jeg har forstået det i forhold til den metode, kan der faktisk være
tilfælde, hvor det ikke er samtlige partier, der bliver repræsenteret,
hvis man bruger d'Hondts metode. Men kunne Venstre støtte, at vi så
i hvert fald får undersøgt, om man sikrer, at det er samtlige partier,
der altid vil være repræsenteret i det her udvalg?
Kl. 20:07

Første næstformand (Karen Ellemann):
Ordføreren.
Kl. 20:07

Martin Geertsen (V):
Jamen jeg er sådan set med på at undersøge alt muligt. Der er lavet
en aftale, og jeg går ud fra, at hr. Lars Boje Mathiesen sigter til
det 21-mandsudvalg, altså det politiske udvalg i Folketinget, når han
taler om udvalg. Og jeg er sådan set med på at undersøge alt muligt.
Der er lavet en politisk aftale, hvor der står, at der skal være 21
medlemmer af det udvalg, og det er sådan set en aftale, vi står ved.
Kl. 20:08

Første næstformand (Karen Ellemann):
Tak til Venstres ordfører. Der er ikke flere korte bemærkninger til
ordføreren. Vil ordføreren være venlig lige at tage en våd serviet og
gøre klar til næste taler?
Tak for, at ordføreren gør talerstolen klar til, at Dansk Folkepar‐
tis sundhedsordfører, fru Liselott Blixt, kan komme til talerstolen.
Velkommen.
Kl. 20:08

(Ordfører)
Liselott Blixt (DF):
Tak. I Dansk Folkeparti ser vi igen med bekymring på, at vi får
en ny epidemilov, som ikke har fået den nødvendige behandling.
Den epidemilov, som fungerer nu, besluttede vi jo den 12. marts,
og der gik ikke ret mange måneder, før et flertal af Folketingets
partier blev enige om, at den var forkert strikket sammen, kan man
sige, og derfor sagde vi til ministeren, at nu ville vi tage magten fra
ministeren. Jeg tror, alle kan huske det, men der gik altså næsten et
halvt år, før vi begyndte at få noget at vide af ministeren. Jeg tror,
jeg har været til to møder sammen med Peter Skaarup af en halv
times varighed om, hvad vi ønskede.
Vi husker også, da ministeren havde indkaldt sine støttepartier
til møde, hvor de borgerlige partier ikke var med, for at diskutere
epidemilov, og hvor vi så blev inviteret til sidst og fremlagt en plan

Tirsdag den 19. januar 2021 (L 134)

for, hvad den nye epidemilov kunne indeholde. Selvfølgelig var der
lyttet til en del; det tror jeg også man var nødt til. Det var netop,
som den socialdemokratiske ordfører tidligere sagde heroppe fra,
med hensyn til tvangsvaccinerne, og det var, at der skulle være en
parlamentarisk styring. Men jeg må også sige, at da vi sad og talte
om, hvilket slags udvalg det skulle være, kom Dansk Folkeparti
med et andet forslag, som ingen støttede op om. Jeg hører så lige
Nye Borgerliges ordfører nævne det samme: at alle partier kunne
være repræsenteret, at man kunne sidde en fra hvert parti eller i det
mindste to tredjedele af Folketinget på en eller anden måde, så der
var et bredere parlamentarisk grundlag end blot et simpelt flertal.
Men det blev hældt ned ad brættet, og det er en af de store grunde til,
at vi i hvert fald ikke vil være med. Altså, processen i det hele har
været, som jeg tidligere sagde, at vi fik 86 høringssvar, og det fik vi
alle her kl. 14.00 i dag. Vi fik nogle kl. 00.30 i nat; der sov jeg, men
jeg fik læst nogle af dem her til formiddag. Det mener jeg ikke er en
ordentlig måde at arbejde på.
Samtidig bliver vi ikke informeret om nogle af de ting, der sker.
Jeg kan sige, at i sidste uge kom der en bekendtgørelse. Den blev
igangsat, og den handler netop om de dele, som borgerne har svært
ved at forholde sig til. Det er bekendtgørelse nr. 36 af 13. januar
2021, som omhandler smitteopsporing, undersøgelse, indlæggelse
eller isolation og tvangsmæssig behandling i medfør af lov om for‐
anstaltninger mod smitsomme og andre overførbare sygdomme i
forbindelse med håndtering af coronavirus. Der har jeg rigtig mange
spørgsmål at stille til ministeren, for der er jo en række bekendtgø‐
relser. Nu trådte den her i kraft i sidste uge, uden at vi fik påmindelse
om det eller besked om, hvornår den løber ud. Kører den videre, når
den her epidemilov træder i kraft? Det synes vi er bekymrende, altså
at man faktisk bare igangsætter det, uden at vi får noget at vide. Det
kan jo så godt være, at aftalepartierne bag epidemiloven ved det: om
alle de bekendtgørelser, som faktisk skal besluttes igen, bare bliver
genfremsat, og så undgår man den nye epidemilov.
I forhold til selve lovforslaget har det jo hele tiden lydt, som vi
også har spurgt ind til, at tvang er væk – for det er også tvangsdelen
– i en del af det. Ja, vi vil også have, at nogle skal gå i isolation,
og vi vil også have, at der er nogle, der skal testes, hvis ikke de
går i isolation, men det er jo mere end det. Altså, når vi så læser i
forslaget til epidemiloven, er tvang jo erstattet med påbud, og påbud
er det samme, og der skal man altså kunne lade en person indlægge
og behandle, og det synes vi da er et drastisk skridt, for hvad er
behandle? Hvor står der i lovforslaget, hvad behandle er for den
enkelte person – hvor man med politiets hjælp kan indlægge en
person og behandle vedkommende?
Det er nogle af de ting, som vi mener vi skal have nogle svar
på, når vi kommer til andenbehandlingen. Samtidig er der andre ting,
som vi mener man burde have kigget på, f.eks. erstatningen. Man
siger i forslaget til epidemiloven, at man nedsætter et udvalg, men
der er ikke nogen, der ved, hvad det omhandler. Jeg nåede lige at
læse nogle af de høringssvar, der var fra Dansk Erhverv, HORESTA
osv., der simpelt hen savner svar på, hvad der skal ske, når det her
træder i kraft. Det har de ikke fået svar på. Jeg har heldigvis også
set høringssvar fra Alzheimerforeningen og Ældre Sagen, for dem
har de sendt direkte til os; så er man nemlig heldig, for så har man
tid til at læse det igennem. De savner svar på det grundlæggende i,
at man kan bestemme over den enkeltes egen bolig på et plejehjem.
Det mangler de svar på. Der er også nogle, der mangler svar på,
hvad det, vi har lært af den her coronakrise, med, at man isolerer
mennesker, f.eks. de psykisk syge eller andre, der skal sidde ensom‐
me, betyder for det psykiske, mentale helbred. Det mangler der også
svar på.
Så der er rigtig mange ting, og jeg kan ikke nå at komme ind på
det hele, men stiller nogle spørgsmål. Og nej, vi kan ikke bakke op

35

om det her, for det kunne have været bedre, og vi vil ikke sige ja til
en halv løsning.
Kl. 20:15

Første næstformand (Karen Ellemann):
Tak til ordføreren for Dansk Folkeparti. Der er et par korte bemærk‐
ninger til ordføreren, og det er først hr. Peder Hvelplund fra Enheds‐
listen. Værsgo.
Kl. 20:15

Peder Hvelplund (EL):
Tak for det. Det var egentlig en enkelt ting, som fru Liselott Blixt
nævnte i sin ordførertale, og som jeg også tidligere hørte hr. Lars
Boje Mathiesen nævne, nemlig det med, at alle partier ikke er sikret
repræsentation i epidemiudvalget. Og der skal jeg bare høre, hvad
det er, fru Liselott Blixt baserer det udsagn på, for det var netop
også afgørende for Enhedslisten, og det var derfor, at vi fik ændret
det fra, som det var foreslået, at der skulle sidde 17 medlemmer i
epidemiudvalget, til, at det i stedet for skulle være 21 medlemmer,
fordi det sikrer, at der bliver repræsentation af alle partier – også
partier, der er repræsenteret med fire medlemmer i Folketinget. Det
er det, vi kender fra f.eks. Udvalget for Forretningsordenen, hvor der
er 21 medlemmer, i modsætning til f.eks. Indfødsretsudvalget, hvor
der sidder 17 medlemmer, og hvor alle partier ikke er repræsenteret.
Så hvad baserer fru Liselott Blixt den antagelse på, at lovforsla‐
get ikke skulle sikre repræsentation af alle partier?
Kl. 20:16

Første næstformand (Karen Ellemann):
Ordføreren.
Kl. 20:16

Liselott Blixt (DF):
Jeg kan ikke referere, hvad andre har sagt på et lukket møde jo, men
jeg kan sige, hvad jeg selv har sagt på et lukket møde, og det var, at
vi ønskede en anden sammensætning i gruppen. Der var selvfølgelig
forskellige kommentarer, som jeg ikke kan komme ind på, i forhold
til, hvordan man kunne repræsentere sig i et udvalg.
Kl. 20:16

Første næstformand (Karen Ellemann):
Hr. Peder Hvelplund.
Kl. 20:16

Peder Hvelplund (EL):
Jamen det, jeg spørger efter, er, hvad fru Liselott Blixt baserer det
udsagn på, at når der sidder 21 medlemmer i udvalget, så sikrer det
ikke repræsentation af alle partier – for det er den klare oplysning, vi
har fået. Det er også det, vi kender fra Udvalget for Forretningsorde‐
nen f.eks., hvor alle partier har sæde, fordi den D'Hondtske metode
sikrer, at det netop er ved 21 medlemmer, at alle partier så bliver
repræsenteret. Så hvad er det, fru Liselott Blixt baserer det udsagn
på?
Kl. 20:16

Første næstformand (Karen Ellemann):
Ordføreren.
Kl. 20:16

Liselott Blixt (DF):
Jeg baserer det på en samtale, jeg havde, da vi debatterede, hvem der
skulle sidde der, og hvem der ikke, som nogle ønskede det, skulle
sidde der, hvis der kom specielle partier ind i Folketinget. I forhold
til den d'Hondtske metode fik vi på en seddel en udregning om,
hvem der kunne sidde i udvalget, og der kunne vi jo se, hvor mange
medlemmer hvert enkelt parti kunne have siddende i udvalget.

36

Tirsdag den 19. januar 2021 (L 134)

Kl. 20:17

Første næstformand (Karen Ellemann):
Den næste korte bemærkning er til fru Kirsten Normann Andersen
fra Socialistisk Folkeparti. Værsgo.
Kl. 20:17

Kirsten Normann Andersen (SF):
Tak for det. Jeg troede ellers, jeg havde deltaget i alle møder, men
der må være et, jeg har glippet, kan jeg høre, men det var nu egentlig
ikke derfor, jeg tog ordet. Ordføreren og jeg har diskuteret tvangs‐
behandling rigtig, rigtig mange gange i forskellige sammenhænge,
fordi det også er en del af sundhedsloven. Så jeg skal egentlig bare
høre ordføreren, om ordføreren ikke er enig i, at når det er en borger,
som er til fare for sig selv eller andre, har vi et ansvar for at gribe
ind og for også at tilbyde tvangsbehandling, hvis det er sådan, at det
kunne være nødvendigt. Nu er det jo ikke en coronalov, vi laver. Nu
er det jo en epidemilov, vi laver, og det kunne være en borger, som
var smittet med ebola, og som ikke selv var indstillet på at lade sig
isolere, men insisterer på at gå ud blandt alle andre. Hvad ville ord‐
føreren egentlig foretrække i den situation: at vi havde muligheden,
eller at det må være op til den enkelte selv at beslutte?
Kl. 20:18

Første næstformand (Karen Ellemann):
Ordføreren.
Kl. 20:18

Liselott Blixt (DF):
Vi har mange lovgivninger på sundhedsområdet over for inhabile, og
vi har en sundhedslovgivning, der gør, at man faktisk kan benytte
administrativ tvang over for mennesker, der ikke selv kan forstå
deres sygdom, eller hvad de udsætter andre for, og derigennem burde
man kunne gøre det, som fru Kirsten Normann Andersen spørger
om.
Kl. 20:18

Første næstformand (Karen Ellemann):
Fru Kirsten Normann Andersen.
Kl. 20:18

Kirsten Normann Andersen (SF):
Konkret er følgegruppen orienteret om, at tvang er benyttet i nogle
ganske, ganske få situationer, som bl.a. handler om at beskytte fysisk
sårbare borgere, som ikke selv kan holde afstand til andre, mod,
at smittede borgere med demens har insisteret på at trænge ind i
deres boliger, og der har man valgt at tilbageholde en dement borger.
Hvad ville ordføreren have foretrukket, at man havde gjort i den
situation, og giver det ikke rigtig god mening, at man netop har den
her mulighed for at sørge for, at en person ikke gør skade på andre
og sig selv?
Kl. 20:19

Første næstformand (Karen Ellemann):
Ordføreren.
Kl. 20:19

Liselott Blixt (DF):
Som jeg sagde før, mener jeg, at sundhedslovgivningen kan bruges.
For det andet står der ikke i epidemiloven, at det er inhabile borgere,
man kan bruge det over for, det er jo over for alle borgere, og det er
jo da det, der er forkert.

Kl. 20:19

Første næstformand (Karen Ellemann):
Tak til Dansk Folkepartis ordfører. Der er ikke flere korte bemærk‐
ninger til ordføreren. Den næste ordfører er fra Det Radikale Venst‐
re, og det er hr. Stinus Lindgreen. Velkommen til.
Kl. 20:19

(Ordfører)
Stinus Lindgreen (RV):
Tak for det. Nu har vi alle sammen levet under en epidemi i snart
et år, og vi har alle oplevet og oplever stadig, hvad den gældende
epidemilov kan medføre af restriktioner og begrænsninger i vores
dagligdag. Det er omfattende og indgribende, og jeg forstår godt, at
det lovforslag, vi skal til at behandle nu, vækker debat. Nu kan jeg
ikke hørt dem ude på Slotspladsen lige nu, men de har i hvert fald
gjort opmærksom på, at der er nogle, der er meget opmærksomme
på, hvad vi laver herinde i dag. Det bør man også være, for det
bliver en meget vigtig og meget indgribende lov. Men det burde også
være tydeligt, hvorfor disse skridt er taget, for hvis man kigger ud
i verden, kan vi desværre se lande, der er blevet overrumplet af coro‐
napandemien, og hvor samfundene lider alvorligt under sygelighed
og dødsfald. Det har vi langt hen ad vejen undgået i Danmark.
Så selv om det er indgribende, havde konsekvenserne ved ikke at
gribe ind været markant værre. Så der er uden tvivl behov for en epi‐
demilov. Den kommer forhåbentlig ikke i brug igen i mange, mange
år, men hvis det bliver nødvendig, skal den være klar. Jeg brugte
ved en tidligere debat billedet af, at det er ligesom en husforsikring.
Man ønsker, at den bliver liggende i skuffen, men når ulykken er
ude, er den helt nødvendig at have. Man skal også læse det med
småt, for denne lov skal holde i rigtig mange år, og den skal være
klar til det næste epidemi og ikke være målrettet den nuværende
coronaepidemi.
Jeg har ved flere lejligheder fremhævet, hvad vi i Radikale Venst‐
re sætter særlig højt, nemlig balancen mellem det helt nødvendige
sundhedsfaglige input og de politiske beslutninger, herunder åben‐
hed om indstillingerne fra Epidemikommissionen, langt bedre parla‐
mentarisk kontrol med de beslutninger, der træffes, og så skal vi
selvfølgelig sikre borgernes retssikkerhed, for der er ikke og må ikke
være en modsætning mellem folkesundhed og retsstat.
Det lovforslag, vi behandler nu, er markant bedre end det, der
blev lagt frem tidligere, men jeg har også advaret ministeren om, at
vi skal have tid til at læse høringssvarene igennem, som jeg ligesom
min kollega først modtog sent i går aftes, og at vi om nødvendigt må
stille de ændringsforslag, der skal til.
Men vi er kommet langt: Et epidemiudvalg, der skal føre parla‐
mentarisk kontrol med de anvendte beføjelser; en bredt funderet epi‐
demikommission, der skal komme med de faglige indstillinger; auto‐
matiske solnedgangsklausuler også på selve epidemiloven; direkte
klageadgang; automatisk domstolsprøvelse ved tvangsforanstaltnin‐
ger. Og så som noget meget vigtigt er proportionalitetsprincippet
skrevet ind, så man altid skal bruge det mindst indgribende middel
først. Det er alt sammen godt, og det var også helt altafgørende for
os i Radikale Venstre
Men jeg har også læst de bekymringer, der er blevet udtrykt
den seneste tid: Har vi sikret os sundhedsfagligt godt nok i Epidemi‐
kommissionen? Bør det ikke være Sundhedsstyrelsen, der sidder for
bordenden? Har vi sikret retssikkerheden godt nok? Er balancen rig‐
tig mellem indstillinger fra Epidemikommissionen og det politiske
niveau? Det skal vi have afklaret i den kommende tid.
Der er f.eks. sat spørgsmålstegn ved den nu omtalte § 28 om
at kunne lave indgreb over for en flerhed af personer, som det så
smukt er beskrevet. Der er flere potentielle problemer, selv om jeg
sagtens forstår hensigten med paragraffen. Der er ikke automatisk
domstolsprøvelse, og det finder jeg meget problematisk. Og hvordan

Tirsdag den 19. januar 2021 (L 134)

skal det overhovedet håndhæves, når nu man naturligvis frit kan
deltage i demonstrationer uden at registrere sig? Kan man ikke nå
præcis det samme ved at komme med anbefalinger frem for påbud,
fordi det alligevel i praksis vil ende med at blive en opfordring?
Måske er det endda bedre, fordi det viser tillid til befolkningen. Det
skal vi have afklaret i den kommende tid.
Der er også blevet udtrykt bekymring omkring balancen mellem
de sundhedsfaglige indstillinger og de politiske beslutninger, særlig
ved kategorisering af samfundskritiske sygdomme, som er det, der
aktiverer epidemiloven. Det må aldrig alene være den til enhver tid
siddende minister, der træffer den beslutning. Det er heller ikke til‐
fældet i det lovforslag, vi debatterer nu. Her skal der være parlamen‐
tarisk opbakning til at kategorisere en sygdom som samfundskritisk
og derved aktivere epidemiloven. Det mener jeg er fornuftigt, da det
har meget vidtrækkende konsekvenser og derfor også må følges af
politisk ansvar. Det må ikke alene ligge på embedsmændenes skuld‐
re. Det er en politisk beslutning på et sundhedsfagligt fundament,
men vi skal selvfølgelig sikre os, at balancen er rigtig.
Så i Radikale Venstre er vi meget positive over for de ændringer,
der indtil videre er foretaget, men vi skal have læst det hele grundigt
igennem for at se, om der skal foretages yderligere justeringer. Tak
for ordet.
Kl. 20:24

Første næstformand (Karen Ellemann):
Tak til den radikale ordfører. Der ser ikke ud til, at der er korte
bemærkninger til ordføreren, og den næste ordfører kommer fra
Socialistisk Folkeparti, og det er fru Kirsten Normann Andersen.
Kl. 20:25

(Ordfører)
Kirsten Normann Andersen (SF):
Det er sagt rigtig mange gange før, men det kan godt tåle at blive
gentaget: Ingen i det nuværende Folketing har nogensinde skænket
epidemiloven en tanke før i 2020. På mindre end et år er loven
imidlertid blevet en af de mest omdiskuterede love i mange år. Alle
borgere har på et eller andet tidspunkt forholdt sig til loven, som har
haft så stor indflydelse på vores hverdag i de seneste år på godt og
ondt.
Selvfølgelig skal vi have en epidemilov, men da vi fik den gamle
lov støvet af, var udviklingen løbet fra den. Vi manglede værnemid‐
ler, vi manglede test, vi manglede personale, som kunne tage sig
af de mest syge borgere, vi manglede sågar medicin. Men først
og fremmest havde vi brug for en plan, som tog folkesundheden
alvorligt, men som også kunne passe på vores samfund og sikre os
tryghed. Men det var en midlertidig lov, vi vedtog den 12. marts
sidste år, og vi har brug for en ny epidemilov. Og jeg vil også rigtig
gerne benytte lejligheden til at takke for et rigtig godt samarbejde
om at nå det mål. Vi skal tage det bedste med fra den gamle lov og
det bedste med fra den midlertidige lov og rette de fejl og mangler,
som et års arbejde med en epidemi har lært os.
I SF har vi været optaget af sundhed, retssikkerhed for borgerne
og parlamentarisk kontrol af Folketinget. Det er klogt at nedsætte en
epidemikommission, som sikrer repræsentation af faglige eksperter.
En epidemi er først og fremmest en sundhedskritisk tilstand, som
fordrer, at vi samler eksperter, der har styr på sundhedsvæsenet, og
at de kan varetage de opgaver, der følger med. Men også eksperter,
som ved noget om virus. Men det er også en samfundskritisk til‐
stand, hvilket fordrer eksperter, som ved noget om samfundsforhold.
Selv om jeg synes, at regeringen har udvist stort mod og handle‐
kraft og i det hele taget har håndteret den her epidemi rigtig godt,
så er det alligevel helt afgørende for SF, at vi i fremtiden sikrer den
parlamentariske kontrol med regeringens beslutninger. Det er helt af‐
gørende for menneskers tillid til sundhedsvæsenet og til samfundet,
at vi undlader at anvende tvang. En høj tillid til danske vaccinati‐

37

onsindsatser gennem tiderne hænger angiveligt sammen med, at vi
selv vælger vaccinerne til. Og faktum er, at vi aldrig har været i en
situation, hvor tvangsvaccination har været nødvendigt.
Det skal også være udgangspunktet i en fremtidig epidemilov,
og jeg er derfor rigtig glad for, at den tudsegamle bestemmelse er
skrevet ud af epidemiloven anno 2021.
Ligesom i sundhedsloven skal vi naturligvis også i epidemiloven
forholde os til, hvad der måtte gælde, hvis en borger er til fare for
sig selv eller andre, og det har også i løbet af den her epidemi været
nødvendigt at benytte tvang til eksempelvis isolation i nogle ganske
få tilfælde. I fremtiden vil tvangsbehandling i alle tilfælde og helt
automatisk blive prøvet ved en domstol.
Jeg har noteret mig kritikken af netop den del af loven, men
måske kan det også give mening at huske på, at det ikke er en
coronalov, som vi i gang med at vedtage. Ingen ville acceptere, at
en borger med eksempelvis hiv bevidst smittede andre. Ingen ville
acceptere, at en borger med ebola kunne gå frit rundt i samfundet
uden hensyn til andre.
I SF har vi også været optaget af databeskyttelse. Ny teknologi
gør, at vi kan samle rigtig mange sundhedsdata, og det er vigtigt
for os, at borgerne kan være trygge ved, at vi passer på borgernes
sundhedsdata, og at der er transparent i forhold til det.
Det har været vigtigt for os at aftale, at der skal være solned‐
gangsklausuler på bekendtgørelser i fremtiden, så borgerne også kan
se, at der lige der ude i fremtiden skal vi igen drøfte de bekendtgø‐
relser, som er truffet, og som det har været nødvendigt at træffe
undervejs.
Jeg vil lige afslutningsvis sige, at det har været svært at nå at læse
alle høringssvar. De er kommet rigtig sent, så jeg vil, ligesom andre
også har gjort, tillade mig at forbeholde mig muligheden for, at der
kan være spørgsmål og overvejelser, som vi skal tage med, og som
vi skal tænke ind, inden vi når til anden- og tredjebehandlingen.
Men som udgangspunkt er jeg rigtig godt tilfreds med, at vi er
nået hertil, at vi i dag kan førstebehandle et endeligt udkast til en
epidemilov. Tak for ordet.
Kl. 20:29

Formanden (Henrik Dam Kristensen):
Tak til ordføreren. Der er ingen korte bemærkninger, og efter en af‐
spritning – det er fint, tak skal du have – er det hr. Peder Hvelplund,
Enhedslisten. Værsgo.
Kl. 20:30

(Ordfører)
Peder Hvelplund (EL):
Tak for det. Sidst vi stod her i salen og skulle vedtage en epidemilov,
var det hasteloven, som vi vedtog den 12. marts efter en ekstremt
forceret proces og under et enormt tidspres, fordi vi stod i en fuld‐
stændig uoverskuelig og alvorlig situation. Det var nødvendigt, at
vi handlede hurtigt, og det har heldigvis også resulteret i en ret
succesfuld håndtering af hele coronakrisen, dog med nogle enkelte
skønhedsfejl.
Men det var også en lov, der overførte uhørt store beføjelser
fra Folketinget til regeringen, der fjernede den demokratiske kontrol
i en krisesituation og gav mulighed for indskrænkninger i friheds‐
rettighederne. Derfor betød det også meget for Enhedslisten at få
sikret både bevarelsen af de mest basale frihedsrettigheder og en
solnedgangsklausul. For vi skal både beskytte vores fælles sundhed
og vores fælles frihedsrettigheder. Solnedgangsklausulen er også den
konkrete anledning til, at vi står her i dag. Hasteloven udløber den 1.
marts, og det er selvfølgelig afgørende, at vi fortsat har en epidemi‐
lov til at kunne bevare kontrollen med coronavirus og i øvrigt også
med mulige fremtidige zoonoser, som vi formentlig kommer til at se
flere af.

38

Tirsdag den 19. januar 2021 (L 134)

Vi kan også konstatere, at det forslag, som vi behandler i dag, og
som er resultatet af en politisk aftale mellem de fleste af Folketingets
partier, er en væsentlig forbedring i forhold til det forslag, som rege‐
ringen lagde frem sidste år. I forhold til det forslag var der nogle helt
afgørende krav fra Enhedslisten: Vi skulle sikre en klar demokratisk
kontrol; de vidtgående bemyndigelser, som kan være nødvendige
for at bekæmpe en pandemi, skal baseres på et folketingsflertal; det
skulle sikres, at der bliver en klar og tydelig opdeling mellem de
sundhedsfaglige vurderinger og de politiske beslutninger – det skulle
med andre ord være tydeligt, hvornår det er sundhedsfagligheden,
der taler, og hvornår det er et politisk ansvar – at vi fik en begræns‐
ning på den periode, bemyndigelserne gælder, i det her tilfælde i
4 uger, i forhold til det nye forslag, så de løbende bliver taget op
til revision; at vi fik sikret en parlamentarisk repræsentation fra alle
partier i epidemiudvalget; at vi fik fjernet tvangsvaccinationerne; at
vi fik styrket retssikkerheden gennem en automatisk domstolsprøvel‐
se; at et mindsteindgrebsprincip og et proportionalitetsprincip blev
bærende elementer; og generelt at sikre større åbenhed og gennem‐
sigtighed i beslutningerne.
Jeg synes, vi er kommet rigtig langt i forhold til det udkast, vi
i dag behandler, men der er stadig væk knaster og plads til forbedrin‐
ger. Vi fik først høringssvaret sent i går aftes, og det er netop en
del af den politiske aftale, at høringssvarene kan give anledning til
ændringer. Jeg vil derfor allerede nu gøre opmærksom på elementer,
som vi kommer til at fokusere på i udvalgsbehandlingen, og der
vil givetvis komme flere, når vi får tygget os ordentligt igennem
alle høringssvarene. Det fremstår stadig væk ret uklart, hvordan
bestemmelserne i § 28 om flerhed af personer skal udmøntes og
håndhæves. Vi anerkender behovet for at kunne sikre, at borgere,
der har deltaget i en begivenhed, hvor der har været smittespredning,
efterfølgende bliver testet, men hvordan vil myndighederne doku‐
mentere, at en borger har deltaget? Er det ved et køb af en billet, et
tryk på »deltager« i en facebookbegivenhed, at andre har set en? Det
kan jo indlysende ikke være nok. Så hvordan vil et dokumentations‐
krav kunne løftes af myndighederne, og vil man overhovedet kunne
idømme nogen en straf eller i det her tilfælde en bøde? Det skal
afklares, ligesom det, hvis det skulle indføres, også bør undersøges,
om det skal følges af et krav om automatisk domstolsprøvelse. Det
må også sikres, at der i epidemikommissionen bliver en form for
forpligtigelse til at indhente bidrag fra relevante parter. Det kan være
i forhold til at sikre, at der er proportionalitet, i forhold til indgriben‐
des indvirkning på f.eks. sårbare grupper, at bekæmpe mistrivsel og
ensomhed og at styrke ånds- og kulturliv. Det kan gælde i forhold til
at inddrage relevante sundhedsfaglige erfaringer. Det vil også være
væsentligt for Enhedslisten at sikre, at der bliver en forpligtigelse til
en revision af loven, f.eks. hvert femte år. Samfundet forandrer sig,
og det gør sygdomsbilledet også. Derfor vil det være nødvendigt at
tage loven frem, f.eks. hvert femte år, og give den et gennemsyn for
at sikre, at den stadig væk er aktuel og lever op til de krav, der stilles
til en epidemilov i den kommende situation.
Afslutningsvis vil jeg sige, at vi med den her lov forhåbentlig
kan sikre, at vi aldrig nogen sinde igen kommer til at opleve en
12. marts, hvor vi under så stor hast skal vedtage en så vidtgående
lov. Samtidig vil jeg også gerne understrege, at den her lov ikke
kommer til at stå alene i forhold til at ruste os til at modstå kom‐
mende epidemier. Vi kommer også til at styrke beredskab, hygiejne,
kapacitet i sundhedsvæsen og plejesektor, forebyggelse, produktion
af værnemidler, testkapacitet og vaccineproduktion. Men overordnet
set er Enhedslisten positivt indstillet over for lovforslaget.
Kl. 20:35

Formanden (Henrik Dam Kristensen):
Der er en kort bemærkning til hr. Lars Boje Mathiesen.

Kl. 20:35

Lars Boje Mathiesen (NB):
Tak. Jeg vil gerne starte med at kvittere for, at Enhedslisten også
har fokus på § 28. Og som jeg læser det, er det ikke engang en
betingelse, at der har været smittespredning – der skal bare være
konstateret smitte på stedet. Det synes jeg også er meget, meget
graverende og meget overskridende, i forhold til hvad man burde
gøre.
Jeg kunne godt tænke mig at spørge lidt ind til den debat, vi
havde omkring de 21, og jeg anerkender til fulde, at Enhedslisten
var et af de partier, som anførte, at det skulle være 21, for så var
alle grupper sikret ved den d'Hondtske metode – sådan som jeg lige
har forstået det. Men den bekymring, vi havde i Nye Borgerlige,
når vi sagde, at vi gerne ville have, at det var samtlige partier, der
var repræsenteret, går jo på, om et parti, hvor der er et medlem, der
forlader partiet, som f.eks. Liberal Alliance har været udsat for i år,
så også ved den metode er sikret, at de ikke mister deres plads, eller
at den tilfalder nogle andre, ved at man måske er rykket over til et
andet parti – at et parti kan miste deres plads, ved at der sker nogle
forandringer i løbet af en folketingsperiode. Det var den bekymring,
jeg havde omkring det.
Kl. 20:36

Formanden (Henrik Dam Kristensen):
Ordføreren.
Kl. 20:36

Peder Hvelplund (EL):
Jeg vil gerne starte med at sige, at i forhold til § 28 tror jeg helt
bestemt, det bliver noget af det, vi skal se på. For bekymringen kan
selvfølgelig gå på, i hvilket omfang man kan dokumentere, at en
borger har deltaget i en begivenhed, hvor der har været smitte eller
smittespredning, og det skal selvfølgelig sikres.
I forhold til det med repræsentation i epidemiudvalget har det,
der har været afgørende for Enhedslisten, netop været at sikre, at
alle partigrupper er sikret repræsentationen, som det f.eks. kendes fra
Udvalget for Forretningsordenen. Der er alle partigrupper sikret re‐
præsentation, netop gennem den d'Hondtske metode. Så er det klart,
at der kan være en situation, hvor der sker spaltninger af grupper,
og hvor man kommer ned under 4 mandater, og så kan det have
betydning. Men det mener jeg er noget, vi må se på i en konkret
situation – om det er noget, der kan løses. Ellers bliver det i hvert
fald vanskeligt, hvis det er sådan, at vi skal sikre, at alle, både parti‐
grupper og løsgængere, sikres repræsentation i et folketingsudvalg.
Og derfor er vi sådan set godt tilfredse med, at vi gennem det, at vi
fik øget antallet fra 17 til 21, netop har sikret, at det i lighed med
andre udvalg, hvor det er væsentligt, at alle partier er repræsenteret,
også gør sig gældende i forhold til et epidemiudvalg.
Kl. 20:37

Formanden (Henrik Dam Kristensen):
Lars Boje Mathiesen.
Kl. 20:37

Lars Boje Mathiesen (NB):
Ja, men nu har vi jo en situation, hvor der er et parti, som står i
den situation, så det er jo ikke utænkeligt, at det kan ske igen. Og
der er jo rigtig mange mennesker, som også har stemt på nogle af
de mennesker. Jeg synes, at når man bruger en epidemilov, er det
jo, fordi det er drastiske ting, man er i gang med, og derfor er jeg
meget bekymret over, at man så undlader nogen. Så kan det godt
være, at det bliver lidt bøvlet i et udvalg, men det mener jeg godt at
folkestyret kan håndtere for at sikre, at alle mennesker føler, at de er
repræsenteret i sådan et udvalg.

Tirsdag den 19. januar 2021 (L 134)

Jeg kunne godt tænke mig at spørge ind til det med flerhed, for
det har jeg et problem med at definere. Altså, det kan vel være to
personer – det er vel også flerhed. Hvad er ordførerens opfattelse af
det ord?
Kl. 20:38

Formanden (Henrik Dam Kristensen):
Ordføreren, værsgo.
Kl. 20:38

Peder Hvelplund (EL):
Ja, og det er jo derfor, det også har været vigtigt, at hvis man skal
bruge de bemyndigelser, er det også noget, der skal igennem epide‐
miudvalget – altså, at der skal en politisk behandling til. Og der har
vi jo netop fået indskrevet i epidemiloven, at der gælder hensynet til
både proportionalitetsprincippet og mindsteindgrebsprincippet. Det
betyder, at man ikke umiddelbart kan gå til en brug af begrebet
omkring en flerhed af personer. Det skal ligesom betinges af, at der
her er tale om en begivenhed, der retfærdiggør, at man kan tage den
slags metoder i anvendelse. Og som sagt er § 28 noget af det, vi skal
have kigget nærmere på i udvalgsbehandlingen.
Kl. 20:39

Formanden (Henrik Dam Kristensen):
Hr. Martin Geertsen.
Kl. 20:39

Martin Geertsen (V):
Tak for ordførertalen. Nu har hr. Peder Hvelplund jo udviklet sig til
Venstres bedste ven i den her sammenhæng, og det skal jeg selvføl‐
gelig nok passe på med ikke at misbruge, og jeg vil gerne kvittere
for det til trods for nogle af de bemærkninger, som jeg er meget enig
i, i forhold til, hvad det er, vi skal kigge på. Jeg kunne godt tænke
mig – igen uden at misbruge hr. Peder Hvelplunds tillid – at spørge
til, om man fra Enhedslistens side også kunne være medvirkende
til at kigge på nogle af de der mere individorienteret paragrafer,
altså mere specifikt det, der handler om indlæggelse, isolation og
behandling, og om man kunne kigge på, om det også på den ene eller
anden vis skulle underlægges den parlamentariske kontrol. For som
jeg læser det, er det ikke tilfældet i udkastet nu.
Det behøver hr. Peder Hvelplund jo ikke at svare på, hvis han
ikke kan nu, men det er bare, om man kunne få en eller anden
indikation på, om det også kunne være noget, som Enhedslisten
kunne være med til at kigge på.
Kl. 20:40

Formanden (Henrik Dam Kristensen):
Ordføreren.
Kl. 20:40

Peder Hvelplund (EL):
Jamen det er det bestemt. Og jeg vil også gerne kvittere for hr.
Martin Geertsens pæne ord, selv om jeg jo ikke ved, når det er
udtrykt på den måde, om jeg så skal tage det som en tilsvining eller
en form for anerkendelse – jeg vælger nu det sidste.
Men jeg er fuldstændig enig, i forhold til at det er noget af det, vi
skal kigge på, og det er jo netop det med at finde balancen imellem
på den ene side at beskytte individets rettighed og på den anden side
også sikre hensynet til samfundet og smitteudbredelsen. Der synes
jeg, at det er helt oplagt at se på netop de restriktioner, der ligger
i forhold til de tvangsforanstaltninger, der er i forhold til individet,
altså at det også er noget af det, vi ser på, og om det er noget, der
eventuelt ville kunne flyttes ind under en paragraf, så der også er
parlamentarisk kontrol i forhold til det.

39

Jeg tænker også i forhold til § 24 om at begrænse større forsam‐
linger, altså forsamlingsloftet, at det også kan være noget af det, vi
skal ind at se på, om der skal justeres på det. Men lad os se på det i
forbindelse med udvalgsbehandlingen.
Kl. 20:41

Formanden (Henrik Dam Kristensen):
Så siger vi tak til ordføreren. Der er ikke flere korte bemærkninger.
Efter afspritning er det hr. Per Larsen, Det Konservative Folkeparti.
Kl. 20:41

(Ordfører)
Per Larsen (KF):
Tak for det, formand. Vi skal jo hurtigt behandle forslaget til ny
epidemilov, i og med at den nuværende epidemilov, også kaldet
hasteloven, udløber med udgangen af februar måned.
Vi stod på ukendt grund, da vi tilbage i marts gav regeringen
udvidede beføjelser. Vi vidste ikke så meget om covid-19, men vi
vidste, at vi skulle reagere. Det var derfor, at samtlige partier i Fol‐
ketinget gav disse udvidede beføjelser til regeringen. Men vi sagde
også klart dengang, at der skulle være en solnedgangsklausul, altså
at loven skulle ophører automatisk, og det tidspunkt nærmer vi os jo
nu. Og det er jeg glad for, for jeg mener ærlig talt ikke, at regeringen
har forvaltet de beføjelser, som vi gav den, godt nok.
Til tider har Folketinget været så dårligt inddraget i regeringens
beslutning, at det jo har skabt demokratiske udfordringer. For der
står jo ingen steder skrevet, at regeringen bare skulle nøjes med
at informere Folketinget og offentligheden, når vidtrækkende beslut‐
ninger var truffet af regeringen. Jeg mistænker ikke sundheds- og
ældreministeren så meget for at ville køre sololøb uden om Folke‐
tinget; det er sundheds- og ældreministeren alt for venlig og imøde‐
kommende til, og jeg har jo også et godt samarbejde med ministeren
i det daglige. Men det er bestemt mit indtryk, at specielt statsmini‐
steren har nydt at svinge taktstokken og bare meddele Folketingets
partier, hvad hun og regeringen har besluttet.
Der er mange eksempler, hvor det mest kendte og direkte ulov‐
lige er sagen om aflivning af samtlige landets mink. Her var magt‐
fuldkommenheden så stor, at man så stort på, om lovgivningen var
på plads. Da regeringen så blev bekendt med, at hæren, politiet og
Fødevarestyrelsen var sendt i marken uden nogen som helst form
for lovhjemmel, så undlod statsministeren at standse ulovlighederne.
Den sag er der heldigvis ved at blive taget hånd om, og den skal
jo i første omgang afdækkes i kommissionen med en dommer for
bordenden.
I forhold til dette lovforslag, vi behandler i dag, så indgik vi jo
en politisk aftale i december, hvor jeg er særlig glad for, at vi fik
ryddet ud i tvangsdelene. Samtidig er det også særlig glædeligt, at
vi nu får skrevet klart og tydeligt ind i loven, der skal være både
faglighed og demokratisk opbakning til i nogle tilfælde vidtrækken‐
de beslutninger, som den til enhver tid siddende regering kan have
behov for at træffe.
Betyder det så, at vi har dækket alle huller af i epidemiloven?
Nej, det gør det sikkert ikke. Og derfor glæder mig også til at dykke
ned i hvert og et af de høringssvar, som vi har modtaget, og som vi
fik oversendt i nat. Det arbejde går i gang nu, og det ser jeg frem til.
Tak for ordet.
Kl. 20:44

Formanden (Henrik Dam Kristensen):
Tak til ordføreren. Der er ingen korte bemærkninger. Og efter af‐
spritning er det hr. Lars Boje Mathiesen, Nye Borgerlige.

40

Tirsdag den 19. januar 2021 (L 134)

Kl. 20:45

(Ordfører)
Lars Boje Mathiesen (NB):
Vi kan lige så godt få svesken på disken. Den nye epidemilov er
både alt for vidtgående, og den indeholder et overgreb mod befolk‐
ningen, og så lader den erhvervslivet sejle deres egen sø. Den kom‐
mer efter et år, hvor vi med al tydelighed kan konstatere, at man
som Folketing og samfund skal være meget varsomme med at afgive
meget magt til en regering og enkelte personer heri. Vi burde have
lært af de fejl og udarbejdet en lov baseret på den viden, men det
fremsatte lovforslag, som det ligger her, viser, at det har man ikke,
og derfor stemmer vi selvfølgelig nej i Nye Borgerlige.
Jeg vil gerne her slå ned på et par punkter i loven, hvis taleti‐
den tillader mig det, som understreger vores modstand mod de her
unødvendige overgreb mod borgerne og den fuldstændig manglende
ansvarlighed over for erhvervslivet.
Det er f.eks. § 28, som handler om kollektivisme, og der står:
Sundheds- og ældreministeren kan fastsætte regler om, at person‐
er, som har befundet sig et bestemt sted, deltaget i en forsamling,
ved et arrangement, en begivenhed eller lignende, hvor der er kon‐
stateret smitte med en alment farlig eller samfundskritisk sygdom,
skal lade sig undersøge af en sundhedsperson eller isolere i en egnet
facilitet.
Bag de her ord i loven står der altså, at man med den her lov
i hånden vil kunne kræve, at alle personer, der f.eks. har været til
en fodboldkamp, vil skulle selvisolere sig eller kan blive varslet
bøder. Det kan også være folk i en butik. Det kan også gå ud over
en virksomhed, som derfor kan blive tvunget til at lukke ned og
sende alle mennesker hjem med fatale økonomiske konsekvenser.
Derudover er der overhovedet ingen afgrænsning i begrebet flerhed,
og jeg har ikke hørt nogen i dag, som har kunnet komme nærmere
på, hvad flerhed rent faktisk betyder. Er det to, er det tre, er det fire –
hvor mange mennesker er det?
Derudover har vi en stor aversion mod det, der er i § 49, stk.
5, hvor sundheds- og ældreministeren kan fastsætte regler om fysi‐
ske og juridiske personers oplysningsforpligtelser ud over de oplys‐
ningsforpligtelser, som er fastsat i stk. 1-3. Bag de her ord i loven
står der, at man giver sundhedsministeren beføjelser til at kræve,
at personer og firmaer skal afgive personlige oplysninger om deres
egen færden, men ikke kun om det, men også oplyse, hvem de har
været sammen med. Så virksomheder skal altså oplyse om kunders
eller brugeres færden. Det er et meget voldsomt indgreb mod den
personlige frihed at give sundhedsministeren de beføjelser.
Som en tredje ting kan jeg faktisk ikke nævnte den paragraf,
som vi er utilfredse med, for den er der nemlig slet ikke. Men den
tidligere paragraf hed § 27, og den er taget ud. Hvorfor er den så
vigtig? Jo, det er den, fordi det jo er den paragraf, som sikrede,
at erhvervslivet var skærmet mod magthavere, som ingen forståelse
har for, hvordan samfundet rent faktisk finansieres, og blot ser er‐
hvervslivet som et uudtømmeligt pengetræ. For erhvervslivet havde
faktisk retskrav på erstatning. Det blev klart, da corona ramte sidste
forår, men denne rettighed blev fjernet, og det advarede jeg imod
at gøre. Jeg opfordrede Folketinget til at besinde sig og ikke træffe
forhastede beslutninger herom, men man ville ikke lytte, og siden
har der været et kludetæppe af hjælpepakker og andet, som med al
tydelighed viser, at Folketinget begik en kæmpe fejl der. Ja, nogle
har faktisk stadig væk ikke fået deres penge endnu.
Jeg kan i mit stille sind ikke lade være med at forestille mig,
hvorledes det ville have set ud, hvis det var offentligt ansatte, som
ikke havde fået deres løn i flere måneder. Ja, hvis vi nu herinde i
Folketinget ikke havde fået vores vederlag, mon så ikke tingene hav‐
de set anderledes ud? Men i det nye epidemilov er denne beskyttelse
af erhvervslivet hele taget ud – pist væk.

Så vil man nedsætte et udvalg eller en kommission, men hvis
jeg skal oversætte for borgerne derude fra christiansborgsk til dansk,
betyder det, at man putter det i en syltekrukke og håber, at det
går væk af sig selv. Men det gør det ikke, og jeg kan godt sige
til erhvervslivet derude, at de har fået en ven i Folketinget i Nye
Borgerlige, og vi er garant for, at vi ikke slipper den her sag, og vi
vil blive ved med at kæmpe for erhvervslivets rettigheder.
Til sidst har vi spørgsmålet om den demokratiske forankring,
som umiddelbart ved første øjekast skulle være bedre. Jeg hører til
dem, som også gerne vil anerkende, at der er forbedringer i det, og
jeg synes også, det er på sin plads at anerkende, at den nuværende
sundhedsminister selv har erkendt og sagt, at i den midlertidige lov,
der var, var nogle ting, som ikke var hensigtsmæssige, og jeg synes
også, det skal anerkendes, når man har den selvindsigt omkring det.
Når man så stadig væk er bekymret fra vores side i Nye Borger‐
lige, er det, fordi vi ikke mener, at der sker en ordentlig mindretals‐
beskyttelse i den nye forankring, som man laver. Tidligere har en
lang række sager skullet ned i Folketingssalen, hvor der ligger en
mindretalsbeskyttelse i vores parlamentariske opbygning. Det gør
der ikke længere, når det kommer til at ligge i et udvalg. Der vil
det simple flertal, der som regel vil bestå af regeringen og dens
støttepartier, kunne gennemtrumfe alt, hvad de ønsker dér, og det
synes vi er bekymrende.
Vi kan ikke forhindre folketingspartier i at lave fejl igen. Nogle
fejl blev lavet i marts. Vi kan ikke forhindre, at de bliver lavet igen,
men vi kan lade være med at stemme for, og det gør vi ikke den her
gang.
Kl. 20:50

Formanden (Henrik Dam Kristensen):
Tak for det. Der er en kort bemærkning til hr. Martin Geertsen.
Kl. 20:50

Martin Geertsen (V):
Jeg tilhører dem, som gerne vil rose hr. Lars Boje Mathiesen. Nu
ved jeg godt, at man ikke må citere fra interne møder, men jeg tror
ikke, jeg overrasker nogen ved at sige, at hr. Lars Boje Mathiesen
på vores coronafølgemøder stiller kritiske spørgsmål, og jeg er jo et
langt stykke hen ad vejen meget enig i mange af de forudsætninger,
som ligger bag hr. Lars Boje Mathiesens spørgsmål.
Når nu hr. Lars Boje Mathiesen ligesom tager borgerne med, når
han kommunikerer, kan hr. Lars Boje Mathiesen så forklare, hvis
man er meget utilfreds med alt, der er foregået tid siden marts måned
– og der er god grund til at være meget utilfreds med al muligt –
hvordan det så kan være, at vi ikke har set et eneste beslutningsfor‐
slag fra hr. Lars Boje Mathiesens parti hernede i Folketingssalen,
hvor man har ønsket at afskaffe en restriktion? For den mulighed
foreligger jo.
Kl. 20:51

Formanden (Henrik Dam Kristensen):
Hr. Lars Boje Mathiesen.
Kl. 20:51

Lars Boje Mathiesen (NB):
Det er absolut ikke alt, der er foregået, som vi har været kritiske over
for. Jeg tror, der er lavet en opgørelse, som viser, at vi har været med
i syv ud af de ti store aftaler, som blev lavet i september måned. Så
med hensyn til forestillingen om, at vi bare har protesteret over alt,
vil jeg sige, at vi faktisk har siddet ved forhandlingsbordet, og en af
grundene til, at der ikke er blevet fremsat beslutningsforslag om lige
præcis det, er jo faktisk, at vi er indgået i en del aftaler, som vi synes
er fornuftige, og så har vi selvfølgelig honoreret de aftaler, vi er en
del af.

Tirsdag den 19. januar 2021 (L 134)

Kl. 20:51

Formanden (Henrik Dam Kristensen):
Hr. Martin Geertsen.
Kl. 20:51

Martin Geertsen (V):
Jeg er jo helt enig med hr. Lars Boje Mathiesen, hvis han her indike‐
rer – jeg sagde det også selv i min ordførertale – at det her jo er
et rædselskabinet af forskellige restriktioner, som man kan påføre
befolkningen under en epidemisk krise. Men vil hr. Lars Boje Ma‐
thiesen udelukke, at man kan få brug for nogle af de her restriktioner
under en epidemisk krise? Det er mit ene spørgsmål.
Mit andet spørgsmål er: Er der nogle af de restriktioner, der er
blevet indført gennem de sidste måneder, som hr. Lars Boje Mathie‐
sen har været utilfreds med, og hvorfor har man så ikke fremsat
et beslutningsforslag hernede i Folketingssalen for at slippe af med
dem? For det er jo måden at gøre det på.
Kl. 20:52

Formanden (Henrik Dam Kristensen):
Hr. Lars Boje Mathiesen.
Kl. 20:52

Lars Boje Mathiesen (NB):
Hvad angår nogle af de restriktioner, der blev indført, da vi sad
og forhandlede i august måned, så mente vi jo ikke, at det var det
rigtige at lægge de restriktioner på erhvervslivet, og hvis jeg ikke
husker meget forkert, stillede vi faktisk et ændringsforslag. Men det
kan være, at min hukommelse svigter mig – det skal jeg ikke kunne
sige.
Hvad angår spørgsmålet om, hvorvidt der kan blive brug for
restriktioner, vil jeg svare ja, og vi mener også, at der skal være
en epidemilov. Vi vil ikke sige, at det bare skal være fuldstændig
anarkistisk, og at der ikke skal være en epidemilov. Vi mener ikke,
at den, som er blevet lavet her, er god nok, fordi den er blevet hastet
igennem – vi fik 80 høringssvar i dag, som jeg ikke har læst igennem
– så jeg er meget bekymret for, at vi jager noget igennem, som ikke
er blevet bearbejdet godt nok, og den f.eks. manglende beskyttelse af
erhvervslivet er jeg meget, meget bekymret over.
Kl. 20:53

Formanden (Henrik Dam Kristensen):
Tak for det. Der er ikke flere korte bemærkninger, og derfor siger
vi tak til hr. Lars Boje Mathiesen. Vil du lige være sød at spritte
af? (Lars Boje Mathiesen (NB): Hov, ja. Så skal jeg passe på med
at sige, at det gør kæresten derhjemme, ellers kommer jeg bare i
problemer). Så er det hr. Ole Birk Olesen.
Kl. 20:53

(Ordfører)
Ole Birk Olesen (LA):
Først må jeg lige slå en vigtig ting fast: Vi står her i dag og debatte‐
rer dette udkast til en epidemilov, fordi Folketinget har tvunget rege‐
ringen til at smide sit gamle udspil fra efteråret i skraldespanden. Vi
har ikke glemt, at det var regeringens ønske, at sundhedsministeren
f.eks. nærmest kunne krone sig selv til coronakejser efter forgodt‐
befindende. Vi har ikke glemt det, for det udspil lå fuldstændig i
forlængelse af regeringens fornemmelse for magt, som den allerede
har demonstreret under hele coronakrisen. Coronakrisen har ganske
rigtigt udstillet, at den danske epidemilov er håbløst utidssvarende.
Systemet med regionale epidemikommissioner er ikke brugbart i en
situation, hvor man står over for en ukendt trussel og har brug for
at kunne handle hurtigt. Det er netop i denne situation, man har

41

brug for kendte regler og procedurer, så beslutninger ikke præges af
vilkårlighed.
Men overskriften på 2020 har været vilkårlighed. Vilkårlighed
med nedlukninger af hele brancher, af Københavns turisme og af
domstolene. Vilkårlighed med magtudøvelsen, som minkskandalen
viser i al sin magt og vælde. Og vilkårlighed med kritisk og afgøren‐
de information, som regeringen sidder på som en emsig høne på sine
æg, angiveligt endda over for sig selv, når man træffer grundlovsstri‐
dige beslutninger. Det skal have en ende, og det får det med den nye
epidemilov.
På grund af den gamle epidemilovs klare mangler placerede
Folketinget nærmest ubegrænsede beføjelser hos regeringen. Den
magt har regeringen brugt til at træffe mange nødvendige og hurtige
beslutninger. Det synes regeringen måske at oppositionen gør for lidt
ud af. Men når oppositionen har brugt flere kræfter på regeringens
fejl, skyldes det, at de er mange og ganske betydelige. Man kan næv‐
ne en helt utilstrækkelig indsats i forhold til smitteopsporing. Man
kan nævne reglen om, at turister skulle booke seks overnatninger,
før de kunne komme til Danmark, hvilket savnede sundhedsfaglig
begrundelse. Man bør også nævne regeringens uskønne sammen‐
blanding af sundhedsmyndighedernes anbefalinger og egen politik.
Og man skal selvfølgelig nævne regeringens grundlovsstridige ned‐
lukning af minkerhvervet.
Alle disse mange fejl kalder på, at vi igen får etableret et regel‐
sæt, så regeringen ikke kan fortsætte sit soloridt, og vi er meget
tilfredse med, at epidemiloven nu indeholder stærk parlamentarisk
kontrol. Vi bemærker, at lovforslaget ligger milevidt fra, hvordan
regeringen selv mente at loven burde se ud. I det oprindelige forslag
kunne regeringen selv erklære en sygdom for samfundskritisk og
dermed udløse en lang række vidtgående beføjelser til sig selv. Vi er
meget tilfredse med, at regeringen er mislykkedes med det projekt.
For læren af den her krise bør være, at man ikke behøver at slække
på den parlamentariske kontrol, når man skal træffe hurtige beslut‐
ninger. Resultatet af at slække på den parlamentariske kontrol har vi
set sidste år, og det skal ikke gentage sig.
Flere eksperter kritiserer, at Sundhedsstyrelsen er skrevet ud af
loven, fordi de frygter, at det betyder en svækkelse af den sundheds‐
faglige rådgivning. Den kritik har jeg meget lidt forståelse for. Sty‐
relser er underlagt ministres beslutninger. Er man i tvivl om, at det
også gælder for Sundhedsstyrelsen, så har man fulgt meget dårligt
med. Det er mindre end et år siden, at direktøren for Sundhedsstyrel‐
sen frarådede at lukke landets folkeskoler, hvorefter han syv timer
senere stod på et pressemøde, der handlede om at lukke folkeskoler‐
ne. Statsministeren angav endda dengang, at det var sundhedsmyn‐
dighedernes anbefaling. Så meget for uafhængig sundhedsfaglighed.
Valget i epidemiloven står ikke mellem sundhedsfaglig eller politisk
kontrol med regeringens beslutninger. Valget står mellem politisk
kontrol eller ingen kontrol. Og selv om regeringen foretrækker fra‐
været af kontrol, er det heldigvis ikke sådan, det er endt. Det betyder
ikke, at vi skal til at lytte mindre til sundhedsmyndighederne. Måske
betyder lovforslagets vedtagelse, at vi faktisk i højere grad vil føl‐
ge myndighedernes anbefalinger. Mange har kritiseret den nye lov,
fordi man kan benytte meget vidtgående foranstaltninger i medfør
af loven. Jeg kan godt forstå bekymringen, men loven skal kunne
håndtere ekstreme situationer, også situationer, som er endnu værre
end corona. Vi skal ikke, næste gang krisen rammer, stå lige så
uforberedte som denne gang.
Vi har set Mette Frederiksens coronaenevældes sande ansigt. Der
er ikke noget alternativ til en epidemilov med en stærk forankring i
Folketinget, også selv om regeringen i starten forsøgte at liste sådan
en igennem. Det er i dag, vi tager demokratiet tilbage fra Mette Fre‐
deriksen og hendes regering, og vi forhindrer fremtidige regeringer i
at gøre det samme, som hun har gjort. I Liberal Alliance ser vi derfor
vedtagelsen af en ny epidemilov som et fremskridt for demokratiet,

42

Tirsdag den 19. januar 2021 (L 134)

og vi glæder os til at stemme for den. Og så vil vi i øvrigt også
tage del i de drøftelser, der er på baggrund af de høringssvar, der er
kommet, og se på, om epidemiloven kan gøres endnu bedre.
Kl. 20:58

Formanden (Henrik Dam Kristensen):
Tak for det. Der er ikke nogen korte bemærkninger. Og så er det fru
Susanne Zimmer. Værsgo.
Kl. 20:59

(Privatist)
Susanne Zimmer (UFG):
Tak for ordet. Det her lovforslag er jo helt klart bedre end det første
forslag, der blev arbejdet med, og den nuværende epidemilov. Jeg vil
så sige, at alle de høringssvar, der er kommet ind, glæder jeg mig til
at læse. Nogle af dem har jeg læst; jeg har bl.a. læst dem fra SIND,
Alzheimerforeningen, Ældre Sagen og Amnesty International. Og i
Frie Grønne har vi nogle bekymringer i forhold til retssikkerheden,
så det vil vi dykke mere ned i og se på i det videre arbejde.
Kl. 20:59

Formanden (Henrik Dam Kristensen):
Tak til ordføreren. Der er ikke nogen korte bemærkninger. Så er det
sundheds- og ældreministeren. Værsgo.
Kl. 21:00

Sundheds- og ældreministeren (Magnus Heunicke):
Mange tak for det, formand. Og tak til ordførerne for nogle meget,
meget gode indlæg i den her vigtige, spændende debat. Også tak for
den brede opbakning, der jo er til forslaget, men jeg har også noteret
mig hver eneste reaktion på høringssvar og hver eneste annoncering
af ting, vi skal have boret længere ud, og det stiller jeg selvfølgelig
mig selv og mit system til rådighed for.
Det her er en omfattende lov, og der er masser af opmærksomhed
omkring den. Nu sidder vi så her i en næsten tom Folketingssal en
sen aften – sådan er det jo nogle gange i Folketinget – men det, vi
beslutter, og som vi starter med at beslutte i dag, har stor betydning
for vores håndtering af coronapandemien fra den 1. marts, hvor
loven jo skal træde i kraft og erstatte den hidtidige, men også for
fremtidige Folketing, for fremtidige regeringer, som vi jo skal sikre
ikke står på så bar bund, som vi stod i det her Folketing de der dage i
marts måned 2020.
Derfor vil jeg også sige tak til de partier, der er med i stemmeaf‐
talen, men jeg vil godt takke alle partier for at have deltaget i den
politiske følgegruppe, som vi jo måtte opfinde her i Folketinget i et
baglokale eller i et lokale bagved under de her forhandlinger om de
her hastelove. Vi har haft mange, mange møder i de grupper med
et stort, stort engagement og stor deltagelse – ikke altid til alles
tilfredshed, det er jeg med på, men der har været stor, stor deltagelse
under hele perioden. Jeg synes, det klæder Folketinget, at man fra
hvert sit politiske ståsted går ind og tager medansvar og er med til at
udbore, stille spørgsmål og få svar i den her situation.
Jeg vil ikke kun sige tak til partierne, men også tak til Justitia,
til Institut for Menneskerettigheder og til Advokatsamfundet, som
jo har bidraget til, at vi fik et klart forbedret lovforslag, med deres
deltagelse i to møder med Folketingets partier, hvor de redegjorde
for deres principielle synspunkter i forhold til nogle meget, meget
vigtige retssikkerhedsmæssige principper, der jo er på spil her.
Selvfølgelig også tak til vores styrelser, som ud fra det sundheds‐
faglige perspektiv har gjort os klogere på, hvad der er brug for, når
man skal håndtere den nuværende epidemi og kommende sundheds‐
kriser. Vi kan jo kun forudse, at der helt sikkert kommer noget, men
hvordan det vil blive, er umuligt at sige noget om på nuværende
tidspunkt. Så det skal altså være en lov, som kan stå distancen i de

kommende år. Og det gælder som sagt ikke kun covid-19, men altså
også fremtidige epidemier.
Det er vores vurdering, at hovedparten af de foranstaltninger,
som det er muligt at iværksætte efter den gældende epidemilov, har
vist sig at være vigtige værktøjer. Og hvis man ser på den nuværende
nedlukning af samfundet, som vi jo lever under nu i Danmark –
det vil jeg slet ikke lægge skjul på at vi gør – med de restriktioner,
der er; med de grænser for, hvor mange man må være sammen ude
i offentligheden, der er; og hvor vi har lukket ned for store dele
af kulturlivet og erhvervslivet, skoler, uddannelse; og hvor der er
mange, mange restriktioner i trafikken og andre steder, så viser den
netop, at de værktøjer sådan set er i funktion netop nu, som vi står
her. De her elementer er i funktion nu, og det kunne ikke lade sig
gøre at have fået dem i funktion, hvis ikke vi havde lavet hasteloven.
Jeg er helt enig i, og jeg er fuldstændig med på, at den her lov
også er for at undgå, at nye skal stå et sted, hvor en sundhedskrise
rammer og man på meget få timer skal prøve at få noget til at hænge
sammen; det er for at undgå det. Men jeg er ikke enig i det, hvis
man siger, at alt, der blev lavet tilbage i marts måned, var en fejl. Jeg
mener, det er fuldstændig entydigt, når man ser på, hvordan det er i
Danmark netop nu – de tal, vi har meldt ud i dag, og den smitte, vi
har – at ja, der er en mutation, som bevæger sig, og som vi skal være
bekymrede over, men at den store epidemikontrol, vi har i Danmark;
den store grad, i hvilken vi endnu en gang har fået smitten banket
nedad, altså ifølge de tal, som vi kan se nu her, jo netop viser, hvor
effektive de redskaber er, og hvor bydende nødvendigt det er at have
de redskaber i værktøjskassen, som epidemiloven altså indeholder.
Kl. 21:05

Derfor er en del af dem jo også foreslået videreført, men ænd‐
ret på væsentlige områder. Jeg kommer tilbage til, hvordan vi har
ændret på væsentlige områder i forhold til ibrugtagningen af dem.
Men at det kan være nødvendigt i fremtiden under en tilsvarende
sundhedskrise at gøre brug af det her, lige så vel som det kan være
nødvendigt at fortsætte med det efter den 1. marts, helt eller delvis,
synes jeg er fuldstændig indlysende.
Først er der de individrettede foranstaltninger. Dem er der flere
ordførere der har stillet spørgsmål til. Det er f.eks. påbud til personer
om at lade sig undersøge, indlægge, isolere og behandle. Det er i
øvrigt foranstaltninger, som det jo også før hasteloven fra foråret
faktisk var muligt at iværksætte i vores oprindelig epidemilov. Vi
foreslår altså også at videreføre de regler. Det gælder også mulighe‐
derne for, at sundhedsmyndighederne kan få de oplysninger fra bor‐
gere, virksomheder og andre myndigheder, som er afgørende for, at
der kan ske effektiv smitteopsporing. Men lovforslaget sikrer også,
at der ikke må samles flere oplysninger end nødvendigt.
Ønsket om at begrænse muligheden for anvendelse af tvang er
der flere ordførere, der har fremført her fra Folketingets talerstol.
Det er korrekt, at både den oprindelige epidemilov og hastelovene
indeholdt muligheder for tvangsvaccination. Det er ikke noget, der
har været aktuelt under den nuværende epidemi. Der har ikke været
én sundhedspolitiker, ét politisk parti og selvfølgelig heller ikke
regeringen eller nogen sundhedseksperter, jeg har set, eller nogen
styrelser, der har sagt, at tvangsvaccination ville være relevant under
corona. Tværtimod har alle sagt det modsatte, nemlig at det ikke er
relevant.
Alligevel må man jo nok sige, at en stor del af den mest højlydte
modstand mod epidemiloven og af coronahåndteringen har skyldtes,
at man frygtede tvangsvaccinationer, og det har været det store spø‐
gelse i debatten. Derfor tror jeg, at det er rigtig klogt, at vi ser
hinanden i øjnene og siger, at vi – for første gang i mange årtier –
skriver det ud af den danske epidemihåndtering inklusive fremtidige
epidemihåndteringer, fordi vi tror på og er overbevist om, at vi
kan komme længere med oplysning, med åbenhed og frivillighed
i forhold til vaccination. Vi kan se, at de danske vaccinationspro‐

Tirsdag den 19. januar 2021 (L 134)

grammer, som er baseret på frivillighed, klarer sig langt bedre end
programmerne i de lande, som har baseret dem på tvang.
Det betyder ikke, at der ikke er tvang i loven, for der er mulighed
for tvang i loven. Jeg er fuldstændig klar over, at det er der, men
der er, og det vil jeg stå på mål for, også behov for tvang over for
enkeltpersoner, så der kan gribes ind over for personer, der ikke kan
eller måske ikke vil – men vores erfaring fra corona er jo primært, at
de ikke kan – forstå alvoren af en epidemi. Der har kun været ganske
få tilfælde, men der har været tilfælde også under denne epidemi,
hvor det har været nødvendigt at anvende tvang over for enkelte
borgere i helt særlige situationer. Det er ikke politisk bestemt. Jo,
reglerne er selvfølgelig politisk bestemt – det er dem, vi taler om nu
her – men selve udmøntningen af dem ligger i vores styrelser. Her
er det selvfølgelig fuldstændig klart, at der skal vi sikre borgernes
retssikkerhed.
Med det her forslag styrker vi faktisk borgernes retssikkerhed
i forhold til den individuelle tvang. Der indføres automatisk dom‐
stolsprøvelse af foranstaltninger mod enkeltpersoner, der har karak‐
ter af frihedsberøvelse, f.eks. påbud om isolation. Det bliver også
lettere for borgeren at klage. Vi foreslår at give mulighed for at
påklage individuelle foranstaltninger til et nyt ankenævn. Det gælder
f.eks., hvis en borger har fået et påbud fra en styrelse om at lade sig
teste.
Også de gældende muligheder for at fastsætte brede og mere
samfundsindgribende foranstaltninger har været effektive værktøjer
til at håndtere smitten. Det er der ikke nogen tvivl om. Det er bl.a.
det, vi har med forbud mod større forsamlinger, dog med undtagelse
af politiske manifestationer, hvilket vi netop har set et eksempel på
i dag på Slotspladsen – det er klart. Der er altså restriktioner af
forskellig art, og de muligheder foreslår vi videreført, men der er
væsentlige forskelle.
Med den nye epidemilov indføres nemlig i højere grad en parla‐
mentarisk kontrol, en åbenhed og en retssikkerhed. Det er et klart
ønske fra alle Folketingets partier, tror jeg, at det her skal ændres,
således at vi laver om på det, vi opfandt. Og det viser lidt om situati‐
onen – det er ikke bare sådan noget, man siger – at vi asfalterede,
mens vi kørte. Vi opfandt sådan set – om det var under første- eller
andenbehandlingen af lovforslaget, husker jeg dårligt – i forbindelse
med et samråd og endnu en hastebehandling den politiske følgegrup‐
pe. Den erstattes så af et setup med et udvalg her i Folketinget.
Kl. 21:10

Det betyder altså, at der bliver indført et krav om, at der skal
ske en forudgående forelæggelse for det her folketingsudvalg. Det
er mig, der skal gøre det lige nu, men næste gang, der kommer
en sundhedskrise, er det jo en anden, og det kan være en fra et
andet parti, og så kan det være mig eller mine efterfølgere, der
sidder i opposition, sådan er det jo, og sådan skal det også være i
et demokrati. Til den tid skal den minister, der har ansvaret, gå til
folketingsudvalget og fremlægge foranstaltningerne, og derefter skal
man altså sikre sig, at der ikke er et flertal i folketingsudvalget imod
disse foranstaltninger. Jeg skal sige, at i helt særlige tilfælde kan
det være af hastende karakter, og derfor vil man så skulle forelægge
det for folketingsudvalget efterfølgende og senest 1-2 dage efter
udstedelsen.
Derudover foreslår vi at styrke sammensætningen af en ny natio‐
nal epidemikommission. Ud over Sundhedsstyrelsen, Styrelsen for
Patientsikkerhed, Statens Serum Institut og Rigspolitiet skal Epide‐
mikommissionen bestå af repræsentanter fra Erhvervsministeriet, Fi‐
nansministeriet, Justitsministeriet og Sundheds- og Ældreministeriet,
og også KL og Danske Regioner vil skulle udpege et medlem. Men
kommissionen kan også invitere andre myndigheder og organisatio‐
ner og eksperter til at deltage i møder, når man har behov for det.
Det betyder, at ikke alene det faglige, men også det økonomiske og

43

samfundsmæssige beslutningsgrundlag styrkes. Og det kommer til at
spille en central rolle som led i den parlamentariske kontrol.
Vi foreslår, at Epidemikommissionen giver en indstilling enten
efter anmodning fra den siddende minister eller af egen drift, som
folketingsudvalget skal oplyses om og derefter træffe beslutning om.
Denne indstilling skal også offentliggøres. Det har været et andet
diskussionsemne, at der ikke har været nok transparens. Her bliver
indstillingen offentliggjort. Det har været klart efterspurgt.
Som der også har været enighed om i stemmeaftalen, skal Epide‐
mikommissionens indstilling ikke være bindende. I sidste ende må
det være et Folketing, der står til ansvar for den politik, der føres her
i Danmark. Det er derfor, at regeringen kan – med forbehold for at
et folketingsflertal modsætter sig det, for folketingsflertallet er altså
også her i sidste ende dem, der vil kunne sætte stopsignalet op –
udstede regler, selv om de ikke er indstillet af kommissionen. Det
bliver så forelagt for folketingsudvalget, og et folketingsflertal må
ikke modsætte sig dette. Det betyder, at der til beslutninger, der altså
er politiske, også kan sættes et politisk ansvar for de beslutninger af
vælgerne og befolkningen.
Som et andet element i den løbende parlamentariske kontrol fore‐
slår vi desuden, at alle bekendtgørelser, der omfattes af den her kon‐
trol, skal forsynes med en solnedgangsklausul og som udgangspunkt
kun være gældende i 4 uger ad gangen.
Så der er altså parlamentarisk kontrol, gennemsigtighed og øget
retssikkerhed.
Som afslutning på min tale her vil jeg citere fra en anden sund‐
hedspolitiker end mig selv, nemlig en fra et andet parti, og det er den
radikale sundhedsordfører, som så fint i en kronik i Jyllands-Posten
beskrev det, vi sidder med her, og han sammenlignede det her med
en husforsikring:
»Den er rigtig god at have, den skal være dækkende uden skjulte
udgifter, og forhåbentlig skal den bare blive liggende i skuffen –
men er uheldet ude, er den helt nødvendig at finde frem.«
Uheldet var ude i Danmark i marts måned. Vi åbnede skuffen og
fandt den frem og konstaterede, at den slet ikke var dækkende. Den
var slet ikke brugbar, så vi måtte lave noget nyt. Målet i dag er, at
næste gang man hiver skuffen ud, så finder man en epidemilov, som
er brugbar, som indeholder bedre parlamentarisk kontrol, bedre gen‐
nemsigtighed, bedre retssikkerhed og bedre muligheder end dem, vi
havde før marts måned, for at styre, tøjle og tackle en sundhedskrise,
som en epidemi er. Tak for ordet.
Kl. 21:14

Formanden (Henrik Dam Kristensen):
Der er korte bemærkninger. Først er det fru Liselott Blixt. Værsgo.
Kl. 21:14

Liselott Blixt (DF):
Mange tak. Jeg er fuldstændig enig med ministeren – det er en meget
bedre lovgivning end den, der har været. Men vi har også måttet
presse rigtig meget på, for at det kunne komme så langt.
Det, jeg vil spørge om, er den bekendtgørelse og de mange andre
bekendtgørelser, der kommer til. For det, folk nu reagerer på, er den
bekendtgørelse, som kom i sidste uge – bekendtgørelse nr. 36, som
handler om isolation og tvangsmæssig behandling. Hvad er grunden
til, at den kom i sidste uge? Hvornår løber den ud? Og hvad er
grunden til, at vi ikke bliver informeret?
Kl. 21:15

Formanden (Henrik Dam Kristensen):
Ministeren.

44

Tirsdag den 19. januar 2021 (L 134)

Kl. 21:15

Sundheds- og ældreministeren (Magnus Heunicke):
Tak for at få det spørgsmål. Jeg kan forstå, at der er et par andre
ordførere, der også har fået henvendelser omkring den konkrete be‐
kendtgørelse. Det er en bekendtgørelse, som udelukkende omhandler
det, som vi drøftede med den politiske følgegruppe for nylig, nemlig
en styrkelse af smitteopsporingen, hvor vi jo har kigget på eksperters
indstillinger plus andre landes succes. Og nogle af de andre landes
succes og eksperternes indstilling er, at kommunerne skal spille en
langt større rolle i at kontakte de smittede i smitteopsporingsarbej‐
det. Det er noget, man har i Norge f.eks.
Jeg ved godt, at der står noget om tvang osv., men der er intet
nyt omkring det overhovedet i forhold til smitteopsporingen. Det nye
i de to bekendtgørelser, som udkom i, jeg tror det var slutningen af
sidste uge, var udelukkende, at kommunerne får en mulighed for at
få at vide, hvem det er, der er smittet, så man kan kontakte dem og
henvise dem til bl.a. et isolationshotel eller anden form for hjælp til
at holde dem isoleret.
Kl. 21:16

Formanden (Henrik Dam Kristensen):
Liselott Blixt.
Kl. 21:16

Liselott Blixt (DF):
Men hvad er grunden til, at vi ikke bliver informeret om, at der
kommer en bekendtgørelse, så vi bare kan forklare borgerne, hvis
det faktisk er det, der er tilfældet. Men, altså, vi bliver nødt til
at stille nogle uddybende spørgsmål, for jeg synes, at det jo igen
bare er udtryk for en egenrådighed hos regeringen. Vi har talt om,
hvordan vi kan gøre det bedre, men der er ikke nogen, der har sagt
til os: Vi laver en bekendtgørelse, den kommer ud i den uge, den
omhandler det her, og nu skal I se, hvad det betyder.
Så hvad er grunden til, at man ikke gør det?
Kl. 21:16

Formanden (Henrik Dam Kristensen):
Ministeren.
Kl. 21:16

Sundheds- og ældreministeren (Magnus Heunicke):
Jamen det vil jeg tage til mig. Jeg tror, der er udstedt i hundredvis
– hvis ikke endnu flere – bekendtgørelser under den her epidemi,
og jeg er helt sikker på, at vores hårdtarbejdende og dygtige embeds‐
mænd har vurderet, at når vi har drøftet smitteopsporingselementet
med følgegruppen og netop også fortalt, at der sker en styrkelse er
det lokale element, så er det det, de mente. Men jeg tager det til mig,
og vi leverer et skriftligt svar med en uddybning af det.
Kl. 21:17

Formanden (Henrik Dam Kristensen):
Stinus Lindgreen, Radikale Venstre.
Kl. 21:17

Stinus Lindgreen (RV):
Tak for det, og tak for en fin tale, ikke mindst citatet. Jeg kunne
godt tænke mig at spørge om noget. Du sagde noget meget klogt,
synes jeg, omkring tvang, og at det altid er bedre at klare sig med
frivillighed og få folk til at gøre noget af egen drift. Det er jeg meget
enig i. Så jeg kunne godt tænke mig at høre, om ministeren har
overvejet den her § 28, som vi har diskuteret nogle gange. Hvad for
en forskel vil der egentlig være, i forhold til at det her er et påbud,
hvis man alligevel ikke kan opsøge folk, hvis man ikke ved, hvem
der f.eks. har været til en demonstration? Hvad for en praktisk effekt
har det så, i forhold til at man opfordrer dem, der har været til stede,

til at lade sig teste eksempelvis, gå i isolation? Vil det have nogen
praktisk betydning? Kunne man måske endda forestille sig, at det
kunne være mere positivt, fordi folk tager det bedre ned, når det
faktisk bare er en opfordring og en anbefaling frem for et påbud med
en eller anden sanktion, som man alligevel ikke kan pålægge dem,
fordi man ikke aner, hvem de er?
Kl. 21:18

Formanden (Henrik Dam Kristensen):
Ministeren.
Kl. 21:18

Sundheds- og ældreministeren (Magnus Heunicke):
Jo, den debat er jo dybt interessant. Jeg tror, at noget af det, jeg
har lært af den her pandemi, er, at befolkningen og sådan set også
virksomheder og organisationer og frivillige foreninger og andet –
det er sket så mange gange – siger: Kom nu med konkrete regler;
gode råd osv. er fint og godt, det kan vi godt få, men hvor mange
skal vi være? Hvor skal vi hen? Hvad skal vi gøre?
Konkret har vi jo nu her åbnet alle testcentre, og man kan blive
testet i hele Danmark, men vi kæmper jo for at få folk ind at blive
testet. Det er jo et konkret eksempel, og min erfaring er, at der sådan
set er et stort ønske – jeg er sikker på det – hos befolkningen om at
rette sig efter reglerne, men hvis det er en regel, så gør man det. Hvis
det bare er et godt råd, jo, så er det lidt mere op til dit eget valg. Og
her er der altså forslaget om at lave det som en regel og sige, at det
her skal gøres, hvis man vil overholde reglerne.
Kl. 21:19

Formanden (Henrik Dam Kristensen):
Stinus Lindgreen, værsgo.
Kl. 21:19

Stinus Lindgreen (RV):
Tak for det. Ja, jeg ved ikke, hvordan man bedst får budskabet
igennem, om en opfordring er bedre end et påbud. Det vil jo vise sig.
Noget andet, der gør, at jeg ikke er så voldsomt bekymret for hele
den her lov, er jo, som ministeren også er inde på, at det ikke handler
om den nuværende regering, men at det handler om alle fremtidige
regeringer og dermed også en situation, hvor ministeren ikke har den
rolle, han har nu.
Så er der epidemikommissionen: Hvordan har ministeren tænkt
sig at den skal sammensættes, eller rettere: Hvem skal sidde for
bordenden af den epidemikommission, som jeg synes er ganske
fornuftig at nedsætte?
Kl. 21:20

Formanden (Henrik Dam Kristensen):
Ministeren.
Kl. 21:20

Sundheds- og ældreministeren (Magnus Heunicke):
For bordenden? Det er jo et godt spørgsmål, det har jeg faktisk
ikke rigtig overvejet hvordan. I dag har vi jo den sammensætning,
at vi har det, der hedder indsatsgruppen, som også er noget, som
er blevet opfundet til lejligheden. For der var de gamle, forældede
epidemikommissioner, som ikke rigtig viste sig at være gode nok
eller havde det rigtige setup, og der er jeg jo ikke selv med som
politiker, og forslaget her er jo, at der ikke er politikere med, og at
det er et embedsmandsrum. Så det er jo vel mere sådan af praktisk
karakter med »for bordenden«, og hvem det er, vil jeg lige se. Lad os
lige overveje, om det overhovedet har betydning. Men hvis det har,
så lad os da endelig drøfte det.

Tirsdag den 19. januar 2021 (L 134)

Kl. 21:23

Kl. 21:20

Formanden (Henrik Dam Kristensen):
Hr. Martin Geertsen.
Kl. 21:20

Martin Geertsen (V):
Tak. Og tak til ministeren for talen. Jeg tror nok, det skal gå alt
sammen i forhold til at kunne få de ender, der måtte skulle nå sam‐
men, til at nå sammen, inden vi når til tredje behandling. Men som
ministeren jo ved som erfaren politiker, ligger djævlen jo i detaljen.
Som jeg læser lovforslaget her – og ministeren siger jo mange
rigtige og gode ting om det med den parlamentariske kontrol – så er
de meget individorienterede paragraffer, der går fra § 14 og frem til
omkring § 18, altså det, der handler om indlæggelse, isolation og be‐
handling, jo ikke underlagt parlamentarisk kontrol i den forstand. Så
kunne ministeren forestille sig, at man for at aktivere de paragraffer
i en epidemisk situation også underlagde dem henholdsvis indstilling
fra Epidemikommissionen og parlamentarisk kontrol?
Kl. 21:21

Formanden (Henrik Dam Kristensen):
Ministeren.

Sundheds- og ældreministeren (Magnus Heunicke):
Vi er helt enige i det principielle i, hvor adskillelsen er. Man kan
jo sige, at når en sygdom vurderes til at have samfundsmæssige
konsekvenser og være en samfundskritisk sygdom – det er det, som
er hele udgangspunktet for, at udvalget bliver nedsat – der skal det
her også beskrives. Lad os prøve at se, om vi kan komme nærmere
på det i udvalgsarbejdet.
Kl. 21:24

Formanden (Henrik Dam Kristensen):
Hr. Lars Boje Mathiesen, Nye Borgerlige.
Kl. 21:24

Lars Boje Mathiesen (NB):
Jeg synes måske, ministeren tegner et lidt rosenrødt billede af det
med tvangsvaccination. Hvis vi går lidt tid tilbage, mindes jeg, at
regeringen, som jo består af ét parti, Socialdemokratiet, fremlagde
et forslag til en ny epidemilov, som indeholdt tvangsvaccination, og
at der var massiv modstand i resten af Folketinget mod det. Så kan
ministeren ikke bare bekræfte, at der blev fremlagt et udkast til en ny
epidemilov fra regeringen, som indeholdt tvangsvaccination?

Kl. 21:21

Sundheds- og ældreministeren (Magnus Heunicke):
Jeg har godt noteret mig, at det er et spørgsmål, som Venstres ord‐
fører har rejst i debatten her, og lad os prøve at dykke ned i det
sammen i arbejdet med det her.
Når vi har sagt, at det her ikke skal fremlægges for det kommen‐
de folketingsudvalg, er det jo, fordi udvalget jo er lovgivende, hvor
det her ville være en udmøntning fra en styrelse side – det er jo ikke
en minister, men en styrelse, der foretager en vurdering. Helt konkret
har vi, så vidt jeg på stående fod kan huske det, haft fem-seks
tilfælde, hvor styrelsen har lavet nogle individorienterede indgreb,
og der har man jo ikke skulle spørge. Og jeg mener, det ville være
helt forkert, hvis man skulle spørge Folketinget i sådan en situation.
Det en ofte en hastesag, og det er fortroligt, hvem der er tale om, og
der er typisk tale om mennesker, som har en psykisk sygdom eller på
anden måde har sværere ved at forstå omfanget af deres sygdom og
smittefarlighed, og der mener jeg ikke at Folketinget bør tage stilling
i den konkrete sag.
Kl. 21:23

Formanden (Henrik Dam Kristensen):
Hr. Martin Geertsen.

Kl. 21:25

Formanden (Henrik Dam Kristensen):
Ministeren.
Kl. 21:25

Sundheds- og ældreministeren (Magnus Heunicke):
Jo, det kan jeg sagtens bekræfte, og det er jo af den grund, at også
den tidligere epidemilov og den endnu tidligere og den, der var før
hastelovene, også havde mulighed for tvangsvaccination.
Det har ikke været i brug i Danmark siden, jeg mener det var lige
i starten af 1970'erne, hvor koppevaccinen, som jo var tvungen, hvor
man fik bøder for ikke at lade sine børn koppevaccinere, blev afskaf‐
fet, fordi koppesygdommen blev udryddet takket være et fantastisk
vaccinationsarbejde i hele verden og selvfølgelig også i Danmark.
Det droppede man så at aktivere, men det har været en passiv mulig‐
hed. Rådgivningen til os, dengang vi fremlagde vores første udkast
til det lovforslag, var, at den passive mulighed kunne være klog at
have igen, hvis der skulle komme et terrorangreb med kopper eller
andet. Men vi er nu nået til, at det er klogt at få skrevet det helt ud af
loven.
Kl. 21:26

Kl. 21:23

Martin Geertsen (V):
Der kan være mange andre ting, som vi også skal tage fat i, men
nu greb jeg bare lige fat i det her, fordi ministeren selv sagde det
om parlamentarisk kontrol. Jeg tænker heller ikke, at man, hver gang
der er en eller anden sag, skal gå den igennem. Men jeg går ud fra,
at det her vil køre som på alle mulige andre områder, nemlig at der
bliver givet en bemyndigelse til, at nogen gør noget, og det er sådan
set bemyndigelsen til, at nogen gør noget, jeg synes man godt kunne
overveje om ikke skulle underkastes parlamentarisk kontrol, uanset
om der er tale om et individ eller en flerhed af individer. For § 28 er,
som jeg husker det, i hvert fald underkastet parlamentarisk kontrol,
men de her er ikke, hvilket undrer mig lidt.
Kl. 21:23

Formanden (Henrik Dam Kristensen):
Ministeren.

45

Formanden (Henrik Dam Kristensen):
Hr. Lars Boje Mathiesen.
Kl. 21:26

Lars Boje Mathiesen (NB):
Godt, jeg går ud fra, at man fremlægger det i et lovforslag, som man
gerne vil have gennemført.
Argumentet for, at det har været indeholdt i tidligere epidemilo‐
ve, synes jeg er interessant, fordi hvis det er argumentet og præmis‐
sen for, at det også skal indeholdes i den nye, så vil jeg godt henlede
opmærksomheden på § 27, som er erhvervslivets ret til erstatning.
Det var i den tidligere lov, men det er ikke i den anden, og der var
der jo netop en forsikring: Erhvervslivet havde jo en forsikring om,
at de nok skulle få erstatning, men da de så havde brug for deres
forsikring, fjernede man den forsikring fra dem.
Kl. 21:26

Formanden (Henrik Dam Kristensen):
Ministeren.

46

Tirsdag den 19. januar 2021 (FM )

Kl. 21:29

Kl. 21:26

Sundheds- og ældreministeren (Magnus Heunicke):
Det er, mener jeg, fuldkommen skævt at lave den sammenligning.
Al den stund at den tidligere – nu er vi så tilbage til den hidtidige
hidtidige epidemilov, så det er noget historieskrivning, vi står og er
i gang med her, men det er også væsentligt nok – jo ikke havde den
store buket af indsatser og muligheder, og så var det selvfølgelig
også en fuldstændig anden situation i forhold til erhvervslivet, og det
har vi jo foreslået adresseret ved et udvalg, der skal se på, hvordan
man kan lave en kompensationsmodel fremadrettet.
Kl. 21:27

Formanden (Henrik Dam Kristensen):
Hr. Peder Hvelplund, Enhedslisten.
Kl. 21:27

Peder Hvelplund (EL):
Tak for det. Og tak til ministeren for talen. Jeg vil også gerne starte
med at kvittere for det samarbejde, der har været omkring epidemi‐
loven her, hvor jeg jo også synes, der har været stor lydhørhed fra
ministeren i forhold til de krav, vi er kommet med.
Jeg vil godt spørge til et enkelt element, for nu brugte ministeren
selv det udmærkede eksempel, som Stinus Lindgreen havde brugt,
nemlig det med en husforsikring, som ligger nede i skuffen, og som
– det er jo helt rigtigt – når man tager den frem og kommer til at
se på den, ikke helt lever op til det, man egentlig havde forventet,
og det, man egentlig syntes der skulle være i den forsikring. Og
det samme kan jo risikere at komme til at gøre sig gældende med
den nye epidemilov, vi vedtager nu. For hensigten er jo, at den skal
kunne holde i årtier og skal kunne imødegå de epidemier og de
krisesituationer, der måtte opstå. Derfor vil jeg bare høre ministeren,
om det ikke kunne være en god idé, at man hvert 5. år tog den op, fik
kigget på den og lige fik den gennemgået og revideret, så man fik set
på: Lever den op til, hvordan samfundet ser ud i dag, hvad er det for
et sygdomsbillede, vi ser, og hvad er det for nogle trusler, vi kunne
stå over for? Det skulle ikke nødvendigvis være, for at den skulle
laves helt om, men fordi man i hvert fald fik kigget på, om den var
tidssvarende.
Kl. 21:28

Formanden (Henrik Dam Kristensen):
Ministeren.

Formanden (Henrik Dam Kristensen):
Peder Hvelplund.
Kl. 21:29

Peder Hvelplund (EL):
Men når man tænker på, hvad vi har budt dem indtil nu, og at de
sidder her endnu, så tænkte jeg, at det måske kunne være værd at
tage chancen og prøve igen. Men når jeg spørger, er det selvfølgelig
også, fordi jeg synes, det er helt afgørende, at vi ikke kommer til at
stå med en 12. marts igen, hvor vi skal til at handle så hurtigt og
træffe nogle så vidtgående beslutninger – der er vores sikkerhed jo
ligesom, at vores epidemilovgivning hele tiden er opdateret. Så mit
bedste bud er, at vi gør det ved at revidere den hvert 5. år, hvis det
er muligt. Hvis der er andre muligheder, vi kan se på, så vi kan sikre
det, synes jeg også, vi skal være åbne over for det. Men jeg synes,
det er nødvendigt at få set på det.
Kl. 21:30

Formanden (Henrik Dam Kristensen):
Så er det ministeren. Værsgo.
Kl. 21:30

Sundheds- og ældreministeren (Magnus Heunicke):
Ja, og det vil jeg godt give håndslag på – med afstand – her fra
talerstolen, altså at vi prøver at finde ud af, hvordan vi kan gøre det.
Man må kunne komme med ret mange forskellige gode modeller til,
hvordan vi kan sikre, at vi samler viden op løbende. Det, jeg ville
være nervøs for, er en stor revisionsbestemmelse, men det er heller
ikke det, jeg hører ordføreren hentyder til – det er mere at lave et
setup, der sikrer, at den her lov ikke kun i dag bliver den bedste
epidemilov, vi kan få, men også fremadrettet.
Kl. 21:30

Formanden (Henrik Dam Kristensen):
Tak til ministeren. Der er ikke flere korte bemærkninger.
Da der ikke er flere, som har bedt om ordet, er forhandlingen
sluttet.
Jeg foreslår, at lovforslaget henvises til Sundheds- og Ældreudval‐
get. Og hvis ingen gør indsigelse, betragter jeg det som vedtaget.
Det er vedtaget.

Kl. 21:28

Sundheds- og ældreministeren (Magnus Heunicke):
Tak for det spørgsmål. Jeg synes, det er relevant at sikre, at den ikke
kommer bagest i bunken i den nederste skuffe og ligger og samler
støv, så vi ikke får vedligeholdt den her lov fremadrettet. Jeg vil altså
ikke lige på stående fod binde mig op på, hvordan man skal kunne
gøre det – også fordi vi har nogle jurister, som har arbejdet i døgn‐
drift i et helt år i træk nu, og jeg tør næsten ikke sige det til dem,
altså for ikke at se dem spurte ud, så man kun kan se deres fodsåler,
hvis jeg lover noget nu her. Så jeg vil bare sige, at jeg personligt
synes, det er relevant. Og det ville i hvert fald ikke være til at bære,
hvis der skete noget i forhold til den teknologiske udvikling eller
den sundhedsmæssige udvikling, globaliseringen – der er jo ting i
dag, som er vedtagne og fuldstændige selvfølgeligheder, som man
ikke havde overvejet for årtier siden, da den hidtidige epidemilov
blev lavet. Og der kan jo også ske ting i samfundet fremadrettet,
som vi slet ikke kan forudse – rejsemønstre, sygdomsmønstre, fore‐
byggelsesmuligheder, medicinske muligheder, vaccineudvikling – og
derfor er det relevant at kigge på det. Hvordan og hvorledes det skal
skæres, må vi lige vende tilbage til.

Kl. 21:30

Meddelelser fra formanden
Formanden (Henrik Dam Kristensen):
Der er ikke mere at foretage i dette møde.
Folketingets næste møde afholdes i morgen, onsdag den 20. januar
2021, kl. 13.00.
Jeg henviser til den dagsorden, der fremgår af Folketingets hjem‐
meside.
Mødet er hævet. (Kl. 21:31).

