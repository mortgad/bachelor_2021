split;reason;text;value
0;;"6026

Tirsdag den 23. maj 1995 (D)

95. m ø d e";
82;Time;"Dagsorden
1) Eventuelt: Første behandling af lovforslag
nr. L 263:
Forslag til lov om forlængelse og fornyelse af
overenskomster og aftaler for sygeplejersker,
radiografer, sundhedsplejersker, hjemmesygeplejersker, hospitalslaboranter m.fl.
Af arbejdsministeren (Jytte Andersen).
(Fremsat 23/5 95).
2) Første behandling af lovforslag nr. L 249:
Forslag til lov om fondsmæglerselskaber.
Af erhvervsministeren (Mimi Jakobsen).
(Fremsat 3/5 95).
3) Første behandling af lovforslag nr. L 250:
Forslag til lov om værdipapirhandel.
Af erhvervsministeren (Mimi Jakobsen).
(Fremsat 3/5 95).
4) Første behandling af beslutningsforslag nr.
B 115:
Forslag til folketingsbeslutning om ændring af
lov om Klagenævnet for Udbud.
Af Jens Løgstrup Madsen (V) og Pernille Sams
(KF).
(Fremsat 3/5 95).
5) Første behandling af lovforslag nr. L 261:
Forslag til lov om erstatning for lægemiddelskader.
Af sundhedsministeren (Yvonne Herløv
Andersen).
(Fremsat 17/5 95).

Samtykke til behandling";kl. 14.20
1067;title_name;"Den første sag på dagsordenen kan kun med
Tingets samtykke behandles i dette møde, men
hvis ingen gør indsigelse, betragter jeg samtykket som givet. Jeg har forstået, at der ønskes

afstemning om, hvorvidt samtykket skal gives.
Det er der ingen forhandling om.
Der må herefter foretages afstemning om,
hvorvidt sagen kan behandles i dette møde.
Afstemning
Afvigelsen fra den i forretningsordenen fastsatte
frist vedtoges med 77 stemmer (S, V, KF, FP, RV
og CD) mod 16 (SF og EL).";Formanden
1558;title_name;"Da der til dispensation kræves, at 3/4 af de
stemmende tilslutter sig forslag herom, er samtykket altså givet.
Man gik da til:
1) Første behandling af lovforslag nr. L 263:
Forslag til lov om forlængelse og fomyelse af
overenskomster og aftaler for sygeplejersker,
radiografer, sundhedsplejersker, hjemmesygeplejersker, hospitalslaboranter m.fl.
Af arbejdsministeren (Jytte Andersen).
(Fremsat 23/5 95).
Lovforslaget sattes til forhandling.
Forhandling";Formanden
2026;name_party;":
Det er Socialdemokratiets grundlæggende
opfattelse, at arbejdsmarkedspolitik bedst løses
af arbejdsmarkedets parter.
Desværre sker det, at parterne sidder uhjælpeligt fast og derfor ikke kan løse problemerne
ved forhandlingsbordet.
Som denne konflikt har udviklet sig, er der
efter min mening to muligheder: enten at lade
alt blive kaos, som formanden for Dansk Sygeplejeråd, Kirsten Stallknecht, udtalte i radioen i
morges, eller som ansvarligt Folketing at sætte
skred i forhandlingerne.
Konflikten har nu varet i over tre uger, og vi
må konstatere, at der ikke har været den store
vilje til nogen tilnærmelse mellem parterne.
Derfor er det nødvendigt at opveje de frie forhandlinger i modspil til de konsekvenser, som
vi desværre kan se frem til.

Tirsdag den 23. maj 1995 (L 263)
Selv om der har været iværksat et omfattende
nødberedskab, er ventelisterne vokset kraftigt i
perioden, og en yderligere stigning vil få alvorlige virkninger for befolkningens sundhedstilstand. Patienter venter i dag på forundersøgelser, som ikke er omfattet af nødberedskabet, og
en yderligere udsættelse kan betyde, at en sygdom forbliver ubehandlet i en uacceptabelt lang
periode.
Hertil kommer, at konflikten, hvis vi ikke gør
noget, den 1. juni bliver udvidet til også at
omfatte bl.a. hjemmesygeplejersker. For mange
gamle og syge mennesker vil et eventuelt nødberedskab risikere at få alvorlige følger.
Uanset hvor lovlig en konflikt er, kan vi ikke
blot vente på overskrifterne i medierne om, at
det første dødsfald er indtruffet, før der gøres
noget. Det vil efter min mening være ansvarsforflygtigelse. Vi kan ikke blot vente med hænderne i skødet.
Vi tager nu initiativ til at stoppe selve konflikten og lockouterne, ikke med et endegyldigt
diktat, men ved at iværksætte en proces, så vi
kan få analyseret og løst de komplekse problemer på sundhedsområdet samlet.
I den ofte skarpe debat om arbejdsdeling mellem sygeplejersker og andre personalegrupper
har der været tendenser til at udpege helte og
skurke. Det bør man afholde sig fra. Alle ansatte
i sundhedssektoren knokler hårdt. Det er ikke
de enkelte medarbejdere, der er skyld i problemerne.
At vi er kommet i denne ulykkelige situation,
skyldes mange års forsømmelser. Uddannelsesindsatsen har været for lille i forhold til behovet
hos personalet. Man kan heller ikke se bort fra,
om ledelsesansvaret i forhold til arbejdstilrettelæggelse og samarbejde mellem de forskellige
personalegrupper har været godt nok.
Den proces, der nu sættes i gang, kan give en
sober og grundig afdækning af de mange problemer i sundhedssektoren. Vi skal have udnyttet de samlede ressourcer bedre, og vi skal have
en ordentlig belysning af arbejdsvilkår og aflønning for de forskellige personalegrupper i forhold til sammenlignelige grupper i andre dele af
den offentlige sektor.
Analysearbejdet og forhandlingerne vil give
et langt bedre grundlag for at få et bedre sundhedsvæsen og for at finde frem til aflønningsforhold, som er fair i forhold til den indsats, der
ydes.
Med den idérigdom og den aktivitet, som
sygeplejerskerne har lagt for dagen, håber jeg, at

6027

man aktivt vil gå ind i et udvalgsarbejde. I den
sammenhæng opfordrer jeg til, at man nu lader
udvalget arbejde, således at man udnytter de
muligheder, der findes for at påvirke udvalgsarbejdet.
For sygeplejersker og andre grupper er det
lykkedes at få skabt debat og opmærksomhed
om konkrete problemer. Det synes jeg er positivt, og derfor skal jeg komme med en opfordring om, at man nu sikrer, at gamle og syge
ikke skal føle sig utrygge, men kan se hen til den
pleje og omsorg, som de rettelig har krav på.
(Kort bemærkning).";Lone Møller
5682;name_party;":
Hvad Socialdemokratiet her lægger ryg til, er et
indgreb, der entydigt svækker den svage part i
konflikten med et endegyldigt diktat ved at fratage lønarbejderne deres eneste kampmulighed,
nemlig at lade være med at arbejde.
Naturligvis kan man foretage mange undersøgelser i mange udvalg, og det er en glimrende
idé med sådan et udvalg, men det befordrer
ikke nogen som helst argumentation for, at man
af den grund skulle stoppe konflikten.
(Uro på tilhørerpladserne).";Jette Gottlieb
6165;title_name;Mishags- og bifaldsytringer fra tilhørerpladserne plejer vi ikke at have herinde.;Formanden
6263;name_party;":
Indgreb i lovlige konflikter på arbejdsmarkedet
er heldigvis sjældent på Folketingets dagsorden.
Det er aldrig nogen behagelig situation at skulle
gribe ind i et forhandlingsforløb på arbejdsmarkedet. Det er Venstres grundopfattelse, at det
klarer parterne normalt bedst selv ved de frivillige overenskomstforhandlinger.
Men her er vi kommet i en situation, hvor forhandlingerne er så fastlåste, àt regeringen har
skønnet det nødvendigt med et indgreb. Der er
ganske enkelt for langt mellem de økonomiske
forventninger hos sygeplejerskerne og de lønstigninger, der er blevet forhandlet på plads
inden for det kommunale og amtskommunale
område. Men uanset karakteren af et indgreb
kan det ikke være Folketingets opgave at vurdere eller at komme med forslag til lønniveauet.
Regeringen har nu fundet det nødvendigt
med et indgreb, der rummer et udvalgsarbejde,
som meget bredt skal analysere konfliktområdet. Lønspørgsmålet er selvfølgelig centralt, '

6028

Tirsdag den 23. maj 1995 (L 263)

men for alle parter er det glædeligt, at man vil
søge at tilvejebringe øget fleksibilitet og bedre
ressourceanvendelse og iværksætte ekstraordinære aktiviteter, der kan nedbringe ventelisterne.
Venstre synes ikke mindst, at der er grund til
at understrege ventelisteproblematikken. Det er
trods alt patienterne, det handler om. Vi står
over for den åbenbare risiko, at konflikten og
dens eventuelle udvidelse til også at omfatte
hjemmeplejen kan give helt uholdbare tilstande
for vores ældre og syge.
Jeg vil ikke lægge skjul på, at dette er en
meget vanskelig sag for Venstre. Vi mener, at et
helt grundlæggende princip i den danske samfundsmodel er, at parterne på arbejdsmarkedet
skal have ansvar for og dermed også frihed til at
ordne løn- og ansættelsesvilkår i overensstemmelse med de spilleregler, der gælder for vores
overenskomstsystem.
Det er en væsentlig samfundsinteresse at sikre anstændige forhold i vort sundhedsvæsen og
plejesektor. Derfor er et indgreb, hvor principielt betænkeligt det end er, nødvendigt i dag.
Derfor skal jeg på Venstres folketingsgruppes
vegne meddele, at vi stemmer for regeringens
forslag, og vi vil også medvirke til at sikre, at
forslaget får en hurtig behandling her i Tinget.
Når det er sagt, vil jeg gerne pege på, at det er
afgørende, at det sikres, at vi ikke med dette
indgreb får skabt et uholdbart lønpres i den
offentlige sektor. Jeg kan ikke befri mig fra den
opfattelse, at eventuelle problemer fra gruppen
af sundhedspersonale skulle have været løst
ved forhandlingsbordet, ja måske endda før,
nemlig allerede ved den indbyrdes koordination
af de overenskomstkrav, der blev stillet af organisationerne inden for det kommunale område.
Det kan ikke nytte, hvis vi med dette indgreb
skaber den opfattelse, at man blot kan strejke sig
til opnåelse af særlige krav. Resultatet må og
skal være så afbalanceret, at der også fremover
er respekt for forhandlingsvejen både internt
mellem lønmodtagerorganisationerne og ved
det store forhandlingsbord.
Alle, der har fulgt debatten i den seneste tid,
har hørt markeringer fra andre offentlige personalegrupper, der måske meget naturligt mener,
at de nu også bør tilgodeses. Hvis det billede
består efter et indgreb i sygeplejerskernes konflikt, kan vi have skabt flere problemer, end vi
har løst. Jeg erkender, at balancen er vanskelig,
men kravet må være, at indgrebet ikke vanskeliggør fremtidige forhandlingsløsninger. For-

handlingsbordet er og skal fortsat være stedet,
hvor man finder modeller for tilrettelæggelsen
af løn- og ansættelsesforhold.
(Kort bemærkning).";Helge Sander
9842;name_party;":
Til hr. Helge Sander: Jeg må blot konstatere, at
man har en grundopfattelse, til den ikke mere er
bekvem! Et udvalg, der skal finde metoder til
øget fleksibilitet og bedre ressourceudnyttelse
på hospitalerne, kan alle jo tilslutte sig, og det
burde vi have haft under alle omstændigheder
og for længe siden.
Nej, den egentlige tanke er, at man er nødt til
at gribe ind, fordi man ønsker at lægge et lønloft
over den offentlige sektor.";Jette Gottlieb
10304;name_party;":
Lad det være sagt med det samme: Det er et
konservativt grundsyn, at spørgsmål vedrørende løn- og arbejdsvilkår skal løses af arbejdsmarkedets parter uden politisk indblanding. I
den konservative folketingsgruppe synes vi, det
er noget rigtigt juks, når arbejdsmarkedets parter ikke kan løse deres helt centrale opgave, som
jo netop består i at blive enige om løn- og
arbejdsvilkår. Vi synes, det er dybt beklageligt,
når parterne lader tingene gå i hårdknude, og
det er præcis, hvad der er sket på sygeplejerskeområdet.
Situationen er nu den, at langt den største del
af det kommunale område har aftalt sig frem til
nye overenskomster efter et helt sædvanligt
mønster. Tilbage står sygeplejerskerne og
hospitalslaboranterne, hvis forhandlingsforløb
er endt i længerevarende konflikt.
Når det er sagt, skal det også siges, at jeg tror,
vi er mange, der et eller andet sted godt kan forstå sygeplejerskernes utilfredshed. Hvorfor skal
sygeplejerskerne have markant mindre end
lærere eller ansatte i politiet? Hvorfor skal f.eks.
en politiassistent have 30.000 kr. mere om året
end en sygeplejerske eller en lærer 40.000 kr.
mere? Hvorfor denne forskel i niveauet? Det er i
hvert fald et spørgsmål, som vi stiller os i den
konservative gruppe. Med lige så stor ret kunne
man spørge, om det ikke netop er ved en helt
sædvanlig overenskomstfornyelse, at tiden er
inde til at gøre noget ved problemet. Hertil er
svaret også umiddelbart et ja.
Men spørgsmålene må ikke stoppe her. Med
hører også spørgsmålet om, hvordan det er
kommet dertil, at lønforskellen mellem f.eks.
politifolk og lærere på den ene side og sygepleI

Tirsdag den 23. maj 1995, (L 263)
jersker på den anden er blevet så markant. Også
her skal tingene siges ligeud: Problemet er ikke
af nyere dato, tværtimod, idet lønforskellen er
opbygget igennem en årrække, og her kan satsningen i sygeplejerskernes egen faglige organisation ikke forbigås. Også her må der stilles
spørgsmål: Har man i årenes løb satset rigtigt?
Har forhandlingsstrategierne været rigtige?
Det tilkommer ikke mig at give svar. Det er
evident, at der er mange årsager til, at tingene er
gået i baglås på sygeplejerskéområdet, og vi kan
som sagt i den konservative gruppe forstå nogle
af dem, men derfra og så til at forvente, at vi her
og nu i 11. time kan løse et mangeårigt problem
i ét eneste snuptag, er ikke bare langt, men også
for langt.
Situationen er nu den, at sagen er havnet på
Folketingets bord. Regeringen finder tiden inde
til et indgreb. Indtil nu har konflikten omfattet
7.000 sygeplejersker, og der har været et rimeligt fungerende nødberedskab, men pr. 1. juni
optrappes konflikten. Selv om der er tale om en
fuldt lovlig konflikt, og selv om der etableres
nødberedskaber, er situationen ved at blive så
alvorlig, at der er rimelig grund til at frygte
konsekvenserne for mange gamle og syge: heri
er vi enige med regeringen.
Vi er også enige med regeringen i, at det er
vanskeligt for Folketinget at give sygeplejerskerne en stor præmie for at være gået i strejke,
og sådan ville det virke, hvis vi her og nu lovgav om en markant højere procentsats end de
3,5 pet., som 600.000-800.000 ansatte - svarende
til hele det kommunale område - har stillet sig
tilfreds med ved frivillige forhandlinger. Men
det er afgørende for os, at der i lovindgrebet
indbygges et perspektiv, der sikrer, at vi ikke
om 2 år står i samme situation, og her har vi
specielt lagt mærke til lovforslagets bestemmelse om nedsættelse af et udvalg for henholdsvis
sygeplejersker og hospitalslaboranter. Kommissoriet for dette udvalgsarbejde vil vi se nærmere
på i udvalget. For os ligger der et centralt perspektiv i over en periode at finde veje til at få
sygeplejerskerne indplaceret i en lønramme
svarende til lønrammen for politifolk, lærere og
andre sammenlignelige grupper - ikke kun af
hensyn til dem, der allerede er ansat i sygehussektoren, men også af hensyn til fremtiden. Det
er utrolig vigtigt, at vi også fremover har kvalificeret arbejdskraft på området: det fortjener
ikke mindst patienterne.
Vi går altså til udvalgsarbejdet med den holdning, at vi støtter regeringens bestræbelse på at -

6029

bringe konflikten til ophør, men vi kræver, at
det sker med en løsning, som har perspektiv.
(Kort bemærkning).";Pia Christmas-Møller
14570;name_party;":
Hvorfor, spørger fru Christmas-Møller. Og jeg
spørger fru Christmas-Møller: Hvorfor dette
hastværk?
For ganske få minutter siden behandlede vi et
lovforslag, hvor fru Christmas-Møller havde
travlt med, at det var hastværk, hvis vi skulle
have det igennem i Tinget, til trods for at det var
den almindelige behandling, der kørte. Hvorfor
denne ændring af grundsynèt nu her i sidste
øjeblik? Hvorfor har man efter 10 års regeringsmagt ikke gjort noget ved det, som fru Pia
Christmas-Møller tager frem? Hvorfor har man
ikke gjort noget? Hvorfor kommer man nu lige
pludselig og kan forstå en masse ting? Det er da
utroligt. Der har overhovedet ikke på noget
tidspunkt været belæg for, at der var nogen, der
var livstruede. Det er simpelt hen alene et
spørgsmål om, at man går arbejdsgivernes
ærinde for at sikre, at de kan undgå at komme
til at betale nogle ordentlige lønninger.
Jeg må spørge fru Pia Christmas-Møller:
Hvorfor det hykleri?
(Kort bemærkning).";Bruno Jerup
15553;name_party;":
Det kan godt være, at Enhedslisten kun har ét
grundsyn, det skal jeg ikke udtale mig om, men
i Det Konservative Folkeparti har vi faktisk flere
grundlæggende principper. Det ene princip går
på, at vi ønsker, at arbejdsmarkedets parter forhandler sig frem til løn- og ansættelsesvilkår.
Et andet, nok så vigtigt grundprincip går på
hensynet til velfærden og sundheden i befolkningen, og der er altså nogle syge og gamle, som
er i klemme i det her. Indtil nu har vi ikke set lig
på bordet, men konflikten optrappes pr. 1. juni,
og der kommer så oven i købet en sommerferieperiode, hvor ferier og lignende skal afvikles på
de områder, hvor der ikke er konflikt. Vi vil ikke
påtage os det ansvar. Det kan indebære nogle
meget alvorlige følger for dem, der virkelig er i
klemme, bl.a. dem, som står på ventelisterne.
Så vi har to principper her, og det er ganske
almindeligt, at når forholdene vanskeliggøres
for befolkningens sundhed og trivsel, må Folketinget gribe ind, uanset at vi ellers respekterer
frivillige aftaler på arbejdsmarkedet. Sådan er
det: der er ikke noget unormalt i det.

6030

Tirsdag den 23. maj 1995 (L 263)

Med hensyn til tidsfaktoren er det også helt
typisk, at sådan et indgreb bliver behandlet på
den facon, som der er lagt op til her.
(Kort bemærkning).";Pia Christmas-Møller
16851;name_party;":
Ventelisterne til sygehusene har være kilometerlange i årevis, men det er typisk, at når sygeplejerskerne nu strejker, er det lige pludselig
den strejkes skyld, at der er lange ventelister. Så
bliver den ekstra kø, der kommer dér, lige pludselig den største trussel.
Det har ikke noget at gøre med grundsyn, og
det eneste, der sker ved det, er, at man kan regne med, at der for fremtiden overhovedet ikke
kan føres fornuftige forhandlinger, for man ved
jo, at i sidste ende kommer Det Konservative
Folkeparti nok sammen med Venstre og måske
regeringen og siger: Nu skal vi nok redde jer!
(Kort bemærkning).";Bruno Jerup
17486;name_party;":
Til hr. Bruno Jerup: Det er ikke sygeplejerskernes skyld, at vi har de lange ventelister. Det er
helt forfejlet at lægge dét i munden på Det Konservative Folkeparti. Det var jo ikke det, der
blev sagt herfra. Det, der blev sagt, var netop, at
patienten skulle være i centrum, og at det er det,
det handler om. Vi har alle sammen i dette Ting
et ansvar for, at vore ældre og syge bliver
behandlet ansvarligt.
Det har intet at gøre med, at ventelisterne er
for lange på grund af denne sygeplejerskekonflikt. Det har de været i alt for mange år, og som
hr. Bruno Jerup ganske rigtigt sagde, er de kilometerlange, og det er uacceptabelt, at Folketinget ikke for lang tid siden har gjort noget ved
den sag. Ventelisterne bliver overhovedet ikke
afskaffet, fordi denne konflikt stopper: det er
helt andre metoder, der skal i brug.";Jan Køpke Christensen
18331;name_party;":
Det er SF's principielle opfattelse, at det er gennem frie forhandlinger, at arbejdsmarkedets
parter skal nå frem til fornyelse af deres overenskomster. Det er åbenbart også andre partiers
opfattelse, men altså bare ikke lige ved denne
lejlighed.
For vores vedkommende er det af to grunde.
Det er for det første fra en demokratisk synsvinkel afgørende, at overenskomster godkendes og
indgås af de mennesker, som overenskomsterne
vedrører. For det andet er det vigtigt, at overenskomsterne af parterne betragtes som deres

overenskomster, så de også efterfølgende har
grund til at føle et ansvar for disse overenskomster.
Det har, lige siden konflikten startede på
sygeplejerske- og laborantområdet, været diskuteret, hvornår man skulle gribe ind: ikke om
man skulle gribe ind, ikke om det var rimeligt at
gribe ind, men i virkeligheden bare hvornår.
Det hænger formentlig sammen med, at der
er opbygget en tradition herhjemme for, at den
frie forhandlingsret kan bruges i et stykke tid,
men så griber man ind under alle omstændigheder. Derfor har mange betragtet det som naturligt, at der skulle gribes ind, og ligefrem forventet det. Man kan sige, at arbejdsgiverparten Amtsrådsforeningen og først og fremmest Kommunernes Landsforening - ikke har gjort noget
som helst for at løse konflikten, for de havde
givetvis en forventning om, at om et stykke tid
blev der grebet ind til fordel for dém.
Ikke mindst har Kommunernes Landsforenings bebudede optrapning af hjemmesygeplejeområdet klart vist, at Kommunernes
Landsforening ikke vil løse konflikten. Det er
den politiske arbejdsgiver, nemlig Kommunernes Landsforening og Amtsrådsforeningen, der
har skabt konflikten, og det er dem, der har
skærpet konflikten, og nu skal der et politisk
indgreb til, fordi de ikke har villet gøre noget.
I den foregående uge rejste SF's repræsentant
i Amtsrådsforeningen et ønske i Amtsrådsforeningens bestyrelse om, at Amtsrådsforeningen
som arbejdsgiver skulle give signaler i retning
af, at man for det første skulle se på lønudviklingen - for sygeplejerskernes vedkommende se
på løntrinnet, og om man kunne ændre en række forhold. For det andet, at man også skulle
nedtrappe lockouten som en slags tillidskabende foranstaltning, for det er jo Amtsrådsforeningen og Kommunernes Landsforening, der har
ansvaret. Det burde slet ikke være Folketinget,
der skulle beskæftige sig med det her, og det
mener vi heller ikke det skal, for det betyder jo,
at næste gang og næste gang igen sætter de sig
bare tilbage og venter på, at der er nogle, der
skal gribe ind og lave arbejdet for dem. Desværre var Amtsrådsforeningens bestyrelse ikke med
på, at man skulle søge at løse problemet selv.
Det, vi ser her på sygeplejerske- og hospitalslaborantområdet, er et eksempel på, hvordan
der prioriteres i vores samfund, og hvordan der
aflønnes. Generelt kan man sige, at arbejdet med
mennesker aflønnes dårligere end arbejdet med
metal og mursten, for slet ikke at tale om afløn-

Tirsdag den 23. maj 1995 (L 263)
ning af de mennesker, der arbejder med penge.
At arbejde med syge, børn, handicappede og
gamle aflønnes generelt set dårligere, end hvis
man arbejder med raske, unge eller midaldrende.
Endelig kan man sige, at kvinder generelt
aflønnes dårligere end mænd, og er man så
uheldig både at beskæftige sig med syge mennesker og at være kvinde, siger det sig selv, at
man ender i den gruppe mennesker, som får en
dårlig løn. Det gælder for sygeplejersker, sundhedsplejersker og hjemmesygeplejersker, at de
generelt aflønnes ringere end andre grupper,
f.eks. skolelærere og politibetjente, der er sammenlignelige med hensyn til uddannelse og
ansvar. På tilsvarende måde kan man sige, at
andre inden for pleje-, omsorgs- og også dele af
sundhedsområdet, f.eks. hospitalslaboranterne,
også aflønnes dårligere end tilsvarende grupper
på andre områder.
Når regeringen nu foreslår et indgreb, kæder
den det sammen med, at der skal nedsættes et
udvalg, der skal kigge på det. Selvfølgelig er det
da godt, at den erkender, at man skal se på lønforhold og lønudvikling i relation til andre personalegrupper, og det er også godt at kigge på
hospitalslaborantområdet, men hvorfor i alverdens riger og lande har den ikke erkendt det for
lang tid siden, og hvorfor har man ikke også fra
arbejdsgiverpartens side for lang tid siden sagt,
at det her skulle man have kigget på? Vi mener
selvfølgelig, at man fra KL's og Amtsrådsforeningens side burde have set på disse ting.
Uanset at dette ligger i regeringens forslag,
kan vi under ingen omstændighed støtte det,
men vi har en række spørgsmål, som vi vil stille
i forbindelse med behandlingen i udvalget for at
få præciseret, hvad det rent faktisk er, der ligger
i lovindgrebet, også fordi der efter vores opfattelse er en række uklarheder.";Aage Frandsen
23116;name_party;":
Der skal ikke herske tvivl om, at Fremskridtspartiet har det synspunkt, som andre også har
givet udtryk for, nemlig at det er nummer ét, at
arbejdsmarkedets parter selv finder løsningerne.
Der skal heller ikke herske tvivl om, at hvis
situationen er låst fast, som den er på nuværende tidspunkt på det område, vi her taler om, har
Folketinget netop en forpligtelse til at tænke på
patienterne, og hvad der kan ske i kølvandet af
den uholdbare situation, vi er i. Det er en vigtig
faggruppe, vi her taler om, ligesom f.eks. læger,

6031

social- og sundhedsassistenter og sygehjælpere
er det, og det ved vi alle her i Tinget.
Den kaotiske situation, som vi har på ventelisteområdet her i landet, og som vi har haft i alt
for mange år, er utrolig beklagelig. De sygehuse,
som endelig var ved at få nedsat ventetiden til 3
måneder, er nu kommet bagefter igen.
Der har været meldinger fremme om, at ventelisterne er eksploderet yderligere efter denne
konflikt, og at der nu naturligvis statistisk set er
sket flere dødsfald, end det ellers ville have
været tilfældet.
Man har sagt, at det ikke kan henvises til den
nuværende konflikt: men selv om der tidligere
på f.eks. hjerteområdet er sket dødsfald, er det
klart, at når man forlænger ventelisterne, er der
selvfølgelig statistisk set store muligheder for, at
der er flere, der går til, og det er uacceptabelt.
En sådan konflikt, som vi har set her på det
sidste, er ikke medvirkende til, at folk får et
mere positivt syn på det personale, der nu er
gået i konflikt, og det er utrolig kedeligt.
Vi er af den opfattelse, at netop på sundhedsområdet skal man ikke skære ned. Dér skal vi
absolut sørge for, at der er ,tålelige forhold for
alle parter - først og fremmest for patienterne,
men naturligvis også for personalet.
Jeg er overbevist om, at mange sygeplejersker
også føler, at det, der sker, ikke er værdigt for
patienterne. Jeg tror slet ikke, at der er mange
sygeplejersker, der reelt er ved deres fulde fem,
som ønsker denne konflikt. Alle ved, at den fagforening, som dækker området, har været alt for
dårlig til at forhandle overenskomster i alt for
mange år, og dermed er der sket en ringere lønudvikling, end sygeplejerskerne har ønsket. Det
kan ikke være rigtigt, at samfundet og patienterne skal være gidsler, fordi man har haft disse
alt for dårlige forhandlere.
Så sent som i sidste uge, i onsdags, havde
Fremskridtspartiet indkaldt sundhedsministeren til samråd i Folketingets Sundhedsudvalg,
og det blev da oplyst, at der ikke var grund til
indgreb. Jeg tvivler på, at ministeren ikke sidste
onsdag var klar over, at dette indgreb skulle
komme, men lad det så ligge.
På Jyllands-Posten har man det, der hedder
fredspligt, så man ikke bliver udsat for, at avisen ikke udkommer. Jeg synes, at det måske var
en idé, man kunne bruge hos sygeplejerskerne,
men det måtte til gengæld også medføre, at de
fik nogle fornuftige og ordentlige vilkår, først og
fremmest lønmæssige vilkår, at arbejde på.

6032

Tirsdag den 23. maj 1995 (L 263)

Der er også lagt op til, at man skal se på andre
faggrupper, og det synes jeg personlig er fornuftigt. Sygeplejerskerne er en kategori, der virkelig har haft det hårdt på sundhedsområdet, og
derfor er det rimeligt, at man også ser på, hvordan man kan aflaste dem.
Man kunne sige til dette forslag, at det nu er
regeringens ansvar og dens opgave at få disse
problemer løst. Fremskridtspartiet vil gerne
være med til at løse problemerne, så der kommer fornuftige og ordnede forhold for sygeplejerskerne, og derfor har vi sagt ja til det forslag,
der her foreligger.
Vi vil så efterfølgende se, at der er mange, der
nu kommer i deputation til Arbejdsmarkedsudvalget, og derfor er der naturligvis megen
spænding om, hvad det er for nogle holdninger,
der kommer frem. Jeg tror og håber på, at vi kan
få en fornuftig dialog, således at vi kan undgå
den forværrede situation med en konflikt på
hjemmeplejeområdet.
(Kort bemærkning).";Jan Køpke Christensen
27065;name_party;":
Hr. Jan Køpke Christensen siger, at der er opstået livstruende situationer. Det er der intet belæg
for.
Denne konflikt har ikke ført til livstruende
situationer, og det er alene sygeplejerskernes
skyld. Det skal den heller ikke, og sygeplejerskerne har på trods af deres strejke varetaget et
beredskab. Den største trussel er kommet fra
ugennemtænkte lockouter.
Det er jo præcis de langsigtede hensyn til
patienterne, der er en af drivkræfterne i sygeplejerskernes handlinger. De kan og vil ikke
længere leve med ikke at blive taget alvorligt.
Det er de samme hensyn, vi mener at varetage, når vi stemmer imod indgrebet. Det er ikke
bare, fordi vi ikke vil være med til at underminere den frie strejkeret, men fordi vi skønner, at
et indgreb vil betyde betydelig vanskeligere forhold i fremtiden rundt om på hospitalerne, og
det er vi ikke interesserede i at fremme.";Jette Gottlieb
27955;name_party;":
Det Radikale Venstre skal beklage, at det nu er
nødvendigt at gribe ind i den 3 uger lange konflikt på sygeplejerskeområdet.
Vi havde helst set, at parterne selv havde klaret overenskomstforhandlingerne, sådan som
det er sket på størstedelen af arbejdsmarkedet.
Det er en uskik, at Folketinget blander sig, og
når det sker, er det, fordi der står så væsentlige
samfundsinteresser på spil, som tilfældet er her.

Indgrebet i konflikten handler om liv og velfærd for de borgere, der allerede er ramt eller
ville blive ramt med den optrapning af konflikten den 1. juni, hvor kommunerne har lockoutet
sygeplejerskerne i de kommunale hjemmeplejer.
Hvis eller når man sammenligner denne konflikt og indgrebet i den med lægekonflikten i
1987, er der visse lighedspunkter, som vi synes
er rigtige. Det er nemlig helt afgørende for os, at
det ikke bliver Folketinget, der kommer til at gå
ind i, hvad der skal aftales mellem parterne: det
kommer de stadig til selv at klare.
Folketinget er i dag kun fødselshjælper i denne sammenhæng, idet forslaget går ud på at forlænge overenskomsterne på de områder, som
ikke har været ramt af konflikten, og samtidig at
forny overenskomsterne på de områder, som
aktuelt deltager i konflikterne.
Lovforslaget holder sig inden for rammerne
af, hvad der i øvrigt er aftalt på det kommunale
område. Der nedsættes to udvalg, dels på sygeplejerskeområdet, dels for hospitalslaboranterne. Analyseudvalgene består af parterne med en
formand, som parterne selv udpeger. Opgaven
er at drøfte de væsentlige løn- og arbejdsforhold
for grupperne og komme med forslag til løsning
af konflikten. Er der spørgsmål, parterne ikke
kan blive enige om inden den 1. oktober i år,
træder | de udpegede formænd til og finder en
løsning på baggrund af de forhandlinger, der
har fundet sted.
Det minder en hel del om det, man foretog i
1987, og efter vores opfattelse er det en enkel og
god løsning, der giver tid til at finde frem til løsninger, der peger fremad i sygehusvæsenet,
hvor denne konflikt, så kort den end har varet,
hvis man skal tro dagens aviser, allerede har
fået og vil få mærkbare virkninger på ventelisterne.
Det er vores håb, at parterne i tiden til oktober
vil kunne få endevendt problemerne med mange af de knaster, som jeg har hørt om især fra
sygeplejerskerne, men det er utrolig vigtigt for
os, at det er parterne selv, der bliver spændt for,
når der skal findes løsninger af denne type.
Vi støtter forslaget.";Vibeke Peschardt
30416;name_party;":
Hvis smedens kat døde af mange tak, døde
sygeplejerskerne af fuld forståelse, megen velvilje og mange tak. Det er, hvad regeringen og
de borgerlige kan komme med - og så kan de
komme med et indgreb! De agter nu at gribe ind
i sygeplejerskekonflikten, som den jo bliver

(755)
Tirsdag den 23. maj 1995 (L 263)
kaldt, selv om også andre grupper, f.eks. hospitalslaboranterne, indgår i den.
Regeringen og de borgerlige har oven i købet
uden skygge af argumentation for, at det skulle
være nødvendigt ud fra et eller andet hensyn,
tilsidesat de demokratiske spilleregler, som er
fastsat i forretningsordenen. Det må være for at
sikre ,den dårligst tænkelige mulighed for folkelig påvirkning af processen.
Ingen hospitalslaboranter skal have mulighed
for at forklare lovgiverne konsekvenserne af
indgrebet set med deres øjne. Ingen patientgrupper skal have mulighed for at fortælle lovgiverne, at de støtter sygeplejerskernes krav,
fordi det vil give den bedste patientpleje. Ingen
hospitalsledelse vil få mulighed for at påvise, at
systemet vil bryde sammen, hvis man på grund
af indgrebet mister sygeplejerskernes velvilje og
fleksibilitet ved tilrettelæggelse af nødberedskab og i det hele taget ved arbejdsgangen på
hospitalet med eller uden konflikt. Indgrebet er
noget andet og mere end en tvangsmæssig forlængelse af en overenskomst. Det, der her er tale
om, er et frontalangreb på selve strejkeretten.
Forløbet har ellers været helt efter bogen: Et
forslag til en overenskomst er blevet nedstemt,
strejkevarslet er afsendt, lockoutvarslet er
afsendt, konflikten er iværksat.
Da det er et område, hvor menneskeliv kan
komme i fare, har de konfliktende loyalt udarbejdet nødberedskaber, der sikrer, at en sådan
situation ikke opstår.
Men her viser de første problemer sig: Et
nødberedskab, der kompenserer for de varslede
lockouter, lader sig ikke etablere. Det lader sig
end ikke etablere under normale omstændigheder, så stor er underbemandingen i det daglige,
og så dårligt er hospitalsmyndighedernes kendskab til de faktisk vilkår på hospitalerne.
Der er derfor ikke noget overraskende i, at
sygeplejerskerne nu har fået nok - og fået nok så
eftertrykkeligt, at de har valgt at nægte at arbejde på de givne vilkår: Det er det eneste magtmiddel, de som lønarbejdere har.
Når regeringen og de borgerlige vælger at
iværksætte dette indgteb, er det angiveligt, fordi
de ikke vil give ved dørene. De vil ikke risikere,
at andre skulle få den idé, at det kan betale sig
for en offentligt ansat at strejke. De synes at
have den forestilling, at iværksættelse af en
strejke er noget, man bare gør, men dér tager de
fundamentalt fejl. Når offentligt ansatte og specielt sygeplejersker, der har en faglig tradition
for altid at være til rådighed, går i strejke, er det,

6033

fordi elastikken ganske enkelt ikke kan strækkes
længere.
Det, som er strejkens genstand, er reelt den
offentlige mening, og her ligger den egentlige
grund til indgrebet. Den offentlige mening er på
sygeplejerskernes side. Er der nogen, der kan
komme i tanker om en lønkonflikt - noget, der
ellers altid bliver betragtet som lidt af et egotrip
- der har haft så stor en opbakning?
Selv Amtsrådsforeningen er blød i knæene.
Almindelige mennesker mener faktisk, at sygeplejerskerne får for lidt for deres arbejde, og at
deres arbejdsforhold er for dårlige, og det, der
reelt gør udslaget, er, at sygeplejerskerne har
udsigt til at vinde strejken.
I den situation griber regeringen og de borgerlige ind. Socialdemokratiet går i spidsen for
et frontalangreb på selve strejkeretten, men det
sidste ord er ikke sagt i denne sag. Konsekvenserne af indgrebet er nemlig også, at man mister
sygeplejerskernes samarbejdsvilje. Vi vil i den
kommende tid blive vidner til, at sygeplejersker
siger deres job op, arbejder efter reglerne, fastholder de få rettigheder, de har efter almindelige love, såsom 11-timers-reglen og lignende.
Hvorfor skulle de ikke det? Selv under konflikten har de vist maksimal ansvarlighed, og
det viser regeringen at den ikke værdsætter. De
mennesker, der på det grundlag skrider fra jobbet på den ene eller den anden måde, er tabt for
hospitalerne i lang tid fremover, også selv om
udvalgsarbejdet skulle udløse nogle håndører
om et par måneder.
Man kan kun opfordre til, at andre grupper af
ansatte viser solidaritet med sygeplejerskerne.
Det er også den almindelige strejkeret, de forsvarer, og det er den, regeringen og de borgerlige i dag sætter ud af kraft.";Jette Gottlieb
34888;name_party;":
Nogle af os blev for en 14 dages tid siden spurgt
af medierne, om der ville komme et indgreb, og
nogle af os svarede noget, der ligner det, der
foreligger i dag: ikke fordi vi var specielt forudseende, men fordi enhver burde kunne forudse,
at en strejke på dette område naturligvis ville
ende dér, hvor vi er i dag.
Det er der ikke så meget hokuspokus i, og
derfor vil jeg gerne starte med at rose regeringen. Jeg mener faktisk, at regeringen har gjort
det eneste rigtige. Jeg mener, at regeringen har
vist den ansvarlighed, der skal til, på den måde,
at på et tidspunkt, hvor man kan forudse problemer omkring hjemmeplejen, omkring forun-

6034

Tirsdag den 23. maj 1995 (L 263)

langt. Så vil vi jo igen om to, tre eller fire år
dersøgelser til hjerteoperationer osv. og laborakomme i det samme skænderi. Nej, det, vi skal,
torieundersøgelser, som er forudsætningen for,
er selvfølgelig at få den grundlæggende diskusat man kan vurdere alvorligt syges situation, så
sion om, hvorvidt vi lønner de mennesker med
griber regeringen ind.
det ansvar højt nok. Og så må vi se, hvordan
Jeg stiller mig altså ikke op her og siger undresultatet bliver.
skyld på et regeringspartis vegne. Ikke fordi jeg
I den diskussion er det efter vores opfattelse
har specielt meget imod sygeplejersker eller
også godt, at vi får rørt ved, om sygeplejersker i
imod strejker, men fordi vi er nødt til i Folketinvirkeligheden gør for meget i dag. Er de i virkeget også at vurdere, hvornår grænsen er nået i
ligheden overkvalificerede i forhold til nogle af
forhold til folkesundheden. Og når sundhedsde arbejdsopgaver, som de har? Det er også
ministeren og arbejdsministeren melder, at der
noget, udvalget skal tage hensyn til, og det er en
er begyndt at komme problemer, og at man kan
forudse voldsomme problemer i den kommende diskussion, der er tiltrængt. Når man ser rundt
om i systemet, hvor stor en mangel der er på
tid, er det en regerings ansvar at gøre det her,
sygeplejersker, kunne det måske godt være, at
uanset om det er populært i medierne, i befolkman kunne hjælpe lidt med til, at stresset, og
ningen, eller hvad det er. Jeg kan love for, at det
hvad ved jeg, ikke bliver så voldsomt.
ville være ti gange mere upopulært, den dag
Altså dobbeltheden i det her, nemlig at man
man så resultatet af det kaos, der kunne udvikle
på den ene side giver det, som andre har fået, og
sig i de kommende uger.
Derfor kan vi godt støtte det her lovforslag. siger: O.k., af hensyn til det overordnede sundDet er ikke, fordi vi jubler over det - bestemt hedspolitiske kan det ikke få lov at løbe længere, men på den anden side siger: Lad os så se på
ikke: vi havde også gerne set, at man havde fordet ansvar, I har, den uddannelse, I har, og de
handlet sig på plads - men vi mener faktisk, at
kritikken kunne hagle ned over et flertal i Folke- opgaver, I har, om det må føre til en anden lønplacering - hvad jeg er overbevist om at det vil
tinget, hvis man ikke gjorde det, som ligger i
gøre - dét synes jeg er en god balance, som
lovforslaget her.
regeringen har fundet.
At sygeplejerskerne og laboranterne så i denOg den skal ikke have utak for det. Den skulle
ne omgang ikke får en større lønstigning end
nærmest have utak, hvis den ikke havde gjort
andre, ligger jo deri, at man også skal se, hvad
noget, og det synes vi faktisk er væsentligt at få
der sker ved næste overenskomstforhandling,
nemlig det, at går man ud og belønner en strejke slået fast i dag, selv om vi ikke er specielt krigenu ved at give voldsomme lønstigninger, er man riske over for nogen som helst grupper på
arbejdsmarkedet, heller ikke over for sygepletordnende sikker på, at man ikke kan få et forlig
jerskerne. Men Folketinget er jo altså ikke valgt
i stand ved næste overenskomstforhandling.
Men - og det er dér, vi glæder os - man vil nu til at varetage en enkelt gruppes interesser: vi er
faktisk valgt til at varetage helhedens interesser,
også, hvad vi i øvrigt også sagde for fjorten
dage siden, kigge på hele lønrammediskussio- herunder også de menneskers, der vil blive ramt
af denne her konflikt i løbet af de kommende
nen, hele indplaceringen af sygeplejerskerne i
uger. Det er faktisk det, vi sidder her for.
det almindelige lønsystem.
Og jeg vil da så godt, måske i modsætning til
(Kort bemærkning).
flere andre, sige, at jeg undrer mig over, at man
her i dag hele tiden sammenligner sygeplejer- Aage Frandsen (SF):
Hr. Duetoft talte om det dér kaos, der kunne
sker med politifolk og lærere. Det kan da godt
opstå og var ved at opstå inden for sygehusvævære, de skal have mere. Det kan da godt være,
senet.
at en vurdering af ansvaret vil føre til, at man
Jeg vil spørge: Er det ikke Kommunernes
for nogle sygeplejersker faktisk er nødt til at
Landsforenings
lockoutvarsel omkring hjemmegive højere lønrammer. Jeg synes, det er aldeles
plejen, der skaber de største problemer? Man
usammenligneligt og useriøst at gå ud og sige,
har rent faktisk ikke set andre problemer endnu.
at fordi en eller anden politibetjent på et eller
Er det ikke dér, man forventer at problemerne
andet lønniveau har det sådan og sådan, så skal
opstår? Og er det så ikke udtryk for, at Kommuen sygeplejerske også have det.
nernes Landsforening overhovedet ikke er sin
Jeg håber bestemt, at man under udvalgsaropgave voksen som arbejdsgiverpart i en forbejdet faktisk får en vurdering af det ansvar og
handling, og at man ikke selv vil være med til at
de arbejdsopgaver, der er, for ellers er vi jo lige

Tirsdag den 23. maj 1995 (L 263)
løse konflikten? Det eneste, man har gjort i den
her forbindelse, er i virkeligheden at optrappe
konflikten, og så håber man på og regner med,
at arbejdsministeren, hr. Duetoft og andre vil
løse problemet - altså løse problemet for Kommunernes Landsforening, men ikke løse konflikten.
(Kort bemærkning).";Peter Duetoft
40696;name_party;":
Jeg synes ikke, der er nogen som helst grund til,
at vi her i dag står og uddeler karakterer eller
tager stilling til skyld. Den ene part har brugt
strejkevåbenet, den anden part bruger lockoutvåbenet, og sådan er en faglig konflikt. Og altså
om vi her skulle stå og sige, at det er mere realistisk og bedre at strejke, end det er at lockoute,
eller omvendt, det synes jeg ikke er en særlig
spændende diskussion. Der er naturligvis på
begge sider vist stædighed og på begge sider
vist ønske om denne her konfrontation, og så er
spillet gående.
Hvis det havde været et andet område end
sundhedsområdet, er jeg også overbevist om, at
så skulle det også have lov til at løbe sin tid ud,
men det er altså stadig min opfattelse - dér er
jeg måske lidt gammeldags - at der er enkelte
områder i det danske samfund, hvor strejkeretten ikke er af det gode, og det er, fordi jeg i virkeligheden stadig væk er tilhænger af det gamle
tjenestemandssystem. Jeg mener, at transportområdet og sygehusområdet er områder, der er
så vigtige, at man må betale folk en bedre løn og
til gengæld sige, at så har de også en forpligtelse
til, at de områder faktisk fungerer.
Det er en helt anden diskussion, men jeg vil
ikke uddele karakterer, hverken til den ene eller
den anden side, under debatten i dag.
Arbejdsministeren (Jytte Andersen):
Jeg vil gerne takke de partier, som har tilkendegivet, at de gerne vil støtte lovforslaget og hermed også forslaget om at stoppe konflikten og
også støtte dette, at vi gerne vil have forslaget
hurtigt behandlet her i Folketinget, således at vi
skulle kunne gøre det færdigt i morgen. Og jeg
vil selvfølgelig bidrage med alt, hvad jeg kan, i
relation til ønsker om besvarelser i Arbejdsmarkedsudvalget, således at udvalgsarbejdet kan
komme til at køre fornuftigt.
Når der er grund til indledningsvis at takke
specielt, hænger det jo sammen med, at det er en
alvorlig beslutning, Folketinget træffer, når vi
griber ind i en overenskomstmedholdelig stri-

6035

dighed. Det er en lovlig konflikt: der er ikke sket
ulovligheder, hverken i forhold til arbejdsgiversiden eller arbejdstagersiden. Man har brugt de
våben og de midler, som man har ret til i den
model, vi nu har valgt på arbejdsmarkedet,
nemlig at parternes ansvar er afgørende for roen
og stabiliteten på arbejdsmarkedet.
Derfor er det selvfølgelig alvorligt at tage
beslutning om et indgreb, og når vi gør det, er
det også på grund af det, som alle ordførere har
været inde på, nemlig hensynet til, at der faktisk
er nogle, der er frygtsomme, hensynet til, om
man nu kan blive undersøgt, om man nu kan
blive opereret, om man nu kan få passet og plejet sine sår, og hvad det nu kan være. Det er faktisk det hensyn, som vi - politisk naturligvis - er I
nødt til at tage.
Når vi kan se, at der ikke umiddelbart er
nogen udsigt til, at parterne selv kan mødes og
finde en løsning, må vi selvfølgelig foretage en
overvejelse, og når vi også kan se, at ventelisterne vokser, som det også har været sagt fra alle :
ordførernes side, lige så vel som, der også har
været nævnt problemer med forundersøgelser,
problemer med, at den almindelige sundhedstilstand faktisk er i farezonen, og når dertil så
kommer, at der sker en optrapning den 1. juni,
når der lockoutes på hjemmesygeplejeområdet,
så synes jeg faktisk, at det er godt at konstatere,
at et så bredt flertal i Folketinget er parat til at
påtage sig et politisk ansvar for, at det ikke sker.
Det vil jeg meget anerkende.
Jeg vil også give udtryk for en enighed om
det, som fru Pia Christmas-Møller lagde vægt
på, nemlig at der skulle ske noget med perspektiv, og det mener jeg at der i forhold til det kommissorium, som udvalget har fået, faktisk er lagt
op til. Vi taler jo om at få belyst funktionsmåder,
ansvarsfordeling, opgavefordeling, hvordan
lønstrukturen er, og om man kan planlægge
arbejdet mere hensigtsmæssigt, også i forhold til
andre faggrupper. Så det er faktisk et meget
perspektivrigt kommissorium, udvalget har.
Og der er ingen som helst grund til at betvivle, at de parter, som jo udgør udvalget, og som
selv udpeger dets formand, ikke også vil leve op
til den forventning, vi politisk har om et perspektivrigt udvalgsarbejde.
Der er heller ikke grund til at betvivle, at når
udvalgsarbejdet er færdigt den 1. oktober, vil
parterne også påtage sig ansvaret for den endelige fordeling af den resterende del af puljen,
som ikke er fordelt på nuværende tidspunkt.

6036

Tirsdag den 23. maj 1995 (L 263)

Så jeg har meget store forhåbninger om, at vi
til efteråret vil kunne se et analysearbejde, som
faktisk giver håb om, at der også på sygeplejeområdet, på hospitalsområdet og på hele hjemmeplejeområdet kan lægges an til nogle bedre
samarbejdslinjer og et bedre samspil mellem
personalegrupperne - og dem er der jo nogle af
på det her område - ikke så meget for personalegruppernes skyld, men mere af hensyn til de
mennesker, der er helt afhængige af, at personalegrupperne rent faktisk fungerer godt i forhold
til hinanden.
Jeg sad og undrede mig lidt over, at der ikke
på ét eneste punkt i det, fru Jette Gottlieb sagde,
var nogen som helst overvejelser om de ældre
og de syge og dem, der venter på at blive opereret - slet ikke. Der var alene tale om - hvad kan
man sige? - klassekampssynspunktet: der var
alené tale om faggruppeargumentation, og det
kan man anerkende et langt stykke hen ad
vejen, men jeg synes også, at man som politiker
bliver nødt til at tænke over, at der faktisk er
nogle mennesker i den anden ende, for hvem en
optrapning af konflikten vil betyde, at deres liv
er i farezonen - deres liv, ære og velfærd, sådan
tror jeg fru Vibeke Peschardt udtrykte det, og
det er jo faktisk også det, der er tale om.
Det er måske nok en lidt ambitiøs opfordring
til Enhedslisten, som meget klart kører derudad
med klassekampsargumenterne og sådan noget:
Gør dog en lille overvejelse om alle dem, der
sidder og er meget nervøse for ikke at blive
behandlet, og alle dem, der er på ventelister, der
vokser og vokser, og som er nervøse for, at de
ikke når at komme til de undersøgelser, som er
nødvendige for, at de så også kan blive opereret!
Jeg synes, man som politiker i al stilfærdighed
må tillade sig at opfordre til, at den overvejelse
må indgå også hos et politisk parti som Enhedslisten.
(Kort bemærkning).";Peter Duetoft
46990;name_party;":
Arbejdsministeren er nødt til at angribe min
synsvinkel, når hun ikke kan angribe indholdet i
det, jeg siger.
Problemet er jo, at der ikke er tale om, at der
er opstået livstruende situationer. Der er ikke
tale om, at sygeplejerskerne i deres tilrettelæggelse af deres strejke ikke har taget de hensyn.
Det hensyn, som jeg har talt om og også har
talt om i mit indlæg - måske var det ikke helt
nemt at høre efter det hele, men jeg var inde på
det i mit indlæg - var, at disse problemer på

lang sigt kun kan løses ved, at sygeplejerskerne
får bedre arbejdsvilkår. Det løser ikke noget at
komme med et indgreb. Det, man mister, er
sygeplejerskernes velvilje med hensyn til at
samarbejde, og det kan jeg godt forstå, for den
har været til stede hele tiden, og nu viser det sig,
at man overhovedet ikke værdsætter den velvilje, de har vist ved deres vilje til at tage overarbejde, når det var nødvendigt, deres vilje til at
dispensere fra alle mulige forskellige rettigheder, som andre mennesker, der arbejder, har. Og
alt dette mener jeg altså at man bedst løser ved
at give sygeplejerskerne nogle ordentlige vilkår.
Det er min angrebsvinkel, og det er på den
måde, jeg mener at vi kan snakke om at der bliver taget hensyn. Det, der sker nu, vil føre til det
modsatte.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Jette Gottlieb
48403;title_name;":
Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Den næste sag på dagsordenen var:
2) Første behandling af lovforslag nr. L 249:
Forslag til lov om fondsmæglerselskaber.
Af erhvervsministeren (Mimi Jakobsen).
(Fremsat 3/5 95).
Sammen med denne sag foretoges den under
punkt 3 på dagsordenen opførte sag, nemlig:
3) Første behandling af lovforslag nr. L 250:
Forslag til lov om værdipapirhandel.
Af erhvervsministeren (Mimi Jakobsen).
(Fremsat 3/5 95).
Lovforslagene sattes til forhandling.

Tirsdag den 23. maj 1995 (L 249 og L 250)
Forhandling";Ivar Hansen
49088;name_party;":
Jeg vil godt starte med nogle overordnede
bemærkninger, og jeg vil gerne rose erhvervsministeren for at have grebet en stor og besværlig sag an på en, synes jeg, meget fin måde med
en procedure, der gør, at vi i en sag, der, tror jeg,
for de fleste af os er forholdsvis svær at overskue, får en chance for en god dialog med de
mange interessenter, der er i sagen.
De får en god mulighed for at øve indflydelse,
at komme med synspunkter, at komme med
argumenter om, hvordan de mener forslagene
her skal ende ved tredje behandling, både igennem det grundige udvalgsarbejde, der resulterer i tre bind, og igennem et møde, som
erhvervsministeren foranledigede i går, hvor
ordførere og andre fra Erhvervsudvalget havde
mulighed for at møde de primære interessenter
og udveksle bemærkninger. Vi får nu en førstebehandling her ved slutningen af denne folketingssamling - eller i hvert fald møderækken i
denne folketingssamling - og vi har så sommeren til at føre en dialog og til at lytte, så synspunkterne kommer frem, og forhåbentlig kan
erhvervsministeren så til oktober fremsætte et
lovforslag, der meget langt samler meget bredt i
forhold til den endelige løsning.
Jeg synes, der er grund til at bemærke, at en
sag, som de fleste af os har svært ved at gennemskue alle detaljerne i, får den i hvert fald
bedst mulige proceduremæssige behandling for
at sikre, at alle rimelige hensyn tilgodeses.
Så til de to lovforslag. Først lovforslag nr.
L 249, der er en lov om fondsmæglerselskaber.
Det gælder i øvrigt for begge lovforslag, at vi
implementerer direktivforslag, men det, der jo
er det overordnede også i forhold til begge forslagene her, er at skabe de bedste forudsætninger for, at vi også fremover kan have en væsentlig markedsplads for handel med finansielle
instrumenter, for værdipapirer, i Danmark, i
København.
Jeg tror, de fleste af os er tilfredse med, at vi
får .nogle regler for fondsmæglerselskaber, at
der bliver lagt nogle rammer, der gør, at vi både
får en bedre sikkerhed omkring fondsmæglervirksomheden i Danmark, og at vi også, når vi
nu internationaliserer, når vi gør det til indre
marked-stof, også får et betryggende regelsæt,
så de selskaber, vi godkender, kan operere i de
andre EU-lande. Og når andre EU-lande har
godkendt fondsmæglervirksomheder hos dem
.1

i

6037

selv, ja, så kan vi også være trygge ved, at de
opfylder de hensyn, der skal opfyldes i forhold
til også på ordentlig vis at kunne operere på det
danske marked.
Så den konstruktion, der er lagt op til her,
synes jeg overordnet set imødekommer en række af de hensyn, som man bør tage, når man er
inde i virksomhed af den karakter.
Så er der lovforslag nr. L 250, som jo er et
meget stort og meget omfattende lovforslag, og
hvor det, der lægges op til, er en rammelov, der
sikrer fleksibiliteten på et marked, der udvikler
sig, hvor der opstår nye instrumenter, og hvor
der er hensyn, der skal tages. Og jeg er i hvert
fald glad for, at det er en lovgivning, der skaber
rammer, så markedet kan udvikle sig, uden at
Folketinget hver gang skal tage stilling til ny
lovgivning.
Jeg tror, det er en fornuftig måde at gribe
sagen an på. Der er det at sige, at hvis det kræver lovændring, hver gang vi skal reagere på
ændringer, ja, så er risikoen der for, at vi reagerer for langsomt, og derudover tror jeg også, at
de fleste af os må erkende, at vi måske ikke er
det bedste forum, når det drejer sig om detailregulering på et område som det her.
Monopolet ophæves, og værdipapirvirksomhed og børser skal fremover drives i aktieselskabsform. Jeg tror ikke, vi skal forvente, at det
betyder, at vi får et hav af børser i lille Danmark.
Jeg tror, at vi også fremover må se det som det
mest realistiske, at vi har én børs, men at der så
på nogle nicheområder, der kræver speciel ekspertise, måske også kan udvikle sig nogle spændende ting. Så også den del af de rammer, der er
lagt op til, har vi i den socialdemokratiske folketingsgruppe en positiv indgangsvinkel til.
Så er der det, der er det mest kontroversielle.
Det fik vi dokumenteret så sent som i går ved
diskussionen med parterne: Det er Fondsrådet
og Fondsrådets kompetence.
Jeg kan mægtig godt lide sprogbrugen, at det,
Fondsrådet skal overvåge og skal være garanten
for, er, at der er redelighed i den måde, som tingene foregår på. Jeg var sådan set lige ved at tro,
at det var et godt vendsysselsk udtryk, men jeg
kan så se, at det også kan bruges i resten af landet. Men i hvert fald betyder redeligt noget,
man kan sige god for, noget, der er i orden.
Jeg håber, at konstruktionen med Fondsrådet
kan være en garant for alle parterne for, at den
måde, som vores børs skal fungere på, skal være
redelig, og at Fondsrådet kan sikre de to afgørende krav, der må stilles til handel - i øvrigt på

6038

Tirsdag den 23. maj 1995 (L 249 og L 250)

samme måde, som man bør kunne stille krav
om det på alle andre områder, hvor det foregår
- nemlig at der er gennemsigtighed i markedet,
at man kan følge, hvad der foregår, at man kan
se, hvor man kan handle, og at ingen med rette
skal kunne beskyldes for at kunne komme godt
fra i hvert fald at forsøge at snyde nogle andre,
fordi reglerne ikke er gennemsigtige. Så det er i
hvert fald en væsentlig opgave for Fondsrådet.
En anden væsentlig opgave for Fondsrådet er,
at der er en varedeklaration, så man ved, hvad
det er, man køber, når man køber noget. Derfor
vil jeg også gerne give tilslutning til den måde,
som ministeren i sit lovforslag har sammensat
Fondsrådet og Fondsrådets kompetence på,
nemlig at i tilfælde af stemmelighed er det formandens stemme, der er afgørende.
Jeg tror ikke, det bliver mange situationer,
man vil se det i. Jeg tror måske, at den konstruktion vil betyde, at stemmelighedssituationen så
at sige aldrig opstår. Det, at man ved, at man er
nødt til at tale sig fornuftigt til rette om reglerne,
tror jeg gør, at vi får et Fondsråd, som vil blive
mere effektivt, end hvis man ikke havde den
bestemmelse.
Og i øvrigt - de, der skal blive enige for at
samle de fem mandater eller de fem stemmer,
hvis vi forestiller os den situation - er jo altså
parter, hvoriblandt der er både en uvildig formand og en nationalbank, som tager nogle
overordnede hensyn. Derfor tror jeg, at den
bekymring, som man har lyttet sig til hos nogle
af handlerne, ikke vil vise sig at være berettiget,
når vi ser forslaget fungere i praksis.
Den sidste bemærkning, jeg skal gøre, er vedrørende Værdipapircentralen, som man lægger
op til også skal omdannes til aktieselskab. Det
tror jeg er en af de ting, vi lige skal have kigget
lidt på hen over sommeren, men det bliver der
jo også tid til, inden vi får forslaget på dagsordenen igen til oktober. Men bestemt en positiv
holdning og en parathed til fra Socialdemokratiets side at lytte til de synspunkter, der kommer,
indtil forslaget kommer i Folketingssalen igen til
oktober.";Ole Stavad
55931;name_party;":
Da Venstres ordfører ikke kan være til stede,
skal jeg fremføre Venstres synspunkter vedrørende de to lovforslag.
Lovforslagene er en del af den samlede børsreform. De følger, så vidt Venstre er orienteret,
stort set Børsudvalgets betænkning nr. 1290,
som blev færdig samtidig med, at regeringen
valgte at fremlægge lovpakken.

I Venstre havde vi gerne set, at betænkningen
var fremkommet i god tid før lovforslagene,
men sådan skulle det altså ikke være, ifølge
ministeren fordi vores aftale med EU er, at lovforslagene skal være førstebehandlet før sommerferien i Folketinget.
Det betyder så til gengæld, at lovforslagene
skal førstebehandles endnu en gang, nemlig i
begyndelsen af næste folketingsår, i oktober
1995. Derfor vil Venstre undlade ved denne førstebehandling at gå i detaljer, men blot fremkomme med nogle kortfattede, overordnede
synspunkter om lovforslagene.
Vi er enige i intentionerne om at fremtidssikre
den danske børslovgivning, således at der bliver
mulighed for at etablere mere end én børs i
Danmark. Vi er også enige i, at lovgrundlaget
skal være indrettet således, at det er attraktivt
for investorer og udstedere såvel som handlere
at benytte det danske værdipapirmarked.
Som noget nyt foreslås indført et Fondsråd,
som skal have det overordnede ansvar for
fondsbørserne og ansvaret for, at de fungerer på
tilfredsstillende og betryggende vis. I Venstre
finder vi det rigtigt at etablere et sådant Fondsråd, ikke mindst fordi det vil smidiggøre den
løbende tilpasning af reglerne for handel med
værdipapirer, f.eks. i takt med den teknologiske
udvikling og den stigende internationale konkurrence. Som det er nu, skal Folketinget jo
invqlveres, hver gang der er behov for justeringer.
Til gengæld mener vi ikke, at Fondsrådet skal
have så stor indflydelse på de daglige dispositioner i de enkelte fondsbørser, som vi i kraft af
fremtidssikringen må forvente vil komme, så
der ikke bliver plads til forskellighed fondsbørserne imellem. Fondsrådet skal efter Venstres
mening ikke være en overbestyrelse, som nogle
har udtrykt frygt for.
Et andet heftigt diskussionsemne har været
og er, om formandens stemme i Fondsrådet skal
være udslagsgivende. Det mener Venstre som
udgangspunkt nok at den skal, bl.a. af følgende
grunde: Det er naturligt i en bestyrelse, hvor der
ellers kan forekomme stemmelighed, det sikrer
Fondsrådet reel beslutningsdygtighed, og det
sikrer investorerne den indflydelse, som disse
mister ved ikke længere at have sæde i fondsbørsens bestyrelse.
Men når det er sagt, så håber vi i Venstre, at vi
kan finde en løsning, der giver den størst mulige
enighed imellem de parter, som opererer på
dette marked. Vi vil gerne bruge den kommen-

Tirsdag den 23. maj 1995 (L 249 og L 250)
de udvalgsbehandling til at se, om det ikke er
muligt.
Jeg vil understrege, at Venstre ser det som en
vigtig opgave i de kommende måneders
udvalgsbehandling at få fastlagt og afbalanceret
Fondsrådets kompetence. Det er vores opfattelse, at der trods den uenighed, der har hersket i
Børsudvalget, er bred enighed om dette overordnede hovedsynspunkt.
Til lovforslag nr. L 249 om selve fondsmæglervirksomheden har Venstre på nuværende
tidspunkt ikke nogen særlige bemærkninger.
Godt nok bliver der tale om flere krav, tilladelser og godkendelser, som Venstre under andre
forhold formentlig ville være kritisk over for,
men når vi åbner for muligheden for at udøve
investeringsservice i og fra andre EU-lande,
forekommer dette lovforslag rimeligt og betryggende.";Erik Larsen
59438;name_party;":
Ved denne første førstebehandling er det kun
Det Konservative Folkepartis overordnede
holdning, jeg vil holde mig til, al den stund der
bliver god tid til at dyrke de uafklarede detaljer i
de næste måneder inden den anden førstebehandling til efteråret.
For så vidt angår lovforslag nr. L 250, er vi
enige i forslagets overordnede formål og intentioner om at ophæve børsmonopolet og sikre, at
vi har mindst én international, konkurrencedygtig børs i Danmark, så vi bevarer en god markedsplads her i landet, som er gearet til at kunne
agere i forhold til fremtidens udfordringer.
Der er forskellige udestående problemer, efter
at Børsudvalget opgav at blive enigt. I relation
til de uafklarede punkter har vi naturligvis allerede nu et overblik over, hvor de specielt er, og
vi har valgt at lægge følgende overordnede
principper for, hvordan vi vil bedømme disse
uafklarede punkter.
For det første ønsker vi ikke, at folk tror, at
der skal være en overbestyrelse. Det vil sige, at
Fondsrådets kompetence bliver væsentlig at få
afklaret og afgrænset, således at denne bliver af
overordnet karakter, også i virkeligheden.
For så vidt angår diskussionen om formandens stemme, hænger dette spørgsmål naturligvis også i et eller andet omfang sammen med
Fondsrådets kompetence. Imidlertid kan man
også konstatere, at såvel Nationalbanken som
Realkréditrådet finder den foreslåede vægtning
i rådet o.k. Som repræsentanter for obligationsudstederne dækker disse to organisationer

6039

97 pet. af omsætningen på Københavns Fondsbørs.
Imidlertid ser vi ingen hindring for, at aktier
og obligationer i princippet kan have forskellige
regelsæt, og vi lægger vægt på, at også aktieudstederne bliver tilfredse med lovrevisionen.
Derfor vil vi ikke i dag lægge os fast på dette
spørgsmål, men vi vil lægge megen vægt på
denne side af sagen i de kommende måneder,
for at det skal blive en afbalanceret lov, som alle
de involverede hovedparter kan leve med. Det
mener vi ikke regeringen helt har formået med
dette udspil.
Vi forstår heller ikke, hvorfor regeringen vil
tvinge en omdannelse af Værdipapircentralen til
aktieselskab igennem. Vi mener, det må være op
til Værdipapircentralens bestyrelse at bestemme, om den skal omdannes eller ej.
Således er der en række aktuelle punkter, vi
ønsker ændringer på med henblik på forbedringer af loven, inden den vedtages. Vi vil således
være konstruktive og håber, at regeringen også
vil være det, for det er meget vigtigt at få en lov,
der er fremadrettet, og som giver Danmark et
lovmæssigt grundlag for mindst én internationalt konkurrencedygtig børs.
Vi vil bruge sommeren på at analysere de
udestående problemer og regner med at kunne
præsentere vores præcise svar på, hvordan de
kan løses, ved næste førstebehandling. Og så må
jeg sige, at det er så vigtig en lovgivning, at jeg
forventer, at regeringen tager handsken op og
indkalder os til reelle forhandlinger om sagen.
For så vidt angår lovforslag nr. L 249, er det
unægtelig noget af et ambitiøst forslag, regeringen her har fremsat. Der er tale om nogle meget
voldsomme skærpelser af kravene til at drive
fondsmæglerselskaber, som her præsenteres på
baggrund af EF-direktiverne om investeringsservice.
Vi går ud fra, at regeringen, også for så vidt
angår dette forslag, i dag kun ønsker en foteløbig tilkendegivelse, og at lovforslaget ikke agtes
gennemført nu, men først til efteråret som den
øvrige del af børsreformen. Og som foreløbig
tilkendegivelse kan jeg afsløre, at vi er positive
over for intentionerne, men at vi vil se på direktivernes krav og se, i hvilke tilfælde der er tale
om skærpelser i den konkrete lovtekst i forhold
til direktivernes tekst.
Der er i hvert fald ikke tvivl om, at forslagets
gennemførelse vil betyde væsentlig færre
fondsmæglere end i dag. Det vil altså sige, at
mange må opgive at opfylde de nye krav, speci-

6040

Tirsdag den 23. maj 1995 (L 249 og L 250)

elt kapitalkravene. Og såfremt disse krav fremgår af direktiverne, er der jo ikke meget at diskutere, men såfremt det er en dansk stramning,
må man spørge sig selv, hvorfor vi skal være
særlig hårde over for vore hjemlige virksomheder og dermed give tilsvarende udenlandske
virksomheder en fordel, nu hvor der bliver en
gensidig anerkendelsespligt.
Men der bliver god tid til at grave i dette
sommeren over og god tid til, at vi kan studere
høringssvarene fra de berørte organisationer.";Pernille Sams
63840;name_party;":
For et par år siden læste jeg en norsk avis, hvor
den store forsideoverskrift var: Oslo Fondsbørs
som skandinavisk hovedbørs. Tilsvarende artikler har også med jævne mellemrum kunnet
læses i danske aviser, men med den ene forskel,
at der stod København i stedet for Oslo.
Denne tale er dog stort set forstummet. Det er
gået op for danskerne, at Københavns Børs er en
mellemstor obligationsbørs, men at aktiemarkedet hører til blandt de mindste. Det er faktisk
ikke så længe siden, at vi havde et år, hvor
omsætningen på Charlottenlund Travbane
oversteg omsætningen på aktiebørsen.
Der ytres i lovforslagene og i den betænkning,
som de bygger på, stor bekymring for, at vi
kommer ud i den situation, at Københavns
Fondsbørs helt udkonkurreres af udenlandske
børser. Det er ikke en realistisk frygt for obligationsmarkedets vedkommende - af den simple
grund, at udlændinge ikke forstår vores system
med realkredit. Så realkreditobligationerne skal
nok blive hjemme, selv om statsobligationerne
for fremtiden bliver solgt i udlandet, hvilket jo
allerede er tilfældet i betydeligt omfang.
Derimod er der en realistisk mulighed for, at
de toneangivende aktier for fremtiden vil blive
omsat på udenlandske børser, og at de mindre
likvide aktier og aktier i mindre virksomheder,
der bliver tilbage, ikke er nok til at danne basis
for en aktiebørs. En sådan udvikling vil også vi
finde uheldig. Den vil forringe mindre virksomheders muligheder for at få risikovillig kapital
og vil gøre det vanskeligere for pensionskasser
m.v. at investere i danske arbejdspladser. Derfor
er vi enige i målet, nemlig at skabe basis for, at
der fortsat er en aktiebørs i Danmark.
Til gengæld vil vi sætte nogle spørgsmålstegn
ved de metoder, der er valgt til at reformere
børsen. Kort fortalt skal børsmonopolet ophæves, så der lægges op til, at flere børser i aktieselskabsform skal konkurrere med hinanden:

markedet vil så sikre, at de optræder rigtigt. Det
er markedsfilosofi drevet ud i det absurde: et
marked af markedspladser. Det bliver endnu
mere absurd, når man ved, at der er så få børsmæglere, at vi er tæt på et monopol. Og som jeg
var inde på, får vi aldrig flere aktiebørser: i
fremtiden får vi enten én eller nul. Det kan godt
være, man vil dele børsen op i delbørser, så vi
f.eks. får en særlig børs for de såkaldte derivater, men for hver type papir får vi højst én børs.
Det farlige er ikke selve konstruktionen, men
den filosofi, der ligger bag. Når man begynder
at fantasere om et marked af børser, vil man
uvægerlig drage paralleller til rigtige markeder,
og så bliver filosofien, at en børs ikke kan tillade
sig at yde en dårlig service, ligesom en grønthandler ikke kan tillade sig at sælge dårlige
gulerødder, for så går kunderne bare hen til
konkurrenterne. Men på dette område bliver der
ingen konkurrence blandt danske børser til at
disciplinere de handlende. Disciplineringen skal
fortsat foregå ved regelfastsættelse.
Det kan godt være, at en del af regelfastsættelsen skal fjernes fra lovgivningen og lægges
ud til et råd, der er tættere på de internationale
markedsvilkår. Kunsten bliver så at udvælge
dem, der skal foretage denne regelfastsættelse
på Folketingets vegne. Det spørgsmål vil jeg
vende tilbage til.
Men først vil jeg sige et ord om Værdipapircentralen: Dér bliver forslaget endnu mere
absurd: Den skal også omdannes til et aktieselskab og konkurrere med en række nye værdipapircentraler.
For nogle år siden forbød vi småsparere selv
at opbevare deres obligationer i kommodeskuffen. De fysiske obligationer og andre værdipapirer forsvandt: i stedet blev de til edb-registreringer i Værdipapircentralen. Denne reform
er mange småsparere utrygge ved, men erfaringen har vist, at det lykkedes at oprette en værdipapircentral, der har kunnet udfylde rollen til
alles tilfredshed.
Nu skal vi så efter regeringens opfattelse have
en hel række værdipapircentraler, der under
markedets disciplin skal sikre den samme tryghed for sparerne. Det tror vi ikke en døjt på.
Ingen erfaringer viser, at markedet kan sikre, at
mennesker, der sættes til at passe på andre folks
opsparinger, gør det ordentligt: tværtimod har
vi mange eksempler på det stik modsatte. Det er
simpelt heri uforståeligt, at regeringen foreslår
dette, og det kan kun skyldes helt overdrevne,
rent ideologisk betingede fordomme i regeringen.

Tirsdag den 23. maj 1995 (L 249 og L 250)
De EF-direktiver, der ligger bag lovgivningen, forlanger ikke noget sådant. Ingen af
finansverdenens aktører forlanger det: alle er
tilfredse med den nuværende værdipapircentral. Der er et enkelt problem med, at der er .
nogle utilstrækkelige muligheder for at håndtere clearing og afvikling, men det problem kan vi
jo bare løse. Den eneste begrundelse, vi har fået,
er, at det gjorde Carl Bildt-regeringen i Sverige:
det var som bekendt den regering, der kørte den
svenske økonomi helt ned i skidtet. Vi behøver
da ikke at gentage enhver dumhed, vi st der på.
For at vende tilbage til FondsbørsenJ Det er
velkendt, at reformen har trukket ud på grund
af stærke interessemodsætninger mellem forskellige grupper i den finansielle verden. På det
møde, som erhvervsministeren inviterede os til i
går, og som hun skal have tak for, kom disse
modsætninger tydeligt frem.
Modsætningen består kort sagt i, at investorerne, der skal investere folks pensionsmidler
bedst muligt, ønsker størst mulig åbenhed og
gennemsigtighed. Børsmæglerne og dermed
bankerne ønsker mindre gennemsigtighed, for
det gør det lettere for dem at tjene penge. Industrien og rederiforeningen er stærkt påvirkede
af en enkelt virksomhed med adresse på Esplanaden, der har en alment kendt afsky for enhver
form for åbenhed, og støtter derfor bankerne. I
denne interessekonflikt tager vi helt klart og
utvetydigt investorernes. parti.
Sammenfattende er vi, som jeg indledte med
at sige, rede til at være med til at sikre en børs i
København. Der er utrolig meget ideologisk
slam, der skal spules væk, før vi kommer ned til
de reelle problemer: dem vil vi til gengæld godt
være med til at løse.";Kjeld Rahbæk Møller
69881;name_party;":
Det er jo en lidt speciel situation, når vi i dag
skal førstebehandle et par lovforslag af formelle
grunde, for den reelle behandling kommer først
til efteråret.
Men vi deltager da gerne i overholdelse af
formalia og skal derfor i dag give den melding
både på lovforslag nr. L 249 og lovforslag nr.
L 250, at hvis vi blev aftvunget en afstemning
lidt senere i dag eller i morgen, ville vi i Fremskridtspartiet stemme for begge lovforslag. Men
der er jo en god, lang sommer til at få pudset lidt
af i kanterne, og det synes vi også der er behov
for.

6041

Særlig i lov om fondsmæglerselskaber er vi
overordentlig interesseret i at få indsigt i, hvorvidt Danmark, hvad vi jo desværre har erfaring
for, vil overopfylde de EF-direktiver, der findes.
Det ønsker vi ikke skal være tilfældet: vi ønsker
selvfølgelig, at der skal være nogle fælles
EU-regler, sådan at vi kan få den gensidige
godkendelse, sådan at danske fondsmæglervirksomheder forhåbentlig går ud og tilkæmper
sig markedsandele ude i det store Europa. Men
skal de være i stand til det, så må det også være
sådan, at der gælder fælles regler, og at Danmark ikke skyder sig selv i foden ved at overopfylde direktivet.
Så når vi har fået et samlet kendskab til det,
vil vi give den endelige melding. Og derfor kan
ministeren godt sætte vand over til en besvarelse af et spørgsmål, der går ud på at sammenligne lovforslag nr. L 249 med direktivteksten, så
vi kan se, på hvilke punkter vi under- eller
overopfylder direktivteksten.
Så dét, der er det spændende, er lovforslag nr.
L 250 om værdipapirhandel. Uden at det skal
give ministeren anledning til problemer i regeringen, vil vi gerne rose ministeren for det forslag og også for, at man nu endelig er nået frem
til en børsreform.
Vi har i Fremskridtspartiet i mange år undret
os over, at man ikke i Danmark var i stand til at
få en konstruktion, hvor markedet kan tilpasse
sig langt hurtigere, end tilfældet er i dag.
Vi har haft den konstruktion i Danmark, at vi
har haft en lovgivning med ganske mange regler, og så har vi overladt det til Københavns
Fondsbørs at lægge det, man kalder et sæt børsetiske regler. Det har været nogle uskrevne og
nedskrevne regler, som man har skullet overholde for at kunne få lov til at gebærde sig på
Københavns Fondsbørs. Og det har sådan set
fungeret udmærket.
Men i den verden, vi lever i, går udviklingen
hurtigt. Og derfor kan vi meget vel i løbet af de
kommende år komme i den situation, at Folketinget et par gange om året skal tage stilling til
ændringer af lovgivningen for at tilfredsstille de
nye redskaber og de nye aftalemuligheder, som
det finansielle marked vil opfinde og udvikle i
takt med den stigende internationale handel og
den mangfoldighed af behov, som et marked
selv kan udtænke, og som vi politikere nogle
gange måske endda kan trække på skulderen
over at der er nogen der har behov for. Men hvis
behovet er der, skal Københavns Fondsbørs,
eller hvad der nu måtte blive af børs 2 og 3 osv. i

6042

Tirsdag den 23. maj 1995 (L 249 og L 250)

Danmark, være i stand til at tilbyde de redskaber, uden at Folketinget skal bruge halve og hele
år på at lave lovgivningen om.
For Folketinget er jo i virkeligheden de
mindst kløgtige i den forbindelse. Det, Folketinget er godt til, er at lave love, og vi laver mange
love.
Men når det gælder om at gå ind og foretage
vurderinger af, hvilke handelsredskaber man
kan have brug for på børsen, kan man spørge,
hvorfor Folketinget overhovedet skal vedtage
regler om det.
Hvis købere og sælgere er interesseret i at
kunne indgå aftaler på nogle nye og teknologisk
fremskredne vilkår, så lad dem gøre det.
Derfor synes vi, at det er en god idé, at man
får et Fondsråd. Vi synes, at det er en rigtig god
idé, at man får det fondsråd gjort til stedet, hvor
man sætter rammerne.
Der er nogle, der undervejs i debatten har
efterladt det indtryk, at Fondsrådet skulle være
sådan et klagekontor: Hvis man var utilfreds
med det, der foregik på Københavns Fondsbørs
eller andre steder, så kunne man klage.
Det kan godt være, at det også vil være en del
af dets virke at skulle behandle mere principielle klager, men efter vores mening må opgaven
for rådet være at lægge de overordnede retningslinjer. Hvis man er utilfreds med andre
ting og synes, man er blevet snydt i handler
osv., må man henvende sig andre steder. Det
kan ikke være det, rådet skal tage sig af. For gør
det det, har det misforstået opgaven.
Det, rådet efter vores mening skal overtage, er
de opgaver, der før lå i Folketinget, og de opgaver, som før blev tilgodeset i form af de børsetiske regler på Københavns Fondsbørs. Det er
dem og kun disse afgrænsede regler, som man
skal tage sig af.
Netop fordi opgaven efter vores mening bør
være så afgrænset, er der heller ingen grund til,
at man låser sig fast i en forventning om, at disse
10 personer vil være i evig krig med hinanden.
For køber og sælger, udsteder af obligationer,
handlende osv. har en fælles interesse i, at dette
kommer til at foregå på en ordentlig måde.
Ikke fordi vi på nuværende tidspunkt vil lave
det til et egentligt ændringsforslag, men vi er i
Fremskridtspartiet lidt optaget af det forslag,
der hedder, at man faktisk kun kan træffe afgørelser, når det sker med kvalificeret flertal.
Vi synes faktisk, at vi burde tvinge dette
fondsråd til at blive ved med at diskutere, at blive ved med at forhandle, indtil der er en sådan

enighed, at man ikke har en formand, der skal
bringes i den lidt kedelige situation at måtte
lægge to jetoner på bordet og så overbyde et
mindretal. For det mindretal er der jo altså også
dagen efter. Det mindretal er der og skal handle
dagen efter og agere dagen efter, og derfor
synes vi, at man bør overveje muligheden for at
benytte sig af kvalificeret flertal. Fordi Folketinget dermed sender et utvetydigt signal om, at vi
kræver, at de bliver enige, sådan at der ikke sker
beslutninger hen over hovedet på nogen.
Så er der spørgsmålet om, hvorvidt der nu
kommer flere børser i Danmark. Jeg kan da til
dels være enig med hr. Kjeld Rahbæk Møller i,
at vi nok ikke skal forvente, at de skyder op som
paddehatte ude i det københavnske samfund.
Men på den anden side set, hvis intentionen er,
at Folketinget fra nu af ikke skal blive ved med
at lovgive på dette område, så må det også være
sådan, at der er indbygget en adgang til at
oprette disse alternative børser, hvis der er nogle, der måtte have ønske om det.
Hvad vi derimod håber på vil opstå, er disse
markedspladser, hvor man inden for særlige
brancher og inden for særlige områder vælger at
gå sammen - sælgere og købere. Det kan være
særlige finansielle ydelser. Det kan være det,
som man har haft i gamle dage med tin- og platinbørser og guldbørser, og hvad det måtte
være. Hvis folk ønsker at finde sammen og lave
den slags markedspladser, så synes vi, at det
kun er fremragende og noget, der er rosværdigt.
Så har det også været diskuteret - og det ligger jo så i forslaget - om vi skal have alternative
værdipapircentraler. Dér siger hr. Kjeld Rahbæk
Møller så, at det synes SF er en dårlig idé, fordi
man i øjeblikket har opbygget en tillidssfære
omkring den nuværende værdipapircentral, og
den kan jo gå fløjten.
Men det er jo dog trods alt dem, der placerer
deres værdipapirer, der afgør, hvem de vil
benytte sig af. Og jeg kunne godt forestille mig uden at jeg har kendskab til det - at realkreditområdet ville vælge at lave deres egen værdipapirregistrering. For de har et meget specifikt
produkt, nemlig realkreditobligationer, hvor de
vil have en særlig central, hvor de clearer dem.
Det kunne være et af de områder, der som det
første ville dukke op, men hvis der er nogle, der
vil oprette alternative værdipapircentraler, er
der ingen, der er tvunget til at benytte sig af
dem. Man er i dag tvunget til at benytte sig af
Værdipapircentral nr. 1, men med hensyn til
nr. 2 og nr. 3 og nr. 4 vil det jo være op til folk

Tirsdag den 23. maj 1995 (L 249 og L 250)
selv at afgøre, om de ønsker at benytte sig af
dem, og derfor vil den tillidssfære, der skal være
omkring de værdipapircentraler, afgøre, hvilken
fremtid de har.
Vi er også enige i, at det er en god idé at få
omdannet de forskellige institutioner til aktieselskaber, sådan at deres måder at virke på og
deres måder at aflægge regnskaber på osv.
kommer til at følge aktieselskabslovgivningen.
Vi synes også, at det er vigtigt, at vi engang
imellem i Danmark tør lave en lovgivning, hvor
vi politikere giver slip på noget af den magt, vi
har i øjeblikket. Og det synes vi dette er et godt
eksempel på.
Det er da klart, at vi allerede på nuværende
tidspunkt har mødt folk med modstridende
interesser. Alt andet ville være mærkeligt, for
de, der mødes, og som skal handle, købe og sælge, har jo modstridende interesser, men de har
dog én fælles interesse, og det er, at der er et
sted, hvor de kan mødes. Derfor bør vi fra Folketingets side gøre alt, hvad vi kan, for at sikre,
at der i fremtiden vil være en børs i Danmark.
Og vi kan lige så godt være ærlige: Den teknologiske udvikling gør, at folk i dag jo ikke behøver
bevæge sig hen på en særlig plads og give fremmøde. Det foregår pr. computer, pr. tastatur, pr.
skærm, i dag.
Derfor skal der meget lidt til for at flytte denne markedsplads væk fra dansk jord, for der er
egentlig ikke det store behov for, at den skal
være i Danmark. Jo, det synes vi. Vi synes som
danskere, vi synes som det danske Folketing, at
det er vigtigt, at vi har den plads, og vi tror på,
at denne børsreform er et godt skridt i den retning. Derfor skal ministeren have tak for forslagene, og vi vil meget positivt medvirke til at få
forhandlet de hjørner på plads, der måtte være
behov for, og så glæder vi os til at tage staven op
igen og komme videre til efteråret.
Bjøm Elmquist (RV):
Når vi ser på handelen med værdipapirer i
Danmark, går det jo godt. Det er stor omsætning, for så vidt angår obligationerne: dér er det
danske marked jo så langt blandt de større i
Europa. Men ser vi på handelen med aktier, er
det ikke særlig flot. Det kan være vanskeligt for
det store udland og også for det lidt mindre
udland at få øje på den danske fondsbørs. Man
lægger mere vægt på, hvad der her i Skandinavien sker i Stockholm, Oslo og egentlig også
Helsingfors.
홢

6043

På den baggrund hilser vi fra Det Radikale
Venstre dette forslag velkomment. Der har ligget et meget stort udvalgsarbejde bag. Vi beklager, at det ikke lykkedes i Børsudvalget at nå
frem til en enig indstilling. Det mener vi ville
have været nr. 1. Hvis man fra erhvervene - og
det er ikke bare et enkelt børserhverv, men alle
dele af dansk erhvervsliv, det finansielle, industrien osv., osv. - havde kunnet nå frem til en
enig indstilling, ville det have været dét bedste.
Det har man altså ikke kunnet, og derfor kom
der i den beretning, der kom fra udvalget, nogle
lidt besværlige punkter, som vi så her i Folketinget bliver nødt til at tage stilling til. Vi mener,
at dér, hvor regeringen har lagt linjen og skåret
igennem - og det har vi jo selvfølgelig også
været med til som regeringsparti - er stedet at
lægge det, og det vil først og fremmest sige, at vi
lader Fondsrådet, som skal køre det i det daglige, få kompetencen til at fastlægge reglerne, og
at Fondsrådet får en effektiv baggrund, får
muligheder for at træffe beslutninger. Det vil
sige, at vedrørende noget af det, som blev diskuteret om, hvorvidt formandens stemme skal
være afgørende, og i hvilket omfang investorerne - altså dem, der handler på børsen, opkøber
- skal have indflydelse, mener vi, at det er den
rigtige model, der ligger i dette lovforslag.
Det begrunder vi ganske kort med, at da vi jo
gerne vil have, at handelen skal være aktiv og
omfangsrig, sådan at danske aktieselskaber forholdsvis enkelt og let kan få del i kapitalen og få
udvidet deres kapital, hvis der er behov derfor,
ja, så mener vi også, at vi bliver nødt til at lægge
vægt på spørgsmål som gennemsigtighed og
åbenhed. Vi ser, at danske selskaber, når de går
på de store børser som f.eks. Wall Street eller
Frankfurt, godt kan leve op til disse krav.
Heri ligger måske også en af forklaringerne
på, at Københavns Fondsbørs, som den har
været i de sidste mange år, jeg vil ikke sige har
ført en hensygnende tilværelse, men den har i
hvert fald ikke, blomstret som så mange andre
steder. En af årsagerne hertil kan måske godt
være, at udenlandske investorer har fundet, at
det var et lovlig lukket miljø, og at de ikke kunne få ordentlig indsigt i regnskaberne, og at de i
det hele taget ikke kunne opnå dén gennemsigtighed, som de havde brug for for at være sikre
på, hvor deres investeringer skulle hen. Og hvis
vi så laver et Fondsråd, der ikke lægger op til
sådanne forhold, tror vi, at .vi træder os selv
over tæerne, eller skyder os selv i foden, eller
hvad vi kan bruge af udtryk. Derfor er vi altså

6044

Tirsdag den 23. maj 1995 (L 홢
249 og L 250)

tilhængere af de løsningsmodeller, som er lagt
frem her.
Vi er stadig væk åbne for argumenter, som
måske kan påvirke både os og andre, det skal
jeg da ikke udelukke, og vi havde således i går
et udmærket møde, hvor jeg desværre ikke kunne være til stede hele tiden, men hvor der var
gode argumenter frem og tilbage.
Jeg forstår også, at meningen nu er - og det
må den jo være på så sent et tidspunkt i dette
folketingsår - at forslaget skal oversomre, og
derfor bliver der mulighed for en debat også i
de kommende måneder og så en fremsættelse af
et forslag, måske det samme, måske lidt ændret,
det skal man ikke kunne udelukke helt, men
som udgangspunkt formentlig det samme forslag igen til efteråret. Og så vil vi i næste folketingssamling forhåbentlig kunne få gennemført
denne vigtige reform.
(Kort bemærkning).";Kim Behnke
83546;name_party;":
Det var hr. Kim Behnkes indlæg, jeg bad om en
bemærkning til. Det undrer selvfølgelig ikke, at
hr. Kim Behnke er tilhænger af markeder. Det er
velkendt ideologisk stof. Men jeg vil lige understrege for det første, at når det drejer sig om
værdipapircentraler, vil det ikke skabe øget
tryghed, hvis folk får fem forskellige værdipapircentraler at vælge imellem. Hvis man virkelig
ville skabe tryghed blandt småsparerne, så skulle man genindføre obligationerne, således at de
selv kunne have lov til at have dem i skuffen.
Det ville skabe tryghed.
Når det drejer sig om konkurrence, er det altså karakteristisk. Men det, der måske undrer
lidt, er, at netop Fremskridtspartiets ordfører jo i
meget høj grad har gjort opmærksom på de dårlige tilstande, der er opstået i dele af den finansielle sektor, når lederne i uhæmmet jagt efter
markedsandele sætter småsparernes og boligejernes formuer på spil. Derfor undrer det mig,
at Fremskridtspartiet, selv om man går ind for
markedsøkonomi, så ubetænksomt går ind for,
at vi bare skal have en hel stribe af konkurrerende værdipapircentraler.
(Kort bemærkning).";Kjeld Rahbæk Møller
84667;name_party;":
Det er sådan set ikke Fremskridtspartiet, der
mener, der skal være en stribe værdipapircentraler. Vi mener, at Folketinget, som laver lovgivningen, skal tillade, at de kan opstå, hvis der
er et behov på markedet. Og jeg har så peget på

et af de steder, hvor jeg kunne forestille mig at
en branche kunne have en interesse, nemlig
realkreditbranchen, som kunne have en interesse i at få sin egen registrering af sit specielle,
meget danske produkt, nemlig realkreditobligationer, frem for at det sker i den nuværende
Værdipapircentral.
Men hvis hr. Kjeld Rahbæk Møller og hvis
pensionsopsparere osv. gerne vil bevare den
tryghed, de føler omkring den nuværende værdipapircentral, så kan de jo lade værdipapirerne
stå i den nuværende Værdipapircentral. Der er
ingen, der tvinger nogen som helst til at flytte til
Jensens og Pedersens og Hansens værdipapircentral. Det er noget, man selv afgør.
Hvis de nye værdipapircentraler, der måtte
opstå, ikke er i stand til at opbygge en troværdighedssfære omkring sig, som mindst matcher
den nuværende værdipapircentral, så har de
ikke en eksistensberettigelse, og så vil deres
levetid blive kort.
Men vi skal huske på, at det, der foregår i en
værdipapircentral, jo i virkeligheden blot er en
registrering af nogle handler og en registrering
af et besidderskab af værdipapirer. Selve værdipapiret har man i vore dage overladt til at være
ettaller og nuller, der ligger i en computer, frem
for at være et stykke papir, man har liggende
derhjemme i kommodeskuffen.
Men alligevel har Værdipapircentralen hverken penge eller selve aktien. Det er henholdsvis
udsteder og køber, som ved hjælp af en registreringsblanket bliver ejere, og derfor er der jo ikke
tale om, at Værdipapircentralen eller værdipapircentral 2,3 og 4 kan svindle med folks midler. Det er jo langtfra tilfældet. Der kan foretages
fejlregistreringer, hvis ikke man er dygtig nok,
men en værdipapircentral, som foretager fejlregistrering, vil meget hurtigt miste sin berettigelse, og så vil vedkommende virksomhed gå konkurs.
(Kort bemærkning).";Kim Behnke
86742;name_party;":
Folk har altid haft frit valg mellem realkreditinstitutterne. Det forhindrer ikke de pågældende
institutter i i en kamp om markedsandele at risikere folks formuer, og der er tabt meget store
penge, hvilket ikke mindst Fremskridtspartiet
har været meget aktivt til at påpege.
Frygten er, at der kan ske det samme her. Jeg
ved godt, som hr. Kim Behnke forklarede, at det
ikke er Værdipapircentralen, der har pengene,
men det er sandelig en meget vigtig del af systeI

Tirsdag den 23. maj 1995 (L 249 og L 250)
met, som skaber tryghed om det, der foregår, og
derfor ser jeg ingen som helst fordel ved, at der
nu er flere institutter, der i en eller anden konkurrence om markedsandele og derved også
billiggørelse og så meget andet skal udsætte folk
for den risiko, det er, at de, der passer på deres
penge, er i en konkurrence om markedsandele
og dermed måske løber større risici, end de
burde.
(Kort bemærkning).";Kjeld Rahbæk Møller
87671;name_party;":
Når vi i Fremskridtspartiet har haft kritiske
bemærkninger, endog nogle gange meget kritiske bemærkninger, til større eller mindre dele af
den finansielle sektor i Danmark, er det jo, fordi
man dels har overtrådt gældende lovgivning,
gældende regler, men også i nogle situationer
optrådt umoralsk. Og hvis Værdipapircentral 2,
3 og 4 overtræder gældende lovgivning eller
optræder umoralsk, vil de blive mødt af nøjagtig den samme heftige og vedholdende kritik fra
Fremskridtspartiet, som andre dele af den
finansielle sektor har oplevet gennem de senere
år. Vi ønsker ikke at holde hånden over tuskhandel eller underlødige virksomheder - ingenlunde - men vi ønsker, at der skal være frihed til
at oprette alternativer. Jeg troede egentlig, at SF
også var modstander af monopoler, og den
modstand mod monopoler må jo også gøre sig
gældende i dette tilfælde, sådan at der kan gives
tilladelse til alternativer til den nuværende
Værdipapircentral.";Kim Behnke
88634;name_party;":
Da vores ordfører på dette område, hr. Frank
Aaen, ikke kan være til stede, skal jeg kort fremføre Enhedslistens synspunkter.
Vi kan ikke støtte de foreliggende lovforslag.
For det første er forslagene en videreførelse af
EU's krav om fri kapitalbevægelse, og det ser vi
overhovedet ingen grund til at støtte. Vi har ved
flere lejligheder gjort rede for, at vi anser fri
kapitalbevægelse som en vældig trussel mod
demokratiet, og vi vil ikke bidrage til den proces. De problemer, vi har med at sikre en billig
finansiering af vore boliger, løses på en helt
anden måde. Det vil vi vende tilbage til, når disse forslag kommer til ny førstebehandling til
efteråret, men på nuværende tidspunkt kan vi
sige, at vi ikke kan støtte de foreliggende lovforslag, L 249 og L 250.

l

6045";Bruno Jerup
89449;title_name;":
Det er af flere ordførere - og med en vis ret blevet fremført, at der har været uenighed i
Børsreformudvalget. Her ved førstebehandlingen af regeringens lovforslag vil jeg dog lige
fremhæve, at når det drejer sig om ca. 95 pet. af
indholdet af Børsreformudvalgets betænkning,
har der været absolut enighed.
Jeg synes også, man på det møde, vi afholdt i
går med parterne på området, heriblandt ordførerne, blev bekræftet i, at der er en helt generel
enighed på markedet - og blandt Folketingets
partier, hører jeg i dag, måske lige med undtagelse af Enhedslisten og SF - om, at det, det drejer sig om, er, at vi i hvert fald giver nogle rammebetingélser for børsvirksomhed i København,
således at vi i hvert fald har gjort, hvad vi kan
for at få en effektiv og fremtidsrettet børs eller
eventuelt flere.
Denne enighed om målsætningen burde efter
min mening nok kunne have båret lidt længere
end Børsudvalgets uenighed. Men det kan være,
at de måneder, der ligger forude, og ikke mindst
Folketingets behandling af lovforslagene kan
være med til at fremme den proces. Glædeligt er
det i hvert fald, at der er bred enighed om, at det
er det mål, vi forfølger, og - som jeg hører
debatten i dag - jo dybest set også enighed om
midlerne.
Vi fjerner monopolet, og vi omdanner til
aktieselskab. Vi prøver i det hele taget at gøre,
hvad vi kan fra Folketingets side for at få en
fremtidsdatering af nogle regler og nogle rammebetingelser, som kan gøre, at et organ som
Fondsrådet, der er så tæt på markedet som
overhovedet muligt, løbende kan justere forholdene efter de behov, der måtte være for en eller
flere københavnske børser, som skal ud at konkurrere på markedet. Det vil sige, at hvis det nu
bliver god tone på børsen i Frankfurt eller i London eller i New York eller på mindre prætentiøse steder: at man gør sådan og sådan, så vil
Fondsbørsen eller eventuelle andre børser i
København kunne få justeret deres rammebetingelser, deres regler og deres markedsorientering, således at de kan følge med.
Får vi så hermed en garanti for, at vi også om
10 år har en rigtig stor børs i København eller
måske mange? Nej, det har vi ingen garanti for,
men flere ordførere - måske navnlig hr. Kim
Behnke og vist også hr. Stavad - var jo inde på,
at det egentlig er uegnet arbejde for Folketinget
at skulle blive ved med at være bagud i et forsøg
på at følge med i nogle regler, som i den grad er

6046

Tirsdag den 23. maj 1995 (L 249 og L 250)

dikterede af markedskræfterne - ikke blot fordi
det er bøvlet måske at skulle have den slags lovforslag i hver samling eller i hvert fald i hver
anden, men jo også fordi det teknisk er ret komplicerede forhold, vi har at gøre med her.
Derfor hører jeg også ordførerne i dag bakke
op, at vi i hvert fald skal have et uden for Folketinget siddende organ, som løbende skal tage
sig af disse tilpasninger. Jeg har egentlig ikke fra
nogen af alle de parter, der ellers er uenige eller
enige om mange ting, hørt nogen kritik af de
eksisterende regler, vi har om åbenhed, gennemsigtighed eller varedeklarationer - hvad
man nu vælger at kalde det. Det, vi selvfølgelig
skal have gearet dette system til, er altså en
videreudvikling i takt med, hvad der sker andre
steder, så vi også på det område kan blive konkurrencedygtige.
Som sagt er der faktisk 95 procent enighed
mellem parterne om dette her. Det, der står tilbage, er jo så det, der af gode grunde beskæftiger ordførerne mest i dag, nemlig spørgsmålet
om Fondsrådet og spørgsmålet om omdannelsen af Værdipapircentralen. Det har også været
de punkter, der har skilt vandene i Børsreformudvalget, så det er der ikke noget mærkeligt i.
Om Fondsrådet vil jeg sige, at jeg tror, det er
vigtigt, at vi bruger den kommende oversomring til nøjere at få defineret, hvordan det ligger
med den kompetence, som Fondsrådet er tiltænkt i lovforslaget, i forhold til den kompetence, Folketinget har i dag, i forhold til Finanstilsynet og i forhold til bestyrelsen for Fondsbørsen eller de fondsbørser, der måtte opstå i
København. Er der er tale om en overbestyrelse?
Hvor meget skal det kunne blande sig i? Skal
man kunne klage? Og alle de andre ting, der er
blevet opremset her under førstebehandlingen i
dag. Det synes jeg er vigtigt at bruge tiden på
nøjere at få defineret her.
Så kan man have to holdninger til, om formandens stemme skal være afgørende eller der
skal findes andre løsninger - og det er der jo
også, oven i købet forskellige: Hr. Kim Behnke
nævnte kvalificeret flertal, og fru Pernille Sams
var inde på spørgsmålet, om man skulle pille
aktierne ud til en anden slags regelbehandling,
og at man ikke nødvendigvis behøvede at
behandle aktier og obligationer på samme
betingelser.
Jeg tror, det har noget for sig - som også hr.
Stavad var inde på - at en uafhængig formand,
der sidder med to stort set lige store mindretal,
vil lægge megen autoritet og arbejdskraft i net-

op at prøve at få et flertal uden selv at skulle
lægge sin dobbeltstemme i vægtskålen. For som
hr. Kim Behnke egentlig selv anførte argumentet for det - måske uden at ønske det - skal denne formand jo også se det andet mindretal i
øjnene på det næste møde. Derfor tror jeg faktisk, det har noget for sig at sige, at en god formand - og det skal det selvfølgelig være, for det
er jo ministeren, der skal udpege ham eller hende - naturligvis vil bestræbe sig for at få parterne til at blive enige, så han/hun ikke skal lægge
sit ekstra lod i vægtskålen. Men det er jo ting,
man kan have forskellige opfattelser af.
Med hensyn til Værdipapircentralen har flere
været inde på, hvorfor det nu pludselig skal
omdannes til et aktieselskab: det har jo fungeret
godt, hørte vi også på mødet med parterne i går.
Jeg skal med det samme sige til hr. Kjeld
Rahbæk Møller, at det, at vi har stillet det forslag, faktisk ikke er udtryk for ideologisk slam.
Jeg er i hvert fald fuldstændig enig med alle i, at
Værdipapircentralen har fungeret upåklageligt
- ingen som helst kritik af dét.
Hvorfor så aktieselskabsformen? Ja, det kan
der anføres flere argumenter for:
For det første er det en velkendt juridisk
enhed, som giver mulighed for, at flere parter,
altså en bredere kreds, kan deltage. Det kan ske
ret nemt, når det er et aktieselskab.
Dernæst er det jo ikke nogen hemmelighed, at
Værdipapircentralen bliver udsat for konkurrence, og at den også skal forholde sig til andre
store værdipapircentraler rundt om i Europa.
Der kan meget vel i den omstillingsproces, som
Værdipapircentralen skal igennem for at kunne
klare sig, blive brug for øget kapital. Også i den
manøvre kunne den have glæde af at være et
aktieselskab.
Endelig kan der som led i dette fremadrettede
og fremtidsorienterede system opstå behov for
at indgå alliancer eller fusioner, eller hvad der
nu kan tænkes, måske oven i købet på tværs af
grænserne, og også her kunne aktieselskabsformen faktisk være en god og fleksibel og velkendt mulighed for udvikling. Men lad os få det
nærmere belyst under udvalgsbehandlingen.
Jeg var - ligesom ordførerne, tror jeg - glad
for det møde, vi havde i går med kredsen af
interessenter på dette område. Men flere ordførere har jo også været inde på, at det måske er
lidt kulret, at vi skal have to førstebehandlinger
osv.: én i dag og én igen til oktober.
Jo, men når vi nu står over for et teknisk
meget kompliceret stof, og når der er mange

Tirsdag den 23. maj 1995 (L 249 og L 250)
stærke følelser, i hvert fald på nogle af områderne her, er det så egentlig så tosset at tage temperaturen på partierne i dag og høre lidt om, hvad
prioriteringerne er, og dernæst bruge sommerperioden til at få stillet en lang række spørgsmål
til opklaring af det ene og det andet og det syvende og få dem besvaret?
Og så er det i hvert fald mit håb, at vi allerede
fra, lad os sige anden halvdel af august og i
løbet af september har politiske forhandlinger selvfølgelig først og fremmest med de partier,
der i dag har givet udtryk for deres velvilje over
for forslaget - med henblik på, at, blive enige
inden den næste førstebehandling.
Det synes jeg skulle være målsætningen, for
står vi først med en førstebehandling engang i
oktober og tingene skal være vedtaget inden
december - og mindst 4 dage skal man vel have
til at omstille sig og indstille sig på, at det træder
i kraft - så kunne det være en fin ting, at vi havde en politisk afklaring.
Derfor vil jeg da - ud over til regeringspartiernes ordførere selvfølgelig - ikke mindst sige
til både V og K og Fremskridtspartiet, som særlig har været positive over for forslagene i dag,
at det tager jeg meget gerne initiativ til. Og jeg
glæder mig til, at vi så i løbet af de sene sommermåneder kan få afklaret de ting, der skal
afklares, og finde politisk enighed, således at det
nye lovforslag, der i mere eller mindre ændret
form kommer til førstebehandling til oktober,
kan blive kørt igennem Folketinget ret hurtigt.
Hermed sluttede forhandlingen.
Afstemning
Lovforslagenes overgang til anden behandling
vedtoges uden afstemning.";Mimi Jakobsen
98422;title_name;":
Jeg foreslår, at lovforslagene henvises til
Erhvervsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

6047

Den næste sag på dagsordenen var:
4) Første behandling af beslutningsforslag nr.
B 115:
Forslag til folketingsbeslutning om ændring af
lov om Klagenævnet for Udbud.
Af Jens Løgstrup Madsen (V) og Pernille Sams
(KF).
(Fremsat 3/5 95).
Forslaget sattes til forhandling.
Forhandling";Henning Grove
98911;title_name;":
Først vil jeg starte med at sige tak for, at vi med
dette forslag faktisk får mulighed for en debat
om det spørgsmål, som også jeg synes er vigtigt,
nemlig hvordan vi får sikret en effektiv overholdelse af EU's udbudsregler.
Jeg synes ydermere, debatten kommer på det
rigtige tidspunkt. Vi har som bekendt for nylig
gennemført en ændring af loven om Klagenævnet for Udbud, og vi står nu over for at skulle
ændre bekendtgørelsen, hvor et af nøglespørgsmålene netop er en udvidelse af kredsen af
klageberettigede. Samtidig kan vi konstatere i
hvert fald en vis stigning i antallet af sager, der
indbringes for Klagenævnet.
Behovet for at sikre en effektiv overholdelse
af reglerne bliver altså større og større.
Jeg mener faktisk, at vi med den lovændring,
Folketinget nu har vedtaget, er kommet et godt
stykke i den rigtige retning. For at undgå, at
omkostningerne skal afholde nogle fra at klage,
er der således nu mulighed for, at en klager kan
få godtgjort de sagsomkostninger, som den
pågældende har afholdt i forbindelse med
sagen. Det er ligeledes blevet muligt at give en
myndighed, der ikke efterlever Klagenævnets
afgørelser, tvangsbøder.
Som jeg tidligere har nævnt, arbejdes der i
kølvandet på lovændringen på en ny bekendtgørelse om Klagenævnet. Den ændring skal bl.a.
i høj grad tage højde for den problemstilling, der
er rejst i beslutningsforslaget, nemlig at nogle
skulle afholde sig fra at klage af skræk for at
blive sortlistet.
Det synes jeg er et umådelig væsentligt problem, og det har jeg i øvrigt fortalt hr. Løgstrup
Madsen i adskillige onsdagsspørgetider her. Jeg
kan godt se, at det er et problem, at en virksomhed egentlig ikke ønsker at blive hængt ud eller
blive ugleset eller blive blacklistet rundt

6048

Tirsdag den 23. maj 1995 (B 115)

omkring ved selv at klage direkte som virksomhed. Det kan man bestemt ikke afvise.
Dertil vil jeg bare sige, at jeg tror, at den vej,
man skal gå, er at udvide kredsen af klageberettigede organisationer, rent ud sagt lade virksomhederne dække sig ind bag deres organisationer, så det er organisationen, der klager, og
virksomheden faktisk kan bevare sin anonymitet.
Jeg tror faktisk, at vi med de forbedringer i
retstilstanden vil være nået meget langt i de
bestræbelser for at sikre disse udbudsreglers
overholdelse, som vi deler og ønsker at dele
med forslagsstillerne.
Men jeg vil så også advare imod, at vi kommer til at slå os selv for munden - uanset at vi
nu gør noget, og uanset at vi vil gøre noget
fremover - og det er faktisk, hvad jeg frygter vil
ske med dette beslutningsforslag. For hvad
indebærer det? Forslaget indebærer, at en institution som Klagenævnet, der faktisk er domstolslignende i og med, at den skal have lov til
selv at tage initiativ til klagesager, bliver gjort til
part i en sag i stedet for at fungere som den
uvildige instans, den skal være i en tvist mellem
to parter. Jeg tror altså ikke, det vil gavne formålet at give mulighed for en sammenblanding
af interesserne. Jeg tror, det kan nedsætte Klagenævnets troværdighed som uvildig instans og i
et eller andet omfang krænke retsbevidstheden.
Men jeg vil sige til forslagsstillerne, at uanset
at jeg ikke er helt forhippet på denne måde at
gøre det på, er jeg som sagt indstillet på at overveje, om der er andre muligheder for, at vi kan
forfølge overtrædelse af udbudsreglerne mere
effektivt. Jeg synes, det er meget vigtigt, at de
bliver overholdt.
En mulighed kunne være at adskille sekretariatsfunktionen fra selve Klagenævnet. Hvordan
det skal ske i praksis, uden at der opstår habilitetsproblemer, er jeg nok nødt til at tænke lidt
nærmere over.
Som sagt absolut forståelse for og sympati
med formålet med forslaget, men på den anden
side afgørende betænkelighed ved at lade
Klagenævnet få denne nye funktion, som jeg
ikke mener kan kombineres særlig godt med de
funktioner, den skal have som den slags domstol, den skal være.";Mimi Jakobsen
102819;name_party;":
I Socialdemokratiet mener vi, at adgangen til at
rejse en sag for Klagenævnet stadig skal foregå
gennem organisationerne. Klagenævnet skal

stadig være en domstolslignende institution og
være den uvildige instans mellem to parter.
Men vii skal selvfølgelig hele tiden have for øje,
om der: er behov for ændringer, der giver lige og
fair konkurrence, og udbudsreglerne skal selvfølgelig overholdes. Det har vi for øvrigt tilsluttet os i EU-sammenhæng.
Det fremsatte beslutningsforslag har sin baggrund 홢det af erhvervsministeren nedsatte
udvalgs rapport »Offentlig/privat - lige konkurrence«, der antyder, at nogle virksomheder
skulle afholde sig fra at indgive klage til nævnet.
Det skal selvfølgelig tages alvorligt og følges op,
således som ministeren har redegjort for at det
sker med revisionen af bekendtgørelsen og
udvidelsen af kredsen af klageberettigede organisationer.
Socialdemokratiet afviser på denne baggrund
dette beslutningsforslag.";Poul Andersen
103789;name_party;":
Der er i dagspressen givet en del eksempler på
aflysninger af offentlige udbud uden nogen
særlig forklaring på, hvorfor den tilbudsgiver,
der kom med det bedste og billigste løsningsforslag både kvalitetsmæssigt og prismæssigt,
ikke fik opgaven.
Når den slags forekommer, mener jeg, at de
virksomheder, der har lagt energi i at udarbejde
tilbudet og har sat sig ind i det offentliges problemstilling osv., har krav på en belysning af,
hvad der gik galt, hvorfor de ikke fik opgaven.
De har så mulighed for at klage til Klagenævnet for Udbud, men her viser det sig, at nogle
virksomheder simpelthen afholder sig fra at
klage, fordi de er bange for at blive sortlistet hos
de offentlige indkøbere. Det er selvfølgelig fuldstændigt uholdbart, og derfor mener vi i Det
Konservative Folkeparti, at Klagenævnet for
Udbud selv bør kunne rejse sager, når det
mener, at EU's udbudsregler er blevet overtrådt.
Jeg går ud fra, at nævnet er yderst objektivt,
så det er efter min opfattelse en glimrende løsning at give det mulighed for selv at rejse sagerne. På den måde kan vi få belyst det offentliges
udbudspolitik og undgå de eventuelle myter,
der opstår i den forbindelse. Man ser jo nu, at
offentlige udbydere rent faktisk bliver genstand
for en diskussion om, hvordan de politikere, der
har været med til at tage beslutningerne, har
handlet, om de har handlet rigtigt, og jeg mener,
at vi med dette forslag afvikler den snak, der er
om, hvorvidt det offentlige nu har opført sig
ordentligt.

(757)
Tirsdag den 23. maj 1995 (B 115)
De tilbudsgivere, der nü er bange for at klage
af frygt for sortlistning, vil kunne føle sig fair
behandlet, hvis Klagenævnet for Udbud får
mulighed for selv at rejse sager.
Det er min opfattelse, at Danmark bør overholde de regler, EU's udbudsdirektiv foreskriver. Det må derfor være i alles interesse, at
loven om Klagenævnet for Udbud tilpasses de
faktiske forhold, og da man i Erhvervsministeriets arbejdsgruppes rapportudkast, »Offentlig/
privat - lige konkurrence«, endda ligefrem
påpeger, at der er problemer, når private virksomheder vil klage, mener jeg, at der er belæg
for at vedtage det forslag, som Det Konservative
Folkeparti og Venstre har fremsat sammen. Det
vil sikre lige konkurrence og forhåbentlig give
både tilfredse udbydere og tilfredse tilbudsgivere, og jeg mener, at erhvervsministerens løsning på det problem, der er nævnt i beslutningsforslaget, rejser nogle andre problemer, i
og med at erhvervsministeren mener, at man
kan klare det ved at lade flere organisationer få
lov til at rejse sager ved Klagenævnet for
Udbud.
Der er altså stadig væk nogle, der ikke er
medlemmer af en organisation, og som derfor
ikke kan få organisationen til at rejse sager: så
jeg mener, at det forslag, som Venstre og De
Konservative her har fremsat, vil løse problemerne bedst muligt.";Henriette Kjær
106637;name_party;":
Vi ser dette forslag som et led i V's og K's ideologiske kamp for flere privatiseringer, og det
kan vi ikke støtte: så vi afviser forslaget.";Kjeld Rahbæk Møller
106795;name_party;":
Det var med de varmeste anbefalinger og med
meget stor tilfredshed, at vi i Fremskridtspartiet
i sin tid stemte for, at Danmark skulle være
omfattet af EU's udbudsregler.
Vi havde selvfølgelig allerede på daværende
tidspunkt vore bekymringer om, hvorvidt alle
offentlige instanser, herunder kommuner og
amter, ville forstå, at fra nu af gjaldt der altså
andre forhold end dem, som vi havde været
vant til tidligere. Og som det også fremgår af
bemærkningerne, har der jo desværre været et
par sager, hvor man ikke har været i stand til at
overholde EU's udbudsregler: Der har været
nogle udbudsrunder, og man har fået nogle tilbud, og derefter har man så handlet med de
gode venner, som man plejer at handle med. Det
er selvfølgelig klart utilfredsstillende, og derfor

6049

burde der i de pågældende sager have været en
mulighed for at omstøde de pågældende
afgørelser.
Spørgsmålet er så, om det forslag, som hr.
Jens Løgstrup Madsen og fru Pernille Sams nu
har fremsat, indeholder den rigtige løsning, og i
den forbindelse har diskussionen i Fremskridtspartiet jo gået på, om det ikke er vigtigt at fastholde, at det er den krænkede part, som skal
klage.
Det fremgår så af bemærkningerne, at forslagsstillerne mener, at der er nogle virksomheder, som vil afholde sig fra at klage på grund af
skræk for at blive sortlistet. Det vil sige, at hvis
de har klaget en enkelt gang, får de aldrig nogen
sinde lov til at levere noget til offentlige virksomheder igen. Ud over at der deri ligger en
antydning af, at alle byråd skulle opføre sig
nærmest mafiaagtigt, tror vi ikke på, at det kan
være tilfældet.
Men spørgsmålet er også, om det overhovedet er den virksomhed, som mister ordren, der
er den krænkede part, om det i virkeligheden
ikke er skatteyderne i kommunen eller amtet,
der som følge af, at man vælger for dyr en leverandør, kommer til at betale mere for eksempelvis det nævnte edb-udstyr, end nødvendigt er.
Men en adgang til, at omkring fire millioner
skatteydere skulle kunne klage til Klagenævnet
for Udbud, synes vi nok er at gå lidt for vidt, for
kongeriget Danmark er jo beæret med ganske
mange kværulanter, som ville synes, det var en
fri og åben invitation til at klage om alt muligt.
Derfor er vores anbefaling i dag, at man
under det efterfølgende udvalgsarbejde vurderer, om byrådsmedlemmer og amtsrådsmedlemmer eventuelt kan få adgang til at klage. Altså hvis der i et byråd træffes beslutning af et
flertal om at vælge en anden leverandør end
den, der egentlig er billigst, skal repræsentanter
for et mindretal - eller for den sags skyld for et
flertal - kunne indklage afgørelsen til Klagenævnet for Udbud. Den mulighed synes vi det
ville være godt at få undersøgt.
Det, vi er lidt i tvivl om, er, om det kommer i
konflikt med den rolle, Tilsynsrådet har nu, og
det bør selvfølgelig undersøges, for der er ingen
grund til at lave nogle regler, som kommer i
konflikt med de regler, der allerede på nuværende tidspunkt eksisterer.
Vi er altså enige med forslagsstillerne i, at der
er nogle flere, der skal have mulighed for at klage. Men det skal også være de rigtige, nemlig
den krænkede part, og det er altså i disse tilfæl-

6050

Tirsdag den 23. maj 1995 (B 115)

de - i hvert fald i langt de fleste tilfælde - skatteyderne, der er den krænkede part, og ikke den
virksomhed, som har mistet ordren. For udbud
og licitationer foregår jo ikke sådan, at fordi
man byder, har man vished for, at man vil vinde
licitationen: der kan være argumenter både for
og imod at vælge en bestemt virksomhed. Men
er der tale om en decideret politisk afgørelse,
hvor man fravælger en lødig og billigere leverandør til fordel for en af vennerne inden for
kooperationen, eller hvordan det nu måtte være,
så skal der kunne gribes ind.
Så lige præcis på det punkt er der fuld tilslutning fra Fremskridtspartiet, men vi skal bare
have fundet ud af, hvem der så skal have lov til
at klage.";Kim Behnke
110707;name_party;":
Dette beslutningsforslag udstyrer Klagenævnet
med en besynderlig dobbeltfunktion, synes vi:
På den ene side skal det altså optræde som et
nævn, der kan prøve at formidle en løsning.
Men hvis det ikke lykkes, skal det på den anden
side kunne bringe sagen videre i ankesystemet
og dér måske blive en slags anklager. Således
kan man i hvert fald opfatte det.
Vi mener, at modellen lider af nogle ganske
alvorlige konstruktionsfejl. Vi har prøvet at finde succeseksempler på noget, der minder om
det, andre steder i retssystemet, og det har vi
ikke rigtig kunnet finde. Så vi må ligesom de
andre partier, der har sagt noget a la det, vi har
sagt, afvise forslaget.";Bjørn Elmquist
111385;name_party;":
Vi er ikke med på at gennemføre regler, der har
til formål at øge presset på offentlige myndigheder i forbindelse med udliciteringer og privatiseringer, og vi er i øvrigt også grundlæggende
imod de EF-direktiver, som dette forslag har til
formål at fremme. Jeg vil i øvrigt sige, at hvis
man har så travlt med at synes, at tingene skal
gå ordentligt til, burde man især se på de borgerlige kommuner, som gennemfører udliciteringer på trods af, at det er billigere at beholde
tingene i eget regi.";Frank Aaen
111907;name_party;":
Det er vigtigt for det danske samfund, at vi holder fast i de udbudsregler, der gælder i EU. Det
er med til at fremme konkurrencen, og det er
med til at hindre national forskelsbehandling.
Det er specielt vigtigt, når vi er et lille land. Vi
har desværre set, at der er flere virksomheder,

som afholder sig fra at klage til Klagenævnet for
Udbud, når de føler sig uretfærdigt behandlet.
Jeg vil nærmest sige, at det er en standardbemærkning, når man snakker med virksomhedsledere om udlicitering, at man selvfølgelig ikke
selv klager, for man ved udmærket godt, at man
ikke vil være en besværlig part, når man opererer på det kommunale marked. Derfor er sortlistning en realitet. Det kan vi jo også se i rapporten »Offentlig/privat - lige konkurrence«,
som Erhvervsministeriet har offentliggjort. Dér
er det også omtalt som et problem.
Så er der nogle, der siger: Jamen erhvervsorganisationerne kan jo også bruges som klageberettigede parter, og det er de jo også. Vi kan
måske endda udvide erhvervsorganisationernes
adgang til at klage ved at få flere organisationer
med. Men her er der dels det problem, som flere
ordførere allerede har været inde på, at ikke alle
virksomheder er medlemmer af en erhvervsorganisation, og dels det problem - som i en række konkrete sager er meget reelt - at konkurrerende virksomheder er medlemmer af den samme organisation, og at organisationen derfor
ikke ønsker at rejse sagen.
De problemer, der er forbundet med, at vi
ikke nøje følger EU's udbudsregler, er jo altså, at
der ikke er offentlighed omkring de ting, der
foregår i den offentlige sektor. Jeg synes ikke,
nogen har sagt det bedre end SF: Den offentlige
sektor er ikke offentlig nok! Så er det bare mærkeligt, at SF ikke selv er med til at støtte dette
initiativ eller indgå i en konstruktiv dialog om,
hvordan og hvorledes vi kan gøre den offentlige
sektor offentlig nok. Det er det ene.
Det andet er utrygheden med hensyn til, om
der er fairness i forbindelse med offentlige licitationer. Den får jo mange virksomheder til at
afholde sig fra at klage, og dermed risikerer vi,
at der ikke bliver konkurrence nok på markedet,
og manglende konkurrence kommer skatteyderne til at betale prisen for. Dét er borgerne,
der kommer til at betale, ved at priserne for de
offentlige ydelser - det, som man fra den offentlige sektor indkøber - bliver højere og kvaliteten
ringere.
Endelig er der for det tredje hensynet til Danmarks anseelse i udlandet. Der må ikke være
nogen tvivl om, at vi gør alt, hvad vi kan, for at
overholde EU's udbudsregler, og vi har jo en
interesse i, at der står respekt om de regler, der
skal sikre mod tekniske handelshindringer.
Vi er et lille land med en relativt stor udenrigshandel. Derfor har vi en interesse i at værne

Tirsdag den 23. maj 1995 (B 115)
om reglerne. Og hvordan kan vi bedst værne
om reglerne? Ja, det kan vi ved selv at vise dem
respekt, for derfor kan vi med stor gennemslagskraft prøve at rejse de her spørgsmål i
udlandet.
Jeg har noteret mig med glæde, at ministeren
finder problemet alvorligt. Jeg har også forståelse for de betænkeligheder, ministeren kan have
ved det, og derfor håber jeg, at vi i løbet af sommeren og hen mod næste folketingssamling kan
drøfte, hvordan og hvorledes vi kan løse de her
problemer.
Jeg synes, at det forslag, der kom fra Fremskridtspartiet, om, at byrådsmedlemmerne skal
have mulighed for at klage, skal vi tage op til,
seriøs overvejelse. Det kunne jo være en god
kompromismulighed mellem ministerens synspunkt, nemlig at der er tale om et domstolslignende organ, som ikke skal være part i det, og
på den anden side vores ønske om at åbne for,
at der er nogle, der kan klage på offentlighedens
vegne.
Med disse bemærkninger håber jeg, at dette
spørgsmål kan få en positiv udvalgsbehandling.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.";Jens Løgstrup Madsen
115835;title_name;":
Jeg foreslår, at forslaget til folketingsbeslutning
henvises til Erhvervsudvalget. Hvis ingen gør
indsigelse mod dette forslag, betragter jeg det
som vedtaget, (Ophold). Det er vedtaget.

Den sidste sag på dagsordenen var:
5) Første behandling af lovforslag nr. L 261:
Forslag til lov om erstatning for lægemiddelskader.
Af sundhedsministeren (Yvonne Herløv Andersen).
(Fremsat 17/5 95).
Lovforslaget sattes til forhandling.

I I

6051

Forhandling";Henning Grove
116304;name_party;":
Da Folketingets partier og regeringen blev enige
om at oprette en fond i blødererstatningssagen,
tilkendegav regeringen, at den ville fremsætte
lovforslag om en lægemiddelforsikringsordning, der dækker lægemiddelområdet bredt og
sikrer patienterne en lettere adgang til at opnå
erstatning for lægemiddelskader.
Nu er forslaget her, og der indføres en erstatningsordning, der forbedrer patienternes muligheder for at få erstatning for fysiske skader, der
skyldes egenskaber ved lægemidler, der bruges
ved behandling og undersøgelser.
Erstatningsordningen er ikke afgrænset til
patienter, der er i behandling og undersøgelse.
Man kan også opnå erstatning, selv om man
ikke er patient i almindelig forstand, f.eks. hvis
man deltager i afprøvning af lægemidler eller er
donor, således som det er beskrevet i forslaget.
Afgørende for, at man kan tilkendes erstatning,
er, at skaden er forårsaget af et lægemiddel i et
forsøg på at helbrede patienten, enten det ,nu er
på et sygehus, hos den praktiserende læge, hos
en anden medicinalperson eller via håndkøbsmedicin købt på et apotek.
Denne lov dækker bredere end den allerede
eksisterende patientforsikringslov, der kun,
dækker skader opstået i forbindelse med
behandling i sygehusvæsenet. Det er selvfølgelig en forudsætning for erstatning, at lægemidlet
er ordineret til den, der rammes af skaden. Det
er også en forudsætning, at patienten ikke selv
har medvirket til skaden.
Forslaget omfatter også den, der skades, når
man plejer og behandler en patient, der har fået
ordineret et lægemiddel, der udløser skaden,
hvis ikke man er omfattet af arbejdsskadeforsikringsloven.
Det er ministeren eller den, ministeren
bemyndiger, samt Patientforsikringsforemngen,
der træffer afgørelse i disse sager. Så nedsættes
der også et lægemiddelskadenævn, således at
man har mulighed for at få sin sag prøvet endnu
en gang. Sammensætningen i dette ankenævn
ligner det, vi kender i patientforsikringsloven,
men vi hilser med tilfredshed, at Forbrugerrådet
er repræsenteret i dette nævn blandt de læge
medlemmer.
Erstatningen udbetales kun, hvis beløbet
overstiger 3.000 kr., og denne bagatelgrænse er
den samme, som findes i det øvrige Norden.
3.000 kr.-grænsen er væsentlig lavere end den

6052

Tirsdag den 23. maj 1995 (L 261)

20.000 kr.-grænse, vi kender i regelsættet i patientforsikringsloven, og det er vi tilfredse med,
for som ministeren gør opmærksom på, har den
meget høje 20.000 kr.-grænse givet anledning til
flere problemer.
Fonden finansieres af brugerne, og det betyder, at tilskudsberettiget, receptpligtig medicin
får nedsat tilskuddet fra henholdsvis 75 pet. og
50 pet. til 74,7 pet. og 49,8 pet. Derved sparer
amterne ca. 4 mio. kr. årlig, og det beløb dækker
omkostningerne til denne ordning. Patienter,
der får 100 pet. refusion af deres medicinudgift,
får fremover dette tilskud uændret.
Vi lægger stor vægt på, at det beløb, den
enkelte patient bidrager med, er meget lille, specielt da det alene er de patienter, der får receptpligtig medicin, der bidrager til erstatningsordningen. Men disse patienter vil så naturligt også
være dem, der får størst gavn af bestemmelserne, da de desværre også har den største risiko
for at få en lægemiddelskade.
Jeg er sikker på, at medicinbrugerne hilser
forslaget velkommen. Socialdemokratiet støtter
det, og vi vil medvirke til en hurtig udvalgsbehandling.";Hanne Andersen
119686;name_party;":
Da Venstres ordfører, fru Ester Larsen, ikke kan
være til stede, er det blevet min lod at fremlægge Venstres holdning til sundhedsministerens
lovforslag.
Nu er der omsider kommet et konkret forslag
fra ministeren til en løsning af lægemiddelskadeproblematikken. Ministeren har talrige gange
meldt positivt ud i sæsonens løb om forskellige
modeller, men det er ligesom ikke rigtig lykkedes, fordi de alle sammen er faldet til jorden.
Venstres krav til en lovgivning på dette
område er en ekstraordinær beskyttelse af patienter, en beskyttelse, der rækker ud over, hvad
patienter lovligt kan gøre gældende i henhold til
produktansvarsloven.
Venstre ønsker denne lempelse, fordi vi har
oplevet eksempler på, at bevisbyrdekravene kan
være uendelige og uacceptabelt vanskelige at
løfte.
Venstre ønsker, at beviskravet ved medicinskader skal lempes til sandsynlighedskravet.
Det skal være tilstrækkeligt grundlag for udløsning af erstatning, at det er mere sandsynligt, at
skaden skyldes lægemidlet, end at den skyldes
andre forhold.
Da EU har sikret, at der ikke lovligt kan
pålægges producenter et ansvar, der baserer sig

på sandsynlighed i stedet for på beviser, stiller
ønsket om lempet bevisbyrde krav om et andet
grundlag end produktansvarsloven.
Principielt kunne sagen have været løst ved,
at medicinbranchen frivilligt havde påtaget sig
forpligtelsen, men vi må jo nu konstatere med
relativt stor sikkerhed, at denne mulighed ikke
er til stede.
For Venstre er det endvidere vigtigt at sikre,
at denne lempelse af bevisbyrden ikke fører til,
at producenter ikke stilles til ansvar for overtrædelse af produktansvarsloven. At sundhedsministeren ifølge lovforslaget overtager retten til at
føre en regressag mod den ansvarlige producent, skulle jo sikre, at der bliver jævnbyrdighed
parterne imellem.
De principper, Venstre finder væsentlige i
denne sag, er respekteret i det foreliggende lovforslag, men på ét punkt finder vi ikke forslaget
tilfredsstillende. Venstre mener, at forslaget
opererer med en helt urimelig bagatelgrænse,
der er helt ude af balance med patientforsikringsloven.
To forskellige minimumsgrænser i to så beslægtede love vil utvivlsomt åbne for uhensigtsmæssig spekulation ordningerne imellem.
Venstre kan som oplyst støtte de grundlæggende principper i lovforslaget, men er altså
betænkelig med hensyn til den minimumsgrænse, som fastlægges i forslaget.";Mariann Fischer Boel
122091;name_party;":
Jeg vil gerne indledningsvis sige, at hvis de rygter, der har gået i dette hus om, at lovforslaget
skulle igennem inden sommerferien, står til troende, så vil vi gerne anbefale, at vi får den fornødne tid i Sundhedsudvalget, så det ikke skal
igennem her før sommerferien. Vi ønsker, at vi
får tid til at kigge på forslaget i udvalget, så vi
får en ordning, hvor patienterne sikres på en
god måde.
Jeg vil gerne klart tilkendegive, at Det Konservative Folkeparti ønsker etableret en lægemiddelforsikring. Det er på tide, at det problem
nu bliver løst, så patienterne får mulighed for
erstatning i de tilfælde - vi kan vel sige relativt
få tilfælde, men alvorlige nok - hvor der opstår
skader på grund af et lægemiddel.
Det er væsentligt, at bevisbyrden lettes for
patienter, som det jo fremgår af forslaget.
Ministeren foreslår en bagatelgrænse på
3.000 kr. Den er jo meget lav i forhold til patientforsikringen, hvor den er på 20.000 kr., og det
vil vi bore lidt i under udvalgsarbejdet.

Tirsdag den 23. maj 1995 (L 261)
Så er der den begrænsning, at der kun må
bruges 150 mio. kr. om året. Nu er det jo sådan,
at dette her skulle give øget forbrugerbeskyttelse, men af bemærkningerne fremgår det, at denne maksimering kan betyde en nedsættelse af
erstatningssummen. Det finder vi ikke umiddelbart acceptabelt, medmindre der er gode
argumenter for det.
Så er der udgifterne til erstatningsordningen.
Vi må jo sige, at når det af lovforslaget fremgår,
at disse afholdes af staten, så kan vi vel roligt
sige, at det er en sandhed med modifikationer,
da finansieringen skal ske igennem nedsættelse
af sygesikringstilskuddene. Det betyder, at det i
høj grad bliver ældre borgere, der kommer til at
betale denne her ordning. Vi vil gerne overveje,
om det nu er så godt, altså om det er rimeligt
med sådan en ordning.
Så vil jeg gerne tilføje: Når ministeren i lovforslaget kommer med en ændring af sygesikringsloven, synes vi fra konservativ side, at det
er uordensmæssigt. Man burde have stillet et
særskilt ændringslovforslag til sygesikringsloven.
Vi synes, det er vigtigt her at finde ud af,
hvad en nedsættelse af tilskudsprocenten i kroner og øre betyder for mennesker, der i forvejen
har store udgifter til medicin. Jeg vil gerne sige,
at samlet set må jeg da erkende, at udgifterne på
14 mio. kr. ikke er store i forhold til, at der bruges medicin for omkring 7 mia. kr.
Så fremgår det af ministerens lovforslag, at
man kan gøre regres mod producenten. Det er
da så sandelig rigtigt, at staten måske er en bedre modspiller, end den enkelte patient er, men i
virkeligheden er det jo sådan, at der er meget få
tilfælde, hvor producenterne kan pålægges et
ansvar.
Jeg vil gerne sige, at da vi tidligere havde et
forslag fra Venstre til behandling, gav jeg på Det
Konservative Folkepartis vegne udtryk for, at vi
helst ser, at det er den, der forurener - om jeg så
må sige - der betaler. Det er faktisk stadig væk
vores overordnede problem: Hvorfor er det ikke
muligt at finde en løsning, der er finansieret af
producenterne og importørerne?
En sådan løsning har professor, dr.jur. Børge
Dahl peget på i forbindelse med MEFA'S temadag i februar, hvor han fremfører, at man kan
eller burde kunne finde en løsning begrundet i
en nytolkning af EF-direktivet. Efter hans
mening er der et godt grundlag for det. Dels ser
det indre marked anderledes ud, end tilfældet
var i 1985, hvor direktivet blev vedtaget, dels

6053

har vi med EU-pakken indført nye regler, der
kræver forbrugerbeskyttelse på højt niveau.,
Endelig peger Børge Dahl på, at der med
Maastricht-Traktatens vedtagelse er kommet
det såkaldte subsidiaritetsprincip, der skal sikre,
at EU ikke blander sig i noget, der bedre kan
klares af nationalstaterne.
Det er også overraskende for os, at man ikke
kan pålægge producenterne dette ansvar, samtidig med at man jo i Norge har en lovpligtig ordning - om jeg så må sige - til trods for, at Norge
jo er medlem af EØS, og dér har det altså kunnet
lade sig gøre.
Men det vil vi dyrke i udvalget, og vi er som
sagt indstillet på, at der skal findes en løsning
på problemet af hensyn til patienterne.";Karen Højte Jensen
126222;name_party;":
Da vores ordfører, hr. Jørn Jespersen, ikke kan
være til stede, skal jeg på hans vegne komme
med følgende bemærkninger:
Indledningsvis skal det slås fast, at SF er tilhænger af, at der indføres en erstatningsordning
for skader, der er forvoldt af lægemidler. Det
hidtidige system, hvor patienter har været henvist til civile retssager med en urimeligt stor og
besværlig bevisbyrde for syge mennesker, er
klart urimeligt. En medicinskadeerstatning er
også en pligt for Folketingets partier som følge
af den forståelse, der er opnået i forbindelse
med blødersagen.
Det skal også siges med det samme, at SF er
imod at gennemføre en så kompliceret sag med
så mange uoplyste spørgsmål og med så store
politiske diskussionsemner i så stor hast. Vi
mener altså ikke, at lovforslaget kan vedtages i
denne folketingssamling.
SF mener grundlæggende, at en medicinskadeerstatning skal finansieres af de medicinfabrikanter, hvis produkter har forvoldt skaden. Vi
finder det urimeligt, at ældre og syge mennesker, som i forvejen betaler en alt for høj pris for
medicin i Danmark, nu også skal finansiere
erstatninger for lægemiddelskader. Vi føler os i
SF langtfra overbevist om den fortolkning af
EU's produktansvarsdirektiv, som ligger bag
lovforslagets finansieringsmodel, og det spørgsmål ønsker vi grundigt belyst i udvalgsarbejdet.
SF er enig i, at bivirkninger som defineret i § 6
ikke bør være omfattet af erstatningsretten, men
til gengæld undrer vi os over, at ministeren ikke
lægger op til en erstatningspligt for medicinalindustrien i forbindelse med udviklingsskader.
SF støtter, at Sundhedsministeriet indtræder i

6054

Tirsdag den 23. maj 1995 (L 261)

patientens krav mod producenten. Det vil være
et mere jævnbyrdigt forhold, og dermed vil der
være større sandsynlighed for at gøre krav mod
producenten gældende i praksis.
Endelig undrer vi os over, at sygesikringen
ændres i lovforslaget. Det burde drøftes ved en
særskilt debat.
Konklusion: Vi støtter en indførelse af erstatning for lægemiddelskader: men sagen bør have
den fornødne tid, og det foreliggende lovforslag
bør ændres på afgørende punkter.

Det skal være sådan, at det er den enkelte situation, man tager hensyn til, og at man ligesom
giver den rimelige erstatning, der skal til.
Det skal være mine ord til det foreliggende
forslag, og så skal jeg endnu en gang meddele,
at forslaget efter vor opfattelse ikke bør hastes
igennem her så kort tid før sommerferien, hvor
vi efter vor opfattelse ikke har mulighed for at
gennemarbejde det grundigt nok. Derfor vil jeg
opfordre ministeren til at trække forslaget til
efter sommerferien.";Kjeld Rahbæk Møller
128854;name_party;":
Jeg skal sige, at Fremskridtspartiet er enigt i, at
der skal være en erstatning for lægemiddelskader. Det siger sig selv. Hvordan den skal udformes, kan så diskuteres. Vi mener, at det - ligesom f.eks. læger bør have deres forsikring, når
de laver nogle fejl - også burde være således, at
det var lægemiddelfabrikanterne, der frivilligt
kunne gå ind og lave denne ordning her.
Jeg ved også, at ministeren har drøftet med
MEFA/MEDIF om at lave noget frivilligt. Jeg
skal beklage, at det ikke er lykkedes, men jeg må
ligesom den tidligere taler sige, at det må betegnes som et hu hej, vilde dyr-forslag, hvis vi skal
have det igennem inden sommerferien. Derfor
tror jeg - hvis vi skal være helt ærlige - at det
ville være bedst, at det blev genfremsat i den
nye samling.
Jeg forstår også, at det først er fra 1. januar
1996, det skal træde i kraft: så der er jo tid nok
til, at vi får mulighed for at gennemarbejde det
grundigere.
Jeg mener ikke, at det er rimeligt, at denne lov
nu skal køres igennem her. Vi har fået forskellige modeller fra ministeren og også andre her i
Tinget. Man kan diskutere, hvilken der er bedst.
Jeg mener som sagt stadig væk, at det er bedst,
hvis medicihalfabrikanterne selv frivilligt indfører en ordning, og den mulighed er der måske.
Når man nu udsætter det til efter sommerferien,
kunne det jo være, at medicinalfabrikanterne
kommer på banen igen og er interesseret i en
frivillig ordning. Jeg vil i hvert fald appellere til
disse instanser og opfordre til, at det sker.
Med hensyn til det foreliggende forslag om
bagatelgrænsen må jeg sige, ligesom en tidligere
ordfører var inde på, at jeg nok inener, at den
bagatelgrænse er sat for lavt. Jeg mener, vi skal
højere op. Det er sådan noget, man må drøfte
under udvalgsbehandlingen, men jeg mener
ikke, det er rimeligt, som den ligger nu - heller
ikke maksimumsgrænsen for den sags skyld.";Jan Køpke Christensen
130746;name_party;":
Da partiets ordfører i denne sag, fru Vibeke
Peschardt, ikke kan være til stede, skal jeg fremføre følgende:
Sigtet med lovforslaget er erstatningsmæssigt
at sidestille lægemiddelskader med behandlingsskader. Dette har især vist sig nødvendigt
oven på blødererstatningssagen. Reglerne for
produktansvar har vist sig at være utilstrækkelige i forbindelse med lægemiddelskader. Derfor har der længe været ført forhandlinger mellem Sundhedsministeriet og medicinalindustrien om en frivillig lægemiddelforsikringsordning.
Da disse forhandlinger imidlertid ikke har
,båret frugt, og da det strider imod et EF-direktiv
ved lov at forpligte medicinaliridustrien til at
betale for en forsikringsordning, har det været
nødvendigt at udforme dette lovforslag om en
statslig forsikringsordning. Som forsikringsordningen er udformet i lovforslaget, kommer den
til at være udgiftsneutral for staten, fordi den
finansieres gennem en ubetydelig reduktion af
medicintilskudssatserne.
Medicinalindustrien bliver dog ikke holdt
ansvarsløs, idet lovforslaget foreskriver Sundhedsministeriet at inddrive erstatning efter lov
om produktansvar.
Det Radikale Venstre støtter lovforslaget.";Dorit Myltoft
131930;name_party;":
Vi har jo gennem nogen tid ventet på det her
lovudspil, og man kan sige, at det er et meget
nødvendigt lovudspil om lægémiddelerstatning.
Vi mener principielt, som andre ordførere har
været inde på, at det burde være en udgift, som
blev pålagt producenterne. Det er trods alt dem,
der har ansvaret for det, de sender på markedet.
Jeg mener, at man burde have forsøgt at udforme en model, der havde dét som sit grundlag,
og vi finder det ikke acceptabelt, at man endnu

, Tirsdag den 23. maj 1995 (L 261)
en gang dækker sig under en henvisning til EU
og til nogle direktiver derfra. Det synspunkt
blev også understreget bl.a. i det høringssvar,
der foreligger fra Forbrugerrådet, som også
mener, at man ikke kan være sikker på, at man
faktisk ikke kunne lave en sådan lovgivning
uden at genere EU.
Det er også interessant, at Medicinindustriforeningen, MEDIF, har den principielle opfattelse, at udgifterne til de skader, som lige præcis
de er medansvarlige for, er et offentligt anliggende.
Når det er sagt, så er det næstbedste, at staten
betaler, hvilket også er indeholdt i § 17, men den
store fejl er § 24. Den skal som minimum fjernes,
hvis det er noget, som Enhedslisten skal støtte.
Når finansministeren henholder sig til
udgiftsneutralitet, kunne ministeren jo henholde
sig til den aftale med MEDIF og MEFA, som
nedsætter medicinpriserne, og som betyder en
besparelse på 122,5 mio. kr. Det er således ikke
urimeligt at lade denne ordning være rent statsfinansieret, hvis det er sådan, at vi ikke kan få
den bedste løsning, nemlig at det bliver producenterne, som betaler.
Vi kan som sagt ikke acceptere denne ekstra
brugerbetaling på medicin som finansieringsmodel, en model, som bliver berømmet eller bliver beskrevet på den måde, at de, der har ekstra
meget behov for medicin, naturligvis - som der
bliver sagt - også skal betale ekstra meget til
den. Det virker jo i sig selv meget logisk, men
det er ikke en logik, som vi vil skrive under på.
Vi mener tværtimod, at det må være omvendt.
De, der har meget behov for medicin, har formodentlig en særlig grund til det, og det er ikke
et behov, de selv vælger: så det mener vi ikke er
en logik, der er værd at skrive under på.
Men vi har et par yderligere bemærkninger.
Det er, at loven f.eks. ikke medtager håndkøbsmedicin m.v. Det kan måske lyde fornuftigt,
men vi mener, at der kan være problematiske
ting ved overhovedet ikke at medtage de typer
af håndkøbsmedicin, som man kan få i supermarkeder og andre steder. Vi kan ikke på forhånd sige, at der ikke blandt noget af den medicin, som bliver udleveret dér, også kan være
problemer, og derfor synes vi, at det er for hurtigt at afskrive den del med det samme.
Loven medtager heller ikke fejl og forsømmelser, som er begået af f.eks. sundhedspersonalet. Disse grupper er måske tilstrækkelig
omfattet af anden lovgivning, men det vil vi
gerne være lidt mere klar over, sådan at vi er
sikre på, at der er en dækning også dér.

6055

Vi ser heller ingen grund til at begrænse
erstatningssummen for serieskader til 100 mio.
kr., idet vi mener, at hvis den store medicinskandale er på banen, så kan det ikke være
sådan, at hvis det måske er tusind eller flere
tusinde mennesker, der er omfattet af det, så får
de et meget, meget begrænset beløb. Dér mener
vi man er nødt til at tage pungen frem og betale.
Vi ser heller ingen grund til, at man går ind
og laver en forældelsesfrist for erstatningskrav
på 10 år. Faktisk ved man jo ikke med sikkerhed
- det findes der i hvert fald ikke nogen videnskabelige beviser for - at det vil være en specielt
fornuftig tidsgrænse. Man kan godt forestille
sig, at medicin indtaget på et tidspunkt først virker efter noget længere tid, og derfor er der efter
vores opfattelse ikke nogen grund til at have en
forældelsesfrist på 10 år. Det er i øvrigt også
uklart, hvilke beskatningsregler der er for
erstatningsbeløb, som modtages i henhold til
lovforslaget.
Det kan være, ministeren kan svare på det.
Men det afgørende punkt for os, som afgør,
hvorvidt vi overhovedet mener, at det er noget,
der er værd at stemme for, er spørgsmålet om
§ 24. Den skal ud, og i den forbindelse kan vi
sige, at vi i hvert fald er delvis enige med fru
Karen Højte Jensen og andre, som også har taget
det punkt ind i deres ordførertale.
Eftersom loven først skal træde i kraft den
1. januar 1996, mener vi også, at der burde være
tid nok indtil efteråret til at få undersøgt nogle
af de her ting, så vi kan få lavet en ordentlig lov
om lægemiddelskader, hvor det er sådan, at vi
ikke indfører brugerbetaling, og hvor vi prøver
at lave en model, der får producenterne til at
betale.
Sundhedsministeren (Yvonne Herløv";Bruno Jerup
136585;title_name;"Tidligere på året, da landsretten havde afsagt
dom i blødersagen, gav vi jo hinanden et løfte ordførerne og ministeren imellem - som omfattede det politiske niveau her i Folketinget og i
regeringen. Vores ønske var ud over fonden Bløderfonden blev den kaldt - at få styr på det
med forsikring. Det viste sig så, at det ikke var
nogen nem gang, og at vanskelighederne til dels
drejede sig om hensynet til at afvente nogle forhandlinger om en frivillig ordning. Jeg er da
enig i, at en frivillig ordning er det optimale, for
det burde være sådan, at man påtog sig det
ansvar. Jeg har sagt det før, og MEFA havde jo
lavet en ganske glimrende ordning, men vi

6056

Tirsdag den 23. maj 1995 (L 261)

manglede bl.a. halvdelen af markedet, og det
kan man ikke stå med.
Så kom det til spørgsmålet om, hvorvidt man
kunne etablere en sådan ordning af hensyn til
EU-reglerne. Det har jeg lagt frem for Folketinget, og jeg vil sige, at det ikke er rimeligt, når
man siger, at det har taget lang tid. De embedsmænd, vi har på området, er rent faktisk - og
heldigvis for det - så erfarne og har været der så
tilstrækkelig længe, at de har arbejdet med problemstillingen i nogle år. Derfor har det kunnet
lade sig gøre at lave et så temmelig kompliceret
lovforslag.
Jeg ønsker heller ikke at presse noget igennem Folketinget. Jeg ønsker, at ting skal have
den tid, de skal have, men det er lige så vigtigt
for mig at høre de tilbagemeldinger, der kommer fra ordførerne i dag. Hvad er det for områder, man har særlige problemer med? Der har
været nævnt noget om minimumsgrænserne,
hvor man spørger, hvorfor beløbet er så forskelligt fra patientforsikringens. Der har været
spurgt om, hvorfor det er 150 mio. kr., der bliver
nævnt som grænse. Hvorfor er det 100 mio. kr.
på serieskader? Og er det virkelig rigtigt, bliver
der spurgt, at man ikke fra EU kan lave det i en
anden form?
Dér vil jeg sige med det samme, at det da er
min hensigt at rejse spørgsmålet i EU. Det synes
jeg vi skal, også fordi jeg selv har brug for at se,
hvordan de andre sundhedsministre har det
med dét. Med hensyn til Norges holdning er det
sådan, at den norske ordning jo blev etableret
før EU. Derfor er den der, og så kan de køre
videre med den, da den jo var etableret på det
tidspunkt.
Så er der spørgsmålet om, hvorfor det så er
denne her type finansiering. Det er det, fordi det
er den finansieringsform, som er den mest enkle. Hvis vi havde lavet en anden finansieringsform, hvor vi på hvert enkelt lægemiddel skulle
have lagt en afgift, så var vi kommet ud i en som man siger i ministeriet - Storm P.-maskine,
hvor vi skulle have givet 44 mio. kr. for at få de
14 mio. kr., og det havde nok været lidt dyrt.
Men set i lyset af de 3,4 mia. kr., som vi bruger
til medicintilskud årligt, så er de 14 mio. kr., der
er tale om her, jo meget lidt. Jeg er godt klar
over, at for nogle af ordførernes vedkommende
taler vi ikke om beløb, men om principper. Jeg
synes også, det havde været rimeligt, hvis man
havde kunnet fastholde princippet, men politik
er jo det umuliges kunst, som man siger, og der
er ingen tvivl om, at man også i det udvalgsar-

bejde, der kommer, vil kunne få afklaret, om der
er en anden løsning med hensyn til finansiering.
Er det muligt at fritage de mennesker, der har
store udgifter til medicin?
Det har jeg da stor forståelse for, men jeg
synes også, man samtidig skal huske på, at de
har medicinkort, og derfor er der også i lovforslaget et beløb til kompensation på det område
til kommunerne, for det er jo dem, der så står
med den udgift.
Jeg havde da gerne set, ja, jeg havde da også
forventet - så kan man spørge sig selv, om det er
naivt - en frivillig løsning. Det havde jeg en klar
forventning om på baggrund af, at 50 pet. af
medicinalfirmaerne var gået med, den danske
del. Så længe der var forhandlinger, havde jeg
da absolut, jeg synes selv et begrundet håb om,
at det kunne lade sig gøre.
Denne løsning er den, der er mulig. Der er så
nogle ting, der skal rettes ind politisk, men det
er, hvad det er muligt at gøre i dag med den
viden, vi har. Vi har jo da også været i Justitsministeriet og prøvet af, hvor langt vi kunne gå, og
vi har også været interesseret i den konference,
der blev holdt fra MEFA's side, hvor der blev
nævnt nogle ting, man kunne foretage sig, ting,
som vi ikke troede var mulige.
En del af dem viste så, at konferencen havde
flyttet på noget, så absolut da, og jeg går gerne
videre med spørgsmålet i EU.
Jeg vil gerne takke ordførerne for klart at
have indfriet løftet, og det er min forventning, at
vi sammen finder en løsning på problemet.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Andersen)
141303;title_name;":
Jeg foreslår, at lovforslaget henvises til Sundhedsudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Tirsdag den 23. maj 1995
Meddelelser fra fonnanden ,";Henning Grove
141558;title_name;":
Der er ikke mere på dagsordenen.

Kulturudvalget (22/ 5 95):
Udtræder: Irene Sønderby (CD)
Nyt medl.: Arne Melchior (CD)

Der er foretaget ændringer i følgende udvalg:

Trafikudvalget (22/ 5 95):
Udtræder: Irene Sønderby (CD)
Nyt medl.: Arne Melchior (CD)

Arbejdsmarkedsudvalget (22/5 95):
Udtræder: Lisbeth Arbøl (CD)
Nyt medl.: Peter Duetoft (CD)

Udenrigsudvalget (22/5 95):
Udtræder: Irene Sønderby (CD)
Nyt medl.: Arne Melchior (CD)

Det Energipolitiske Udvalg (22/5 95):
Udtræder: Lisbeth Arbøl (CD)
Nyt medl.: Peter Duetoft (CD)
Europaudvalget (22/ 5 95):
Udtræder: Lisbeth Arbøl (CD)
Nyt medl.: Peter Duetoft (CD)

6057

Folketingets næste møde afholdes i morgen,
onsdag den 24. maj 1995, kl. 10.00.
Angående dagsordenen skal jeg henvise til den
dagsorden, der er opslået i salen.
Mødet hævet kl. 17.02";Henning Grove
