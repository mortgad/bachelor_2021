split;reason;text;value
0;;"Fredag den 26. maj 2000 (D)

101. m ø d e";
75;Time;"Dagsorden
Eventuelt: Anden (sidste) behandling af beslutningsforslag nr. B 166:
Forslag til folketingsbeslutning om ophævelse
af den af Folketinget den 25. maj 2000 ved
3. behandlingen trufne beslutning om vedtagelse af forslag til lov om forbud mod restkoncentrationer af lægemidler i animalske fødevarer.
(Lovforslag nr. L 218).
Af Erling Christensen (S), Christian Mejdahl
(V), Henning Grove (KF), Annie Lunde Hansen
(CD), Vibeke Peschardt (RV) og Ole M. Nielsen
(KRF).
(Fremsat 25/5 2000. Første behandling 26/5
2000. Betænkning 26/5 2000).

Samtykke til behandling";kl. 17.15
657;title_name;"Den eneste sag på dagsordenen kan kun med
Tingets samtykke behandles i dette møde, men
hvis ingen gør indsigelse, betragter jeg samtykket som givet. (Ophold). Det er givet.

8787

Man gik da til:
Anden (sidste) behandling af beslutningsforslag nr. B 166:
Forslag til folketingsbeslutning om ophævelse
af den af Folketinget den 25. maj 2000 ved
3. behandlingen trufne beslutning om vedtagelse af forslag til lov om forbud mod restkoncentrationer af lægemidler i animalske
fødevarer. (Lovforslag nr. L 218).
Af Erling Christensen (S), Christian Mejdahl
(V), Henning Grove (KF), Annie Lunde Hansen
(CD), Vibeke Peschardt (RV) og Ole M. Nielsen
(KRF).
(Fremsat 25/5 2000. Første behandling 26/5
2000. Betænkning 26/5 2000).
Der var ikke stillet ændringsforslag.
Forslaget sattes til forhandling.";Formanden
1460;title_name;"Jeg skal gøre Tingets medlemmer opmærksom
på, at jeg ved førstebehandlingen tidligere på
eftermiddagen tillod en egentlig substansdrøftelse af det forslag, der fejlagtigt blev vedtaget i
går. Det bliver ikke tilfældet her ved anden og
sidste behandling, hvor jeg beder medlemmerne alene holde sig til det proceduremæssige
spørgsmål, der er tale om.
Forhandling";Formanden
1842;name_party;":
Jeg har lagt mig formandens ord på sinde.
Jeg bliver nødt til at fortælle Folketinget, at
der skete en meget usædvanlig ting under udvalgsarbejdet, nemlig det, at et flertal i udvalget
ved en afstemning vedtog det fuldstændig
usædvanlige skridt at nægte at imødekomme
ønsket fra et udvalgsmedlem om at få et samråd med ministeren. Dette samråd skulle tjene
til at bélyse, hvorfor man ønsker at gennemføre
det forslag, der nu er til behandling.
Jeg vil bare sige her på falderebet i denne
sag, at jeg håber ikke, at den afgørelse, der blev
truffet af et flertal i Fødevareudvalget, kommer
til at danne skole for fremtidige behandlinger af
lovforslag og beslutningsforslag her i Folketinget. Jeg håber, at regeringspartierne og de øvrige partier vil erkende, at uanset hvad man end
mener om det forslag, der nu er til behandling,
var det en fejltagelse, der blev begået i Fødevareudvalget, for ellers står vi jo i den situation, at

8788

Fredag den 26. maj 2000 (B 166)

den fremgangsmåde, som har været skik og
brug i Folketinget, og så vidt jeg ved aldrig har
været fraveget i årtier - jeg kan i hvert fald ikke
huske nogen tilfælde - bliver fraveget. Det synes jeg ville være beklageligt, så jeg vil i hvert
fald opfordre til, at man tænker sig godt om og
ikke gentager den manøvre.
Jeg skal undlade at gå ind i de enkelte ting,
men blot konstatere at de spørgsmål, vi stillede
under førstebehandlingen, og som vi altså gerne ville have stillet i forbindelse med et samråd,
har vi ikke fået besvaret. Det har vi skrevet om
i betænkningen, som man kan studere nærmere, og jeg vil blot opfordre til, at man stemmer
imod dette beslutningsforslag, som jo i realiteten indebærer, at der i fremtiden kan forekomme medicinrester i danske fødevarer.";Keld Albrechtsen
3611;name_party;":
Jeg vil også gerne holde mig formandens ord
efterrettelige, og det var faktisk også det, jeg
gjorde under udvalgsbehandlingen i Fødevareudvalget, da vi tog stilling til, om vi skulle have
et samråd eller ej. Det samråd handlede ikke
om B 166, og derfor traf Fødevareudvalget altså
den beslutning, det gjorde.
Jeg beklagede ved førstebehandlingen den
fejl, der er begået. Man kan kalde det en banal
fejl, og så kan det også være banalt at rette den,
selv om der er brugt mange menneskers tid på
det. Derfor er jeg glad for, at der er den store
støtte til at få rettet fejlen, og det vil jeg endnu
en gang sige tak for.
(Kort bemærkning).";Erling Christensen
4265;name_party;":
Vi stillede under førstebehandlingen spørgsmål,
som vi ikke fik besvaret, om, hvorfor det er så
vigtigt, at den lov, der blev vedtaget i går, skal
ophæves så hurtigt. Det eneste, der ville være
sket, hvis loven ikke blev ophævet i dag, er jo,
at regeringen skulle spørge EU, om vi havde
lov til helt at forbyde medicinrester i fødevarer.
Jeg synes egentlig, vi alle sammen kunne
have en stor interesse i at vide, om det er tilladt
inden for EU-regimet - som jo sætter mange
grænser for os - at Danmark fastholder, at vi
ikke vil have medicinrester i fødevarer, og det
eneste, der ville være sket, hvis vi ikke havde
ophævet loven, var, at fødevareministeren skulle have spurgt i EU: Er det tilladt at sige, at i
Danmark vil vi ikke have medicinrester i fødevarer? Men det eneste, man får ud af at ophæve
loven her i dag, er, at vi ikke får stillet det

spørgsmål. Det har da i høj grad noget at gøre
med beslutningsforslaget, og derfor undrer det
os, at vi ikke har kunnet få det spørgsmål besvaret, hverken her i Folketingssalen eller i et
samråd i Fødevareudvalget.";Frank Aaen
5346;title_name;"Jeg overså før, at hr. Henning Grove ønskede en
kort bemærkning til hr. Keld Albrechtsen, men
den får han nu, når vi nu alligevel er kommet
sammen til møde.
(Kort bemærkning).";Formanden
5540;name_party;":
Hr. Keld Albrecthsen tager helt fejl. Der var ingen, der nægtede hr. Keld Albrechtsen et samråd med fødevareministeren, og det kan hr.
Keld Albrechtsen få om en uge eller 14 dage.
Men det samrådsspørgsmål, der blev stillet,
havde intet med denne sag at gøre, og derfor
var der ingen grund til at forcere det frem.
Fra konservativ side kunne vi aldrig drømme
om at nægte hr. Keld Albrechtsen at få et samråd til enhver tid. Men jeg må nok sige, at formanden for Fødevareudvalget ikke var klar i
sin afgørelse, for der var jo ingen tvivl om, at
ingen ønskede at forhindre hr. Keld Albrechtsen i at få et samråd.
Hvis jeg husker rigtigt, skal vi have samråd
den 7. juni med fødevareministeren, og her tager vi gerne det samrådsspørgsmål, hr. Keld
Albrechtsen stillede, op. Men det har intet med
den aktuelle sag at gøre, og derfor sagde vi:
Skal vi ikke se at få denne sag afgjort, og så har
vi god tid - 3 timer, 5 timer, eller hvor mange
timer hr. Keld Albrechtsen nu vil have - til
samrådet. Det får han selvfølgelig, for vi kunne
aldrig drømme om at nægte ham det.
(Kort bemærkning).";Henning Grove
6648;name_party;":
Nu vil jeg ikke beskylde hr. Henning Grove for
at have været blandt dem, som har stemt for, at
vi ikke skulle have det samråd. Jeg kan ikke
uddybe det nærmere, for det tillader forretningsordenen ikke, men jeg vil bare sige, at når
der er regler om, at der skal være en førstebehandling og en andenbehandling og en tredjebehandling, når det gælder lovforslag, er det
selvfølgelig, fordi der skal være mulighed for at
stille spørgsmål og komme i samråd, inden det
pågældende forslag vedtages.
Jeg er dybt taknemmelig og nærmest rørt til
tårer over, at hr. Henning Grove nu tilbyder, at

Fredag den 26. maj 2000 (B 166)
vi i løbet af sommeren kan afholde et samråd
om denne sag. Jeg må sige, at det gør indtryk
på mig, men jeg tror, når jeg tænker det igennem, at det nok vil være en fordel, at samråd
fremover holdes, inden de pågældende beslutningsforslag og lovforslag kommer til endelig
vedtagelse. Jeg tror også, at hr. Henning Grove,
når han ligesom har fået bearbejdet sagen inde i
sit hovede, vil nå til den konklusion.
(Kort bemærkning).";Keld Albrechtsen
7714;name_party;":
Jeg er helt enig med hr. Keld Albrechtsen i, at
hvis spørgsmålet havde haft noget som helst
med denne sag at gøre, skulle hr. Keld
Albrechtsen have haft sit samråd. Men da det
intet har med sagen at gøre, hører det ikke
hjemme her.
Jeg synes, det ville være synd, hvis det vigtige samrådsspørgsmål, hr. Keld Albrechtsen føler han skal have besvaret, skulle drukne i en
fejltagelse. Det, vi stemmer om her, er jo ikke
andet end en fejltagelse, og jeg synes alligevel,
hr. Keld Albrechtsens spørgsmål er så vigtigt, at
det ikke bare skal drukne i en fejltagelse.
(Kort bemærkning).";Henning Grove
8316;name_party;":
Jeg vil gerne tilkendegive, at SF's grundlæggende holdning er, at hvis et parti ønsker et samråd
under udvalgsarbejdet, støtter vi det. Jeg skal
medgive, at sagen i dag er af en speciel karakter, men vil også gerne oplyse, at SF støttede
ønsket om et samråd i dag.
Den konservative ordfører sagde, at formanden for Fødevareudvalget ikke var helt klar i
sin afgørelse: Det er jeg lidt forundret over, for
jeg mener, at sagen handlede om, hvorvidt vi
skulle have samråd i dag, og det har jeg som
sagt støttet, fordi jeg mener, det demokratisk set
havde været den rigtige afgørelse.
(Kort bemærkning).";Kristen Touborg
8938;name_party;":
Jeg vil endnu en gang takke hr. Grove, fordi
han mener, at det er et virkelig væsentligt samrådsspørgsmål, Enhedslisten har stillet. Det har
hr. Grove ret i.
Men så siger hr. Grove yderligere, at det
samrådsspørgsmål ikke vedrører det forslag,
der er til behandling her i Folketinget i dag.
Spørgsmålet handler simpelt hen om, hvorfor et
flertal i Folketinget gerne vil vedtage det forslag, der er til behandling i dag, netop på dette

8789

tidspunkt. Det er sådan set det, spørgsmålet
drejer sig om, så enkelt er det, men det spørgs-,
mål ønsker man ikke at få uddybet, så enkelt er
det også. Men på hans egen opfordring skal jeg
love hr. Grove, at uanset at tingene ikke bliver
afklaret, inden beslutningen bliver truffet, og
uanset at et flertal i Folketinget ikke har ønsket
at tilvejebringe det beslutningsgrundlag, der ellers normalt kræves, for at et lovforslag eller et
beslutningsforslag kan vedtages, skal Enhedslisten naturligvis sørge for, at spørgsmålet bliver besvaret, for som hr. Grove var inde på, er
det et godt spørgsmål.";Keld Albrechtsen
9993;title_name;"Jeg kan høre, at vi er inde i gentagelsernes omgang.
Fru Mariann Fischer Boel.
(Kort bemærkning).";Formanden
10115;name_party;":
Nu synes jeg efterhånden, hykleriet ikke kender
nogen grænser.
Det er tankevækkende - hvis hr. Keld
Albrechtsen har tid til at høre efter - at der i
forbindelse med behandlingen af L 218, altså
Enhedslistens oprindelige forslag, kun foreligger fire bilag. Enhedslisten har ikke stillet
spørgsmål under førstebehandlingen, Enhedslisten har ikke kaldt ministeren i samråd under
førstebehandlingen, så er det ikke på tide, at vi
stopper dette hykleri og erkender, at der er
begået en fejl, en brøler, og at nu må denne
diskussion i øvrigt høre op?
(Kort bemærkning).";Mariann Fischer Boel
10699;name_party;":
Formanden for Fødevareudvalget har én opgave, og det er at lede mødet og sørge for, at vi
holder os til det emne, vi behandler i øjeblikket.
Jeg har stor forståelse for, at formanden samtidig som SF-politiker har lyst til at fremme den
politik, SF står for. Men når man sidder og leder
et udvalg, som behandler et lovforslag eller et
beslutningsforslag, er det også formandens opgave at skære igennem, og sige: Dette her vedrører det foreliggende beslutningsforslag, og
samrådsspørgsmålet vedrører et helt andet lovforslag. Vi kan selvfølgelig til enhver tid tage og
skal også tage et samråd om det, men ikke i forbindelse med den aktuelle sag.
Jeg håber, at udvalgets formand fremover
kan skelne imellem sin opgave som formand for
hele udvalget - for alle os, der sidder i det ud-

8790

Fredag den 26. maj 2000 (B 166)

valg, han er formand for - og sin egen politiske
rolle.
(Kort bemærkning).";Henning Grove
11620;name_party;":
Jeg skal blot oplyse fru Fischer Boel om, at SF,
Enhedslisten og muligvis også Dansk Folkeparti
har skrevet et betænkningsbidrag ovet dette
forslag, og heraf fremgår det, hvilke oplysninger som er indhentet. Men de er altså indhentet
via andre bilag end dem, der er til sagen, og det
er belyst i betænkningen, hvor det bl.a. er dokumenteret, at en vedtagelse af det forslag, vi
skal stemme om lige om et øjeblik, medfører, at
der bliver mulighed for flere medicinrester i
danske fødevarer, så dokumentationen og undersøgelserne osv., det arbejde er altså gjort.
Men jeg erkender, at det er gjort i andre sammenhænge end på bilag, der ligger vedrørende
det her forslag. Som sagt er der redegjort for det
i vores betænkningsbidrag.
Christian H. Hansen (DF):
Jeg skal blot til start meddele, at Dansk Folkeparti ikke har tilsluttet sig SF's og Enhedslistens
betænkningsbidrag, fordi vi mener, at det fortæller noget helt andet end det, der ér substansen i selve B 166, som jo handler om at få ophævet en afstemning, som vi foretog i går.
Det, vi har gjort, er så, at vi har indstillet
B 166 til forkastelse, men har også sagt, at vi
finder det principielt forkert, at det ønskede
samråd ikke blev afholdt.
Vi må jo også konstatere, at i den tid, der gik,
efter at Folketingets formand hævede mødet,
kunne vi sagtens have nået at have det samråd,
og så havde vi ikke haft den diskussion nu. Det
havde efter vores opfattelse været mere ærligt,
at vi havde nået tingene, og at partierne kunnet
være taget herfra og have været tilfredse.
Nu har vi nogle partier, der ikke er tilfredse,
og vi har muligheden for at kunne få en debat
om lovsjusk, at man haster tingene igennem
Folketinget osv. Jeg troede, at det var det, vi
skulle prøve på at undgå. Det ser det ikke ud til
at man har ønsket.
(Kort bemærkning).";Keld Albrechtsen
13446;name_party;":
Det er en kort bemærkning til hr. Henning
Grove. Jeg forventer, at hr. Henning Grove kan

medgive, at der ikke under udvalgsarbejdet
blev udtrykt kritik af udvalgsformandens mødeledelse. Så forventer jeg sådan set også, at hr.
Henning Grove må erkende, at det var det rigtige sted at kritiseret udvalgsformanden og ikke
gøre det fra Folketingets talerstol.";Kristen Touborg
13816;title_name;"Debatten om mødeledelsen osv. i Fødevareudvalget er hermed sluttet. Det tilkommer ikke
Folketinget at deltage i videre forhandlinger om
den slags.";Formanden
14000;title_name;":
Jeg vil blot benytte lejligheden til at takke de
mange medlemmer i Folketinget, der har hjulpet os med at rette op på den fejltagelse, der
blev begået i går. Vi ved, at vi dermed har ulejliget mange, det gælder også ansatte i Folketinget, med at få klaret det problem, der opstod.
Vi har også været glade for det forløb, det
har fået her i dag, og at vi dermed kan vende
tilbage til det, der oprindelig var meningen med
den betænkning, der blev afgivet. Så hermed en
stor tak til dem, der har hjulpet os med at få
rettet fejlen.
Hermed sluttede forhandlingen.
Afstemning
Forslaget til folketingsbeslutning vedtoges med
84 stemmer (S, V, KF, CD, RV, KRF og FRI)
mod 20 (SF, DF, EL og Frank Dahlgaard (UP)).";Ritt Bjerregaard
14719;title_name;"Statsministeren og fødevareministeren vil få
meddelelse om denne beslutning.

Meddelelser fra formanden";Formanden
14834;title_name;"Der er ikke mere på dagsordenen.
Folketingets næste møde forventes afholdt torsdag den 24. august 2000 kl. 10.00 med følgende
dagsorden:

Fredag den 26. maj 2000
Anden behandling af lovforslag nr. L 288:
Forslag til lov om Danmarks deltagelse i den
fælles valuta.
Af udenrigsministeren (Niels Helveg Petersen).
(Fremsat 2/5 2000. Første behandling 17/5
2000).
Skulle det blive nødvendigt, og det kan man
ikke helt se bort fra, at indkalde Folketinget på
et tidligere tidspunkt, vil meddelelse om. tidspunkt og dagsorden blive tilstillet medlemmerne skriftligt.

8791

Men foreløbig vil jeg på egne og Præsidiets
vegne sige god sommer til Folketingets medlemmer og vore medarbejdere i huset.
Mødet hævet kl. 17.35

:

I I

I";Formanden
