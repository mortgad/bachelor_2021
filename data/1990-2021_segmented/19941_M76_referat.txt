split;reason;text;value
0;;"4748

Onsdag den 19. april 1995. (D)
Erhvervsministeren (Mimi Jakobsen) har meddelt mig, at hun ønsker skriftligt at fremsætte:
76. m ø d e";
175;Time;"Dagsorden

1) Første behandling af lovforslag nr. L 200:
Forslag til lov om ændring af lov om arbejdsløshedsforsikring m.v. (Feriedagpengeordning for
dimittender).
Af arbejdsministeren Gytte Andersen).
(Fremsat 5/4 95).
2) Første behandling af lovforslag nr. L 204:
Forslag til lov om ændring af realkreditloven og
lov om Dansk Landbrugs Realkreditfond.
(Finansielle datterselskaber, implementering af
kapitalkravsdirektivet, præcisering af pantesikkerhed m.v.).
Af økonomiministeren (Marianne Jelved).
(Fremsat 5/4 95).
3) Første behandling af lovforslag nr. L 205:
Forslag til lov om imødegåelse af indlåsningseffekter på inkonverterbare realkreditlån m.v.
Af økonomiministeren (Marianne Jelved).
(Fremsat 5/4 95).

Forslag til lov om ændring af lov om banker og
sparekasser m.v. (Gennemførelse af kapitalkravsdirektivet).
(Lovforslag nr. L 221).
Forslag til lov om ændring af lov om forsikringsvirksomhed. (Syge- og ulykkesforsikring).
(Lovforslag nr. L 222).
Forslag til lov om ændring af lov om visse selskabers aflæggelse af årsregnskab m.v. (Tilpasning af afgiftsbestemmelser m.v.).
(Lovforslag nr. L 223).
Sundhedsministeren (Yvonne Herløv Andersen)
har meddelt mig, at hun ønsker skriftligt at
fremsætte:
Forslag til lov om Blødererstatningsfonden.
(Lovforslag nr. L 224).
Finansministeren (Mogens Lykketoft) har meddelt mig, at han ønsker skriftligt at fremsætte:
Forslag til lov om ændring af lov om pensionering af flyveledere.
(Lovforslag nr. L 225).
Justitsministeren (Bjørn Westh) har meddelt
mig, at han ønsker skriftligt at fremsætte:

Meddelelser fra formanden

Forslag til lov om indfødsrets meddelelse.
(Lovforslag nr. L 226).";kl. 13.00
1856;title_name;":
Landbrugs- og fiskeriministeren (Henrik Dam
Kristensen) har meddelt mig, at han ønsker
skriftligt at fremsætte:

Undervisningsministeren (Ole Vig Jensen) har
meddelt mig, at han ønsker skriftligt at fremsætte:

Forslag til lov om ændring af lov om Kongeriget
Danmarks Fiskeribank.
(Lovforslag nr. L 219).

Forslag til lov om daghøjskoler og produktionsskoler m.v.
(Lovforslag nr. L 227).

Boligministeren (Ole Løvig Simonsen) har meddelt mig, at han ønsker skriftligt at fremsætte:

Forslag til lov om ændring af lov om erhvervsgrunduddannelse m.v. (Finansiering).
(Lovforslag nr. L 228).

Forslag til lov om ændring af byggeloven, lejeloven og boligbyggeriloven. (Individuel måling
af forbrugsposter, handicapvenligt byggeri).
(Lovforslag nr. L 220).

Miljø- og energiministeren (Svend Auken) har
meddelt mig, at han ønsker skriftligt at fremsætte:

Onsdag den 19. april 1995
Forslag til lov om ophævelse af lov om Grønlands geologiske undersøgelse.
(Lovforslag nr. L 229).
Forslag til lov om ændring af lov om elforsyning. (Ændring af prisbestemmelserne m.v.)
(Lovforslag nr. L 230).
Udenrigsministeren (Niels Helveg Petersen) har
meddelt mig, at han ønsker skriftligt at fremsætte:
Forslag til lov om inspektioner, erklæringsafgivelse og kontrol i medfør af De Forenede
Nationers konvention om forbud mod kemiske
våben.
(Lovforslag nr. L 231).
Boligministeren (Ole Løvig Simonsen) har meddelt mig, at han ønsker i henhold til forretningsordenens § 19, stk. 4, at give Folketinget en
skriftlig Bygge- og boligpolitisk redegørelse,
april 1995.
(Redegørelse nr. R 9).
Eksemplarer vil blive omdelt, og redegørelsen
vil blive optaget i Folketingstidende.
Redegørelsen vil komme til forhandling fredag den 28. april 1995.
Skriftlig fremsættelse af forslag
Landbrugs- og fiskeriministeren (Henrik Dam
Kristensén):
Jeg tillader mig for det høje Ting at fremsætte:
Forslag til lov om ændring af lov om Kongeriget
Danmarks Fiskeribank.
(Lovforslag nr. L 219).
Med lovændringen sker der en mere klar
adskillelse mellem bankens normale finansieringsopgave og dens varetagelse af særlige
opgaver til støtte for fiskeriets strukturudvikling.
Målet er, at Fiskeribankens virksomhed på
længere sigt skal hvile i sig selv og ikke kræve
kapitaltilførsel fra staten.
Forslaget ændrer lovens formulering af bankens formål, bestemmelserne vedrørende bestyrelsens størrelse og sammensætning samt proceduren og beregningsmåden vedrørende dækning af bankens underskud og hensættelser.

4749

Det foreslås, at Fiskeribanken skal have til
formål at yde lån til dansk fiskeri og akvakultur.
Ifølge forslaget reduceres bestyrelsen fra 9 til
6 medlemmer. Heraf beskikkes 5 medlemmer af
landbrugs- og fiskeriministeren og 1 medlem af
finansministeren. 2 medlemmer skal have indsigt i praktisk fiskeri og 1 medlem i ikkestatslig
udlånsvirksomhed. Danmarks Fiskeriforening,
Arbejderbevægelsens Erhvervsråd og Finansrådet indstiller hver 1 medlem. For at sikre de
statslige interesser skal 3 af de 6 medlemmer
være statsligt ansat.
Vedrørende bankens regnskabsmæssige
behandling af hensættelser sker der en omlægning, således at banken fremover følger samme
principper som i private pengeinstitutter, hvorefter der i årsregnskabet hensættes til alle fremtidige sandsynliggjorte tab. Staten påtager sig i
den forbindelse forpligtelsen vedrørende de forøgede hensættelser til tab i form af en statsforskrivning. Formålet med disse ændringer er at
sikre større gennemsigtighed vedrørende bankens økonomi og et mere retvisende regnskab.
Proceduren for statens dækning af et eventuelt underskud ændres, sådan som dét allerede
er besluttet ifølge et aktstykke og indarbejdet i
finansloven for 1995.
Jeg henviser i øvrigt til lovforslaget med
bemærkninger og anbefaler forslaget til velvillig
behandling i det høje Ting.
Boligministeren (Ole Løvig Simonsen):
Jeg tillader mig herved for Folketinget at fremsætte:
Forslag til lov om ændring af byggeloven, lejeloven og boligbyggeriloven. (Individuel måling
af forbrugsposter, handicapvenligt byggeri).
(Lovforslag nr. L 220)
Forslaget indeholder følgende 3 elementer:
1) Som udmøntning af anbefalingerne fra
Målerudvalget foreslås indført hjemmel til, at
boligministeren kan fastsætte nærmere regler
om, at der i nybyggeri og eksisterende
bebyggelse skal installeres målere til individuel måling af forbruget af el, gas, vand og
varme samt udføres fornødne tekniske
installationer i forbindelse hermed. Endvidere bemyndiges ministeren til at fastsætte regler om, at målere skal anvendes som grundlag for måling af forbruget, samt fastsætte
kriterier for, i hvilke tilfælde der kan gøres
undtagelse herfra.

4750

Onsdag den 19. april 1995

Bemyndigelsen vil blive udnyttet i overensstemmelse med udvalgets anbefalinger.
I forbindelse hermed foreslås de ændringer i
lejeloven og boligbyggeriloven, som er nødvendige for, at individuel forbrugsmåling
kan gennemføres.
Det bemærkes, at forslaget ikke omhandler
de forslag fra Målerudvalget, der vedrører
betalingssikkerhed, restanceinddrivelse m.v.
Disse forhold vil blive taget op i et samarbejde mellem Miljø- og Energiministeriet og
Boligministeriet.
2) Med henblik på indførelse af national hjemmel til at implementere EF-direktiver om
måleinstrumenter gives der ved forslaget
boligministeren bemyndigelse hertil, samtidig med at der søges tilvejebragt hjemmel
for, at de pågældende kontrol- og godkendelsesorganer kan kræve betaling til dækning af deres omkostninger.
3) For at imødekomme et udtalt ønske fra handicaporganisationerne foreslås det, at reglerne om handicapkravene udvides til at gælde
for alt byggeri.
Idet jeg i øvrigt henviser til lovforslaget og de
bemærkninger, der ledsager det, skal jeg anbefale forslaget til Tingets velvillige behandling.

Det foreslås endvidere, at pengeinstitutterne
får mulighed for at benytte et nyt kapitalelement, kortfristet supplerende kapital, der inden
for visse grænser kan anvendes til afdækning af
de nye kapitalkrav til markedsrisici.
I overensstemmelse med direktivet foreslås
det yderligere, at når et pengeinstituts engagement med en kunde består i, at pengeinstituttet
har købt værdipapirer udstedt af kunden eller
har indgået terminsforretninger eller lignende
med kunden, skal engagementet opgøres efter
særlige regler, der afspejler den markedsrisiko,
som pengeinstituttet påtager sig.
Endelig foreslås bortfald af pengeinstitutternes mulighed for at medregne ansvarlig indskudskapital ved solvensopgørelsen. Denne
mulighed, der indebærer, at instituttet skal
opfylde et solvenskrav på 10 pct. i stedet for det
sædvanlige krav på 8 pct., udnyttes kun i meget
lille omfang, og bortfald af muligheden vil forenkle reglerne væsentligt. Denne ændring er
ikke en følge af direktivet, og Børsudvalget har
ikke foretaget en egentlig behandling heraf.
Med disse bemærkninger, og idet jeg i øvrigt
henviser til bemærkninger til lovforslaget, skal
jeg hermed anbefale lovforslaget til Folketingets
velvillige behandling.";Ivar Hansen
8831;title_name;":
Hermed har jeg den ære for det høje Folketing at
fremsætte:";Mimi Jakobsen
8928;title_name;":
Hermed har jeg den ære for det høje Folketing at
fremsætte:

Forslag til lov om ændring af lov om banker og
sparekasser m.v. (Gennemførelse af kapitalkravsdirektivet).
(Lovforslag nr. L 221).

Forslag til lov om ændring af lov om forsikringsvirksomhed. (Syge- og ulykkesforsikring).
(Lovforslag nr. L 222).

Formålet med lovforslaget er at gennemføre
Rådets direktiv om kravene til investeringsselskabers og kreditinstitutters kapitalgrundlag
(kapitalkravsdirektivet eller CAD). Gennemførelsen af direktivet har været behandlet i Børsudvalget, der. har udarbejdet udførlige beskrivelser af direktivets indhold og overvejelserne i
forbindelse med implementeringen.
Forslaget indebærer, at der til pengeinstitutterne stilles kapitalkrav, som afhænger af institutternes markedsrisici, dvs. risici for tab som
følge af ændringer i renter, aktiekurser og valutakurser m.v. Dermed suppleres de gældende
kapitalkrav, der især afhænger af institutternes
kreditrisici, dvs. risici for tab på udlån til kunder
m.v.

Ved lov nr. 1122 af 21. december 1994 om
ændring åf lov om beskatningen af pensionsordninger m.v. blev skattefradragsretten for
indbetalinger til syge- og ulykkesforsikringer
med løbende udbetalinger, der er tegnet i skadesforsikringsselskaber, afskaffet, fordi disse af
nogle pensionskasser blev benyttet til at undgå
realrenteafgift på den del af pensionsindbetalingerne, der bruges til dækning af disse risici.
Afskaffelsen af fradragsretten betyder, at
præmierne for disse forsikringer vil stige så
meget, at forsikringstageren næppe ønsker at
opretholde forsikringsdækningen. Jeg gav i forbindelse med Skatteudvalgets behandling af
L 1122 tilsagn om at fremsætte nærværende
ændringslov, jf. betænkning til lovforslag nr.
L 89 afgivet af Skatteudvalget den 13. december
1994, for at afhjælpe dette problem.

Onsdag den 19. april 1995
Forslaget har til formål at sikre, at syge- og
ulykkesforsikringer med løbende udbetalinger
fortsat kan tegnes med skattefradragsret for
indbetalingerne.
Dette sker ved at give livsforsikringsselskaber
adgang til at tegne forsikringer inden for skadesforsikringsklasserne 1 og 2, Ulykker og Sygdom.
I livsforsikringsselskaber vil disse forsikringer være undergivet realrenteafgiftsbetaling, og
indbetalingerne vil være fradragsberettigede.
Forslaget indebærer hverken en skærpelse af
reglerne for syge- og ulykkesforsikringer eller
en lempelse af reglerne for livsforsikringer.
Hensynet til livsforsikringskundernes beskyttelse vil dog nødvendiggøre anvendelse af visse
livsforsikringsregler på syge- og ulykkesforsikringer, der er tegnet i livsforsikringsselskaber,
idet denne beskyttelse anses som meget central.
Endvidere foreslås, at Finanstilsynet får en
hjemmel svarende til bank- og sparekasselovens
§ 27 a til at regulere koncerninterne transaktioner, som indgås af et forsikringsselskab.
Med disse bemærkninger, og idet jeg i øvrigt
henviser til bemærkningerne til lovforslaget,
skal jeg hermed anbefale lovforslaget til Folketingets hurtige og velvillige behandling.";Mimi Jakobsen
11986;title_name;":
Hermed har jeg den ære for det høje Ting at
fremsætte:
Forslag til lov om ændring af lov om visse selskabers aflæggelse af årsregnskab m.v. (Tilpasning af afgiftsbestemmelser m.v.).
(Lovforslag nr. L 223).
Ved lov nr. 122 af 18. februar 1994 indførtes en
ordning, hvorefter den ansvarlige ledelse i visse
selskaber automatisk pålægges en afgift ved for
sen indsendelse af årsregnskaber. Ordningen
blev bl.a. indført, fordi det tidligere har kunnet
konstateres, at mindst 1/3af årsregnskaberne blev
indsendt for sent. Dermed blev erhvervslivet og
andre interesserede regnskabslæsere hindret
den lovhjemlede adgang til information om selskabernes aktuelle økonomiske forhold.
Erfaringerne siden indførelsen af den automatiske afgiftspålæggelse viser, at ordningen
har haft den tilsigtede positive effekt, idet der i
den forløbne periode har kunnet konstateres en
betydelig stigning i antallet af rettidigt indsendte årsregnskaber.

4751

Det har imidlertid ligeledes kunnet konstateres, at en række selskabsledelser ved misforståelse af lovteksten har bragt sig i en situation,
som udløser afgift. I flere tilfælde har det således vist sig, at de ansvarlige personer som følge
heraf ikke har været opmærksomme på, at årsregnskabet m.v. skal være modtaget og ikke
bare indsendt 6 måneder efter regnskabsårets
udløb. Disse situationer har givet anledning til
en række henvendelser fra erhvervsdrivende,
som har følt, at de burde have modtaget en
advarsel, inden afgiften er blevet pålagt. Endvidere har det været anført, at det forekommer
urimeligt, at overskridelse af fristen for indsendelse af regnskab en måned efter generalforsamlingens godkendelse umiddelbart kan udløse det maksimale afgiftsbeløb på 8.000 kr.
På denne baggrund er der ved nærværende
lovforslag lagt op til en tydeliggørelse og en
ændring af regelsættet samt en justering af
afgiftsordningen således, at de konstaterede
uhensigtsmæssigheder undgås.
Det foreslås at indføre en påkravsordning,
således at Erhverv- og Selskabsstyrelsen fremsender et påkrav til selskabet, såfremt årsregnskabet ikke er modtaget inden 6 måneder efter
regnskabsårets udløb. Indsendes årsregnskabet
herefter inden den ottende hverdag efter påkravets datering, udløses ingen afgift med hensyn
til denne frist. Indsendes årsregnskabet derimod
efter påkravsfristens udløb, udløses en afgift i
overensstemmelse med det nugældende afgiftssystem.
Det er ikke muligt at indføre et tilsvarende
»advarselssystem« med hensyn til lovens
4-ugers-frist, idet selskaberne selv fastlægger
tidspunktet for generalforsamlingens afholdelse
inden for halvårsfristen. I stedet foreslås det, at
overskrides 4-ugers-fristen efter generalforsamlingens godkendelse for indsendelse af årsregnskabet m.v., udløses alene en mindre afgift
på 200 kr. pr. påbegyndt måned dog maksimalt
1.000 kr.
I erkendelse af, at der i praksis har kunnet
konstateres visse uhensigtsmæssigheder ved
den nuværende afgiftsordning, foreslås det
endelig at tilbagebetale pålagte og betalte afgifter, der overstiger beløb beregnet efter de nu
foreslåede bestemmelser.
Idet jeg i øvrigt henviser til lovforslagets
bemærkninger, skal jeg anbefale forslaget til det
høje Tings velvillige behandling.

4752

Onsdag den 19. april 1995

Sundhedsministeren (Yvonne Herlev Andersen):
. Hermed tillader jeg mig for Folketinget at fremsætte:
Forslag til lov om Blødererstatningsfonden.
(Lovforslag nr. L 224).
Regeringen og Folketingets partier tilkendegav,
efter at blødererstatningssagen blev afgjort ved
Østre Landsret, at man snarest var enige om at
tage initiativ til oprettelse af en fond, der kan
sikre, at blødernes særlige og individuelle
behov nu og i årene fremover bedre kan imødekommes, end det er sket med de hidtil udbetalte
faste godtgørelsesbeløb.
På denne baggrund foreslås der i forslaget
oprettet en fond med en samlet kapital på 20
mio. kr., som inden for nærmere fastsatte rammer har til formål at yde støtte til HIV-smittede
blødere samt til efterladte efter disse blødere.
Fonden ledes af en bestyrelse, der træffer den
endelige afgørelse om udbetaling af støtte efter
loven. Fonden forudsættes at ophøre med sin
virksomhed efter 15 år.
Idet jeg i øvrigt tillader mig at henvise til lovforslaget og bemærkningerne hertil, tillader jeg
mig at anbefale lovforslaget til Folketingets velvillige behandling.";Mimi Jakobsen
16338;title_name;":
Herved tillader jeg mig for det høje Folketing at
fremsætte:
Forslag til lov om ændring af lov om pensionering af flyveledere.
(Lovforslag nr. L 225).
Til de statslige overenskomstforhandlinger blev
der fra tjenestemandsorganisationernes side
fremsat krav om forbedring af pensionsforholdene for flyveledere omfattet af lov om pensionering af flyveledere.
I overenskomstforliget, der nu er godkendt af
lønmodtagersiden, indgik, at denne lov skulle
søges ændret, dels for så vidt angår betingelsen
om beskæftigelse med flyvekontroltjeneste i 15
år, dels for så vidt angår reglerne om beregning
af pensionsalder ved afsked på grund af alder.
Det er en forudsætning for at være omfattet af
loven, at flyvelederne har haft 15 operative år
efter det fyldte 30. år. Denne grænse kan virke
som en barriere for den enkelte flyveleders tilbøjelighed til at søge avancement, før de 15 ope-

rative år er nået. Lovforslaget tilsigter at mindske denne barriere ved at flytte starttidspunktet
til det 25. år.
Med lovforslaget indføres ved alderspensionering en tillæggelse på op til 7 års pensionsalder i stedet for som hidtil, hvor pensionsalder tillæggelsen er sket ved dobbeltmedregning af
tjenesten i de seneste 7 år.
Idet jeg henviser til lovforslagets bemærkninger, tillader jeg mig at anbefale lovforslaget til
velvillig behandling i det høje Ting.";Mogens Lykketoft
17714;title_name;":
Herved tillader jeg mig for det høje Folketing at
fremsætte:
Forslag til lov om indfødsrets meddelelse.
(Lovforslag nr. L 226).
Forslaget er i det væsentlige udarbejdet efter de
retningslinjer, som har været gældende ved
udarbejdelse af tidligere lovforslag om indfødsrets meddelelse.
Folketingets Indfødsretsudvalg har dog i
marts 1995 besluttet at indføre nye kriterier for
naturalisation af personer, der har begået kriminalitet.
Lovforslaget er udarbejdet i overensstemmelse med de nye kriterier, der indebærer en vis
skærpelse af betingelserne for at få indfødsret.
Det nu fremsatte forslag udgør en samlet
fremsættelse af de to lovforslag om indfødsrets
meddelelse, som normalt fremsættes i anden
halvdel af folketingsåret. Forslaget omfatter i alt
1.740 personer.
Med disse ord anbefaler jeg lovforslaget til
det høje Tings velvillige behandling.";Bjørn Westh
18610;title_name;":
Jeg tillader mig herved for det høje Ting at
fremsætte:
Forslag til lov om daghøjskoler og produktionsskoler m.v.
(Lovforslag nr. L 227).
Hovedformålet med dette lovforslag er at tilvejebringe mere hensigtsmæssige styringsregler
og finansieringsordninger for daghøjskoler og
produktionsskoler og forbedre de to skoleformers muligheder for samspil med det øvrige
uddannelsessystem.
Daghøjskoler og produktionsskoler har i
deres korte historie vist, at de har kunnet til-

(595)
Onsdag den 19. april 1995
trække dele af befolkningen - typisk kortuddannede - der gør mindst brug af uddannelsessystemet, og som i særlig grad risikerer at blive
udstødt af arbejdslivet.
Forslaget skal således ses på baggrund af
regeringens politik om at udbygge voksen- og
ungdomsuddannelserne.
Det væsentligste punkt i lovforslaget er en
finansieringsreform, der forenkler tilskudssystemet og forbedrer skolernes planlægningsgrundlag. Der foreslås øget statslig finansiering
suppleret med et forholdsvis beskedent kommunalt årligt grundtilskud.
Det kommunale grundtilskud foreslås fastsat
til 300.000 kr. om året for de to skoleformer og
reguleret med Finansministeriets indeks for
pris- og lønudviklingen. Det er frivilligt for
kommunerne, om de vil yde grundtilskud, men
grundtilskud kan kun trækkes tilbage, hvis der
ikke længere er behov for den pågældende skole. I så fald skal der gives et varsel på mindst
1 år til en 1. januar. Grundtilskuddet er en forudsætning for, at der ydes statstilskud.
Statstilskuddet ydes som aktivitetsbestemte
drifts- og bygningstilskud (taxametertilskud)
med satser, der fastsættes på de årlige finanslove.
På både daghøjskoler og produktionsskoler
ydes tilskud til aktiverede i henhold til lov om
kommunal aktivering og lov om en aktiv
arbejdsmarkedspolitik med 80 pct. af den
almindelige sats. Resten af udgifterne forudsættes normalt afholdt af henholdsvis kommunerne
og AF.
Med dette lovforslag ophæves § 25 i lov om
kommunal aktivering som en konsekvens af
finansieringsomlægningen på produktionsskolerne.
På daghøjskolerne opkræves en deltagerbetaling, der forudsættes at blive beskeden: på produktionsskolerne er undervisningen gratis for
deltagerne.
Den hidtil gældende ordning med en særlig
godtgørelse til produktionsskoleelever videreføres uændret under betegnelsen skoleydelse.
Støttemulighederne for daghøjskoleelever vil
være arbejdsløshedsdagpenge eller kontanthjælp, VUS, orlovsydelse eller uddannelsesgodtgørelse.
Målgruppen for produktionsskolernes undervisning er unge under 25 år, der ikke har gennemført en ungdomsuddannelse. Personer over
denne alder kan i enkelte tilfælde optages, når

4753

de har et særligt behov for et produktionsskoleforløb.
Daghøjskolernes undervisning skal være tilrettelagt for voksne kortuddannede. Kun deltagere under 61 år udløser tilskud, men ældre
personer kan deltage.
Formålet med skolernes undervisning er som
hidtil at udvikle deltagerne personligt og forbedre deres muligheder i uddannelsessystemet
og på arbejdsmarkedet. For at styrke skolernes
uddannelsesprofil skal der som noget nyt tilbydes personer med behov herfor undervisning,
der styrker deres grundlæggende færdigheder i
f.eks. læsning, skrivning, regning og edb, ligesom indtil xh af undervisningstiden (på produktionsskoler 12 timer om ugen) kan anvendes til
undervisning, der henhører under anden lovgivning, f.eks. lov om almen voksenuddannelse
og lov om undervisning af voksne indvandrere.
Skolerne oprettes som hidtil som selvejende
institutioner, hvis vedtægter godkendes af kommunen. En vis kommunal forankring videreføres således med forslaget, men skolernes selvstændighed i forhold til kommunerne er øget på
væsentlige punkter, bl.a. således at det er skolerne selv, der er ansvarlige for elevoptaget, og
skolerne selv, der fastlægger den årlige virksomhedsplan.
Lovforslaget vil ikke medføre ændringer i
skolernes enhedsomkostninger. Finansieringsomlægningen er således på det overordnede
plan udgiftsneutral, men indebærer forskydninger mellem de medfinansierende myndigheder.";Ole Vig Jensen
22680;title_name;":
Hermed tillader jeg mig for det høje Ting at
fremsætte:
Forslag til lov om ændring af lov om erhvervsgrunduddannelse m.v. (Finansiering).
(Lovforslag nr. L 228).
Forslaget fremsættes for at tilvejebringe mere
ensartede vilkår mellem erhvervsgrunduddannelserne og den fri ungdomsuddannelse, for så
vidt angår finansieringen af undervisningen.
Omlægningen af finansieringen sigter på at
opnå en hurtigere udbygning af erhvervsgrunduddannelserne i retning af det oprindeligt forudsatte aktivitetsniveau på ca. 3.000 elever om
året, svarende til en bestand på i alt 6.000 elever.
Erhvervsgrunduddannelserne vil dermed i
højere grad bidrage til opfyldelse af regeringens

4754

Onsdag den 19. april 1995

målsætning om, at alle unge skal have uddannelse som grundlag for deltagelse i voksenlivet.
Miljø- og energiministeren (Svend Auken):
Jeg skal herved tillade mig at fremsætte:
Forslag til lov om ophævelse af lov om Grønlands Geologiske Undersøgelse.
(Lovforslag nr. L 229).
Ophævelsen af loven om Grønlands Geologiske
Undersøgelse er en forudsætning for at kunne
sammenlægge Grønlands Geologiske Undersøgelse og Danmarks Geologiske Undersøgelse.
Formålet med sammenlægningen af institutionerne er, at de tilsammen vil kunne opnå et
højere forskningsniveau og en større faglig
bredde og ekspertise, hvorved der kan ydes en
højere faglig service til både Danmark og Grønland.
I forhold til Grønlands hjemmestyre er det
sikret, at hjemmestyrets råstofkontor har mulighed for vederlagsfrit at trække på oplysninger
og data fra samtlige institutioner under Miljøog Energiministeriet til projekter vedrørende
det grønlandske råstofområde.
Det vil endvidere fortsat fremgå af de årlige
bevillingslove, hvilke ressourcer der anvendes i
den sammenlagte institution til arbejdet vedrørende Grønland, medmindre der aftales
ændringer af den gældende råstofforordning i
forhold til Grønlands hjemmestyre.
Lovforslaget har været til høring i Grønlands
hjemmestyre, som har givet sin tilslutning til
forslaget.
Miljø- og energiministeren (Svend Auken):
Jeg skal herved tillade mig at fremsætte:
Forslag til lov om ændring af lov om elforsyning. (Ændring af prisbestemmelserne m.v.).
(Lovforslag nr. L 230).
Det lovforslag, som nu fremsættes, er en afløser
af lov nr. 445 af 30. juni 1993, hvor elselskaberne
fik mulighed for at udøve sideordnede aktiviteter. Denne lov er aldrig sat i kraft, da EuropaKommissionen fandt, at der var tale om statsstøtte. Kommissionen har den 5. april i år godkendt det lovforslag, som nu fremsættes.
Forslaget giver elselskaberne mulighed for at
engagere sig i elværksrelaterede aktiviteter,
f.eks. investeringer i moderne kraftværker i
udlandet, og i energirådgivning af elforbrugerne.

Der er to hovedelementer i lovforslaget: Elselskaberne får mulighed for at opsamle kapital og
at investere denne kapital i sideordnede aktiviteter, som har tilknytning til elforsyningen.
Opsamlingen af kapital skal primært ske ved,
at elselskaberne får mulighed for at beholde
rationaliseringsgevinster, som efter de hidtil
gældende regler skal tilbageføres til forbrugerne. Som regel må der ikke opbygges overskud
ved prisforhøjelser, men hvis et elselskab allerede har rationaliseret i betydelig grad, skal det
dog kunne samle et rimeligt overskud ved prisforhøjelser.
Som det fremgår af § 9, stk. 2, kan miljø- og
energiministeren fastsætte regler om, under
hvilke betingelser man kan indregne overskud i
elprisen. Jeg kan allerede nu oplyse, at jeg har til
hensigt at fastsætte regler, der sikrer, at den
kapital, elselskaberne kan opsamle, ikke vil
overstige en vis rimelig størrelse i forhold til selskabernes omsætning eller egenkapital, således
at selskabernes samlede kapitalopsamling ikke
vil overstige ca. 1 mia. kr. under de nuværende
forhold.
Elselskabernes investeringer i sideordnede
aktiviteter skal ske i selvstændige selskaber med
begrænset ansvar for at begrænse risikoen, således at elselskabet kun hæfter med den kapital,
som det har skudt ind.
Endvidere får elselskaberne adgang til at
udøve energirådgivning m.v. på nærmere
angivne betingelser.
Samtidig søges det sikret, at elselskabernes
aktiviteter ikke påfører andre erhvervsvirksomheder unødig konkurrence. Investeringer i sideordnede aktiviteter skal således ske efter markedsøkonomiske principper. Elprisudvalget
skal påse, at bestemmelserne bliver overholdt.
De dele af den oprindelige lov 445, som Kommissionen ikke har gjort indsigelser imod - om
kommunal deltagelse i elforsyningen og om
Elprisudvalgets sammensætning - vil nu blive
sat i kraft.
Idet jeg i øvrigt henviser til lovforslaget med
ledsagende bemærkninger, skal jeg anbefale
forslaget til Folketingets velvillige behandling.";Ole Vig Jensen
27401;title_name;":
Hermed tillader jeg mig for det høje Ting at
fremsætte:

Onsdag den 19. april 1995
Forslag til lov om inspektioner, erklæringsafgivelse og kontrol i medfør af De Forenede
Nationers konvention om forbud mod kemiske
våben.
(Lovforslag nr. 231).
Hensigten med fremsættelsen af lovforslaget er
at tilvejebringe det lovgrundlag, som skal gøre
det muligt for Danmark at ratificere FN's konvention om forbud mod udvikling, fremstilling,
oplagring og anvendelse af kemiske våben og
sådanne våbens tilintetgørelse af 13. januar
1993.
Lovforslaget indeholder hjemmel til, at
inspektører fra den internationale kontrolorganisation og inspektører fra de statslige told- og
skattemyndigheder kan inspicere ejendom, kontrollere godstrafik, indsamle prøver ved hjælp af
medbragt måleudstyr samt i øvrigt indhente alle
relevante oplysninger til brug ved udøvelsen af
kontrol med, at konventionens forbud og
bestemmelser om tilladt virksomhed overholdes. Lovforslaget fastsætter en for virksomhederne strafsanktioneret pligt til at afgive korrekte oplysninger om deres virksomhed m.v. samt
til at bistå ved inspektionernes og kontrollens
gennemførelse.
Lovforslaget bemyndiger Udenrigsministeriet
til ved kongelig anordning at sætte loven i kraft
for Færøerne og Grønland.
FN's konvention om forbud mod udvikling,
fremstilling, oplagring og anvendelse af kemiske våben og sådanne våbens tilintetgørelse, der
er vedhæftet lovforslaget som bilag, indeholder
et generelt forbud mod kemiske våben samt en
forpligtelse til at føre kontrol med virksomhed,
der ikke er forbudt i henhold til konventionen,
men som omfatter kemikalier listede i konventionen på grund af deres mulige anvendelse til
kemisk våbenproduktion.
I henhold til konventionen skal traktatparterne udnævne en national myndighed, der skal
varetage traktatpartens forhold til den internationale kontrolorganisation og til traktatparterne
i øvrigt. Erhvervsministeriet foreslås udnævnt
til dansk national myndighed, medens den
nationale indsamling og kontrol af oplysninger
afgivet af danske virksomheder foreslås henlagt
til de statslige told- og skattemyndigheder. Det
foreslås endelig, at politiet skal kunne assistere
ved gennemførelse af både inspektioner og kontrol.
Konventionen træder i kraft seks måneder
efter, at 65 lande har ratificeret den. Primo april

'

4755

1995 havde 27 lande ratificeret konventionen.
Tidspunktet for konventionens og dermed
lovens ikrafttræden meddeles ved bekendtgørelse.
Vedtagelsen af nærværende lovforslag vil
samtidig indebære meddelelse af det i henhold
til grundlovens § 19 fornødne samtykke fra
Folketinget til, at Danmark ratificerer FN's konvention om forbud mod kemiske våben.
Idet jeg henviser til lovforslaget og de ledsagende bemærkninger, skal jeg anbefale forslaget
til det høje Tings velvillige behandling.
Skriftlig redegørelse
Bygge- og boligpolitisk redegørelse af 19/4 95.
(Redegørelse nr. R 9).
Boligministeren (Ole Løvig Simonsen):
I. Bygge- og boligpolitiske målsætninger
Regeringens hovedmålsætning for bygge- og
boligpolitikken er at sikre gode og sunde boliger
til alle. Dette søges tilvejebragt gennem et alsidigt boligudbud, der giver alle befolkningsgrupper mulighed for at finde en passende bolig
i forhold til deres behov og økonomiske formåen. Det er vigtigt i den forbindelse også at øge
kvaliteten af den eksisterende boligbestand.
Målsætningen om en øget kvalitet vedrører også
nybyggeriet, hvor den arkitektoniske kvalitet
skal i højsædet. Det er videre en vigtig boligpolitisk målsætning at tilgodese hensynet til de
svage grupper på boligmarkedet.
I omsætningen af disse mål til praktisk politik
må der tages en række hensyn. Beslutningerne
om boligforhold bør lægges så tæt på de direkte
berørte som muligt. Dette kan bl.a. ske gennem
fastlæggelse af politiske rammer, der gives konkret liv gennem den lokale udfyldelse af disse. I
forbindelse med indsatsen over for den eksisterende boligmasse er det tillige vigtigt hele tiden
at udvikle og forbedre de boligpolitiske virkemidler. I den boligsociale indsats er der grund
til at betone værdien af en helhedsorienteret og
bredspektret indsats, hvor der sker en integration af den boligmæssige indsats og den øvrige
samfundsmæssige indsats, herunder social-,
skole-, kultur- og miljøområdet. I valg af virkemidler finder regeringen, at den nuværende
kombination af offentlig regulering og markedsstyring for boligmarkedet som helhed er

4756

Onsdag den 19. april 1995 (R 9)

hensigtsmæssig og rimelig. Der kan være behov
for justeringer og præciseringer, men der er ikke
på nuværende tidspunkt noget generelt behov
for øget offentlig regulering. Der er derimod
behov for en fortsat decentralisering og rammestyring på det offentlige område.
På byggeområdet er det regeringens målsætning at fremme byggeerhvervets tilpasnings-,
udviklings- og konkurrenceevne. Dette har med
den voksende internationalisering fået stadig
større betydning. Regeringen vil med dette
arbejde søge at udvikle og forbedre byggeerhvervets rammebetingelser samt intensivere
bestræbelserne på at øge såvel kvaliteten som
produktiviteten i dansk byggeri. Herunder vil
regeringen arbejde for, at byggesektoren er i
front, når det gælder ressourcebesparelser,
byøkologiske løsninger, arkitektur og boligkvalitet m.v.

II. Status for byggesektor og boligmarked
1. Byggeriets konjunktur og beskæftigelse
Byggeriets konjunktursituation forbedredes
kraftigt fra 1993 til 1994. Baggrunden herfor var
især det store rentefald, som satte ind i efteråret
1993, men også, at der med skattereformen blev
skabt klarhed over ejerboligens skattemæssige
forhold.
Endvidere bidrog bl.a. fremrykningen af visse
offentlige anlægsarbejder, øgede byfornyelsesaktiviteter samt tilskudsordningen for forbedringer i egen bolig positivt til en forbedring af
konj unktur udviklingen.

. Tabel 1. Byggeri i etageareal, boligbyggeri samt tilsagnsrammer til sanering og byfornyelse
1991-1995
1991
Påbegyndt etageareal (1000 m2) . . .
5.767
Påbegyndte boliger
15.298
- heraf støttede
10.081
Tilsagnsramme for sanering *og **
byfornyelse mio. kr . . . . . . . . . . . . . . ~ 2.250 ' l

1992
5.415
14.811
9.947
2.600

1993
4.039
l-- 12.275
8.375
3.400 l l

1994

1995*)

4.450
12.050
6.450

4.875
13.300
6.900

3.360

l

2.800

*) Skøn
Som det fremgår af tabel 1, forventes der også
i indeværende år en vækst i byggesektoren, som
skyldes øget påbegyndelsesaktivitet i 1995
inden for nybyggeriet. Endvidere skønnes
udviklingen inden for reparations- og forbedringsarbejder m.v. samt inden for anlægsområdet også at bidrage til et fortsat opsving i 1995.
Den lavere tilsagnsramme til sanering og byfornyelse vil således ikke i 1995 forhindre et fortsat
opsving.
Beskæftigelsen inden for bygge- og anlægssektoren, der har været faldende igennem de
seneste år, steg fra knap 128.000 personer i 1993
til 135.000 personer i 1994. Denne udvikling forventes at fortsætte i 1995 om end med lidt mindre styrke.
Erfaringen viser, at byggepriser og lønninger
hurtigt har en tendens til at øge inflationspresset, når beskæftigelsen vokser i bygge- og
anlægssektoren. Derfor har regeringen taget en
række initiativer til at forebygge tendenser til

flaskehalse inden for bygge- og anlægssektoren.
Regeringen har i første omgang dels besluttet, at
iværksættelsen af større statslige byggearbejder
skal godkendes af Boligministeriet, og dels at
henstille til andre bygherrer, at man udviser stor
forsigtighed i områder med risiko for flaskehalse med udbud af større bygge- og anlægsarbejder. Regeringen følger løbende konjunkturudviklingen i de enkelte dele af landet med henblik på hurtigt at kunne sætte ind, hvis der
opstår risiko for inflationsskabende flaskehalse,
der kan true det igangværende økonomiske
opsving.
2. Ejerboligmarlædet
Udviklingen på boligmarkedet, der gennem en
årrække var kendetegnet ved faldende priser,
ringe omsætning og et stort antal tvangsauktioner, er vendt i løbet af de seneste 2 år.
Med skattereformen er der skabt ro om ejerboligernes økonomiske situation. Finansierings-

Onsdag den 19. april 1995 (R 9)
og udlånsbestemmelser er blevet lempet og har
sammen med rentefald, omprioritering og den
større optimisme hos forbrugerne ført til reale
prisstigninger på ejerboliger. Der er dermed
skabt grundlag for færre tvangsauktioner og en
øget mobilitet på bolig- og arbejdsmarkedet.
11. og 2. kvartal 1994 steg priserne på enfamilieshuse med henholdsvis 16 og 17 pet. sammenlignet med samme kvartal i 1993. Derefter
faldt priserne igen i 3. kvartal 1994, men kun
med 1,5 pct.
Antallet af solgte ejerboliger steg ligeledes
kraftigt i de første 3 kvartaler af 1994. I forhold
til den samme periode i 1993 steg antallet af
solgte enfamilieshuse og ejerlejligheder fra godt
45.700 i 1993 til godt 55.000 i 1994 i almindelig
fri handel.
3. Ændringer i befolkningens efterspørgsel
Beregninger på basis af den forventede befolkningsudvikling har vist, at der vil være en tendens til en mætning af boligmarkedet. Imidlertid fremgår det af beregninger baseret på den
seneste befolkningsprognose fra 1994, at mætningen af boligefterspørgslen vil indtræde en
hel del senere, end det hidtil har været antaget.
Grunden hertil er bl.a. et lavere nybyggeri af
boliger og en større indvandring end hidtil forudsat.
Det er regeringens opfattelse, at samfundets
fremtidige boligforsyning ikke alene kan vurderes ud fra befolkningsmæssige forhold. Sociale,
regionale og arbejdsmarkedsmæssige forhold
spiller en væsentlig rolle, ligesom den generelle
økonomiske udvikling er helt afgørende for
boligefterspørgslen. Regeringen vil tilrettelægge
de kommende års bygge- og boligpolitik under
hensyn til udviklingen i alle disse faktorer.
4. De offentlige udgifter til bygge- og boligområdet
I 1994 udgjorde de samlede offentlige udgifter
vedrørende direkte støtte til boligforbrug 15,6
mia. kr. Denne udgift omfatter den direkte støtte
til alle boligtyper: ejerboliger (forbedringstilskud), private udlejningsboliger, andelsboliger,
ungdoms- og ældreboliger samt almennyttige
boliger. Skønsmæssigt svarer det til i størrelsesordenen 2,5 pet. af de samlede offentlige udgifter i 1994.
Af oversigten nedenfor ses det, at halvdelen
af de samlede statslige og kommunale udgifter
vedrører, hvad der kan betegnes som en socialt
betinget støtte til beboernes boligudgifter, nem-

4757

lig individuel boligstøtte. Boligydelse til pensionister tegner sig alene for over V3. Boligydelsesudgifterne alene er dermed lige så store som de
samlede udgifter til støttet byggeri og byfornyelse. Inden for støtten til byggeri kan også nævnes den nu afskaffede tilskudsordning til forbedringer. Af dette tilskud gik noget over halvdelen til ejerboliger.
Der foreligger ikke egentlig statistik over de
indirekte subsidier i forbindelse med rentefradragsretten, men den skattemæssige værdi af
fradrag af renter af lån i ejerboliger i 1994 beløber sig skønsmæssigt til 25 mia. kr. Samtidig
betaler boligejerne skat af en lejeværdi af egen
bolig med et beløb på samlet ca. 6 mia. kr.

Direkte offentlige
udgifter 1994:
Boligydelse
Boligsikring m.v.') . . .
Individuel boligstøtte
i alt
Støttet boligbyggeri2) .
Byfornyelse m.v.3)....
Generel boligstøtte
i alt
Tilskud til forbedringsarbejder
Boligsparekontrakter .
Andre udgifter i alt...

Mia. 홢.
kr. l Pct

Mia.
kr.

홢.
Pct

7,6

49

5,8

37

2,2

14

100 l 15,6

100

5,6
2,0

36
13

4,5
1,3

29
8

2,1
0,1

Offentlige udgifter
i alt . . . . . . . . . . . . . . . . 15,6

13
l

*) Inkl. beboerindskudslån.
2) Omfatter alle former for støtte til almennyttigt byggeri, andelsboliger, ungdomsboliger og ældreboliger.
3) Omfatter alle former for støtte til sanering, byfornyelse og boligforbedring samt privat byfornyelse.
Kilde: Kommunedatas konteringsstatistik (individuel
boligstøtte), FTB 1994 samt egne beregninger
(grundkapital til støttet byggeri samt afdragsbidrag og ydelsesstøtte til ældreboliger).
Den tidligere igangsatte ordning om støtte til
boligopsparing anses nu for at have udspillet sin
rolle. Tilsvarende har tilskudsordningen, hvis
sigte det var på en gang at forbedre kvaliteten i
boligmassen og at fremme beskæftigelsen i byggefagene, også opnået sit mål. Ordningerne
vedrørende forbedringstilskud og boligspare-

4758

Onsdag den 19. april 1995 (R 9)

kontrakter er derfor begge under afvikling.
Udgifterne til førstnævnte falder således bort i
løbet af 1995.
III. Politisk status - foråret 1995
De initiativer, som regeringen har taget på
boligområdet, har søgt at tilgodese en række
formål. Et vigtigt hensyn har været hensynet til
de svageste på boligmarkedet. Som eksempler
på aktiviteter på dette område kan nævnes: Indsatsen vedrørende plejeboliger til ældre og Byudvalgets arbejde. Regeringen har også taget
initiativer til at modernisere vigtige boligpolitiske virkemidler. Det drejer sig generelt om, at
detailstyring erstattes af øget anvendelse af
økonomiske incitamenter for at skabe en bedre
sammenhæng mellem pris og kvalitet: men det
drejer sig også om en omlægning fra detailstyring til rammestyring, hvor decentraliseringen
af det støttede byggeri er et godt eksempel.
Ændringerne inden for både den private og den
offentlige byfornyelse er gode eksempler på en
moderniseringsindsats. Bygningsreglementet er
også blevet moderniseret. I den forbindelse er
der tillige gennemført vigtige økologiske landvindinger. På det almenyttige områder er der
gennem de nye regler om accessorisk virksomhed skabt klarhed på et område, hvor der før
var problemer. Endelig har regeringen på nogle
områder fundet, at det ikke var muligt umiddelbart at etablere nye og bedre regelsæt, men at
det er nødvendigt med en grundig afklaring af
området. Det gælder f.eks. reglerne om andelsboliger og lejelovgivningen.
1. Lejelovgivningen og lejelovskommissionen
Lejelovgivningen er gennem årene blevet stadigt vanskeligere tilgængelig for både lejere og
udlejere. Boligministeren har bl.a. derfor i sommeren 1994 nedsat en lejelovskommission, som
på baggrund af en række analyser skal vurdere
den eksisterende lejelovgivning og inden
udgangen af 1996 fremkomme med forslag til en
ny forenklet lejelovgivning. Lejelovskommissionens forslag forventes herefter at kunne danne
grundlag for en dyberegående politisk drøftelse
af fremtidens lejelovgivning. Det er regeringens
opfattelse, at der, medens kommissionen arbejder og indtil udgangen af 1998, ikke bør ske
mere grundlæggende ændringer i reglerne for
huslejefastsættelse.

2. Offentlig byfornyelse
Der er gennem de senere år sket en kraftig
vægtning af indsatsen over for de tunge byfornyelsesproblemer. Det har givet gode resultater.
Antallet af utidssvarende boliger er således
siden 1980 faldet med ca. 130.000: men der er
fortsat ca. 245.000 boliger opført før 1950 med
installationsmangler samt mangler med hensyn
til vedligehold, opretning m.v.
Regelsættet vedrørende offentlig byfornyelse
har de senere år gennemgået en betydelig
modernisering med bl.a. lempede procedurekrav og metodefrihed for kommunerne. Der er
med lov om privat byfornyelse samtidig skabt
bedre mulighed for i den enkelte kommune at
reservere midlerne i den offentligt støttede
byfornyelse til de tungeste problemer.
Også for så vidt angår finansiering og støtte,
er der gennemført væsentlige ændringer og
moderniseringer. Formålet har været at opnå en
bedre sammenhæng mellem den kvalitet, der
opnås, og den betaling, som brugerne skal yde i
form af husleje.
Den primære opgave bliver nu at indhøste
erfaringerne fra de gennemførte ændringer.
Samtidig vil regeringen dog være åben over for
nye forsøgs- og udviklingsprojekter, der kan
danne grundlag for en fortsat modernisering.
3. Privat byfornyelse
Lov om privat byfornyelse er en forsøgsordning, som udløber ved udgangen af 1995.
Lovens fremtid og muligheder skal derfor tages
op til overvejelse i den nærmeste fremtid. Centralt i forsøgsordningen er, at der kan bevilges
tilskud til aktiviteter, hvor lejere og udlejer kan
blive enige.
Et led i forsøgsordningen var, at ordningen
skulle evalueres. Statens Byggeforskningsinstitut har nu offentliggjort rapporten om den foretagne evaluering.
For de private udlejningsejendommes vedkommende er rapportens hovedkonklusion, at
loven er meget anvendelig. Princippet om forhandling og aftale om boligforbedring mellem
ejere og lejere fungerer tilfredsstillende, men
kan ifølge evalueringen også forbedres med
henblik på at øge den privat initierede byfornyelsesindsats.
Det er regeringens mål at fortsætte denne
form for selvforvaltning i de private udlejningsejendomme, herunder særligt muligheden for at
aktivere den enkelte lejer med heraf følgende
indflydelse og ansvar.

Onsdag den 19. april 1995 (R 9)
4. Accessorisk virksomhed
I februar 1995 vedtog Folketinget nye regler om
de almennyttige boligselskabers formål og virksomhedsområde. Det er regeringens opfattelse,
at der nu er skabt så klare regler på området, at
der fremover ikke bør kunne forekomme kritisable sager i de almennyttige boligselskaber af
samme omfang som f.eks. Lejerbosagen.
De nye regler træder i kraft, når EuropaKommissionen har haft lejlighed til at tage stilling til, om de strider mod konkurrenceretten.
5. Decentralisering af det støttede byggeri
Det er regeringens opfattelse, at der gennem den
allerede gennemførte decentralisering gives
klart bedre muligheder end hidtil for at få dækket boligønskerne i forskellige dele af landet og
hos forskellige befolkningsgrupper. Decentraliseringen indebærer samtidig gode muligheder
for fleksibilitet i udnyttelsen af boligbestanden.
Fra 1.1.1994 erstattedes den tidligere stramme
kvotestyring med en ret for den enkelte kommune til selv at bestemme omfanget af det støttede byggeri. For andelsboliger gælder der dog
fortsat en kvote. I forlængelse af denne lovgivning har boligministeren nedsat et udvalg, som
bl.a. overvejer etableringen af en enkelt udlejningsboligtype - »den almene bolig« - i stedet
for de tre nu decentraliserede typer (almennyttige boliger, ungdomsboliger og ældreboliger).
I juni 1995 vil udvalget afslutte sit arbejde
med afgivelsen af en redegørelse, som endvidere dels vil indeholde en analyse af virkningerne
af første fase af decentraliseringen fra januar
1994, dels vil se nærmere på de private andelsboligers rolle i fremtiden. Herudover vil redegørelsen indeholde overvejelser og forslag vedrørende det vejledende rammebeløbs fortsatte
eksistens.
7. Plejeboliger
Der har gennem en årrække kunnet konstateres
et behov for at sikre et betydeligt løft i kvaliteten
af de eksisterende plejehjem. Dette skal ske gennem en forbedring af samtlige utidssvarende
plejehjemspladser. Samtidig er det et mål, at
omfanget af plejeboliger øges, dvs. boliger
opført i tilknytning til servicearealer med tilknyttet personale og dermed med samme
omsorg og tryghed som på traditionelle plejehjem.

4759

8. Byudvalget
Byudvalgets handlingsplan til en positiv udvikling for en række boligområder med store problemer lægger vægt på en helhedsorienteret
indsats med inddragelse af alle lokale organisationer og netværk.
Der er iværksat en række initiativer, der tager
udgangspunkt i helhedsplaner for de enkelte
boligområder. I den forbindelse kan der peges
på ansættelse af knap 100 beboerrådgivere, som
skal indgå i et generelt forebyggende arbejde i
det enkelte boligområde. Det sociale liv og netværk i området skal styrkes ved koordinering af
forskellige aktivitetstilbud, ved information om
udlændinges forhold og kultur, ved deltagelse i
kriminalpræventivt arbejde og ved indsatser
mod vold og hærværk.
For at lette visse almennyttige afdelinger økonomisk gennemføres endvidere en omprioritering til støttede lån med lang løbetid. Den lettelse, som afdelingerne herved opnår, skal anvendes bl.a. til nedsættelse af huslejen med henblik
på at tiltrække ressourcestærke beboere.
Omprioriteringen forventes tilendebragt i løbet
af 1995.
Byudvalgets første initiativer er nu i vidt
omfang gennemført, men der er behov for en
fortsat indsats på området bl.a. vedrørende en
vurdering af, om de hidtidige initiativer har
været tilstrækkeligt effektive (jf. afsnit om de
fremadrettede initiativer). Regeringen lægger i
denne sammenhæng i særlig grad vægt på en
øget boligsocial bevågenhed i forhold til udviklingen i de belastede områder.
9. Nyt bygningsreglement
En moderniseret og forenklet udgave af bygningsreglementet for etageboligbyggeriet og
erhvervsbyggeriet trådte i kraft den 1. april
1995. Ved en række nye bestemmelser i reglementet er der lagt vægt på sundhed og økologi i
byggeriet og på at gøre byggeriet så fleksibelt
som muligt.
Reglementet indeholder nye bestemmelser
om varmeisolering af bygninger, som medfører,
at energiforbruget til bygningsopvarmning
mindskes, hvorved også den årlige mængde
C02, som udledes i atmosfæren, reduceres. Der
gennemføres bestemmelser, der sikrer mere
effektive energianlæg, og at solvarmeanlæg kan
indpasses. Der er nye bestemmelser, som skal
sikre et sundhedsmæssigt tilfredsstillende indeklima i bygningerne.

4760

Onsdag den 19. april 1995 (R 9)

Adgangskravene til byggeriet er skærpet, så
nybyggeriet fremover gøres handicapegnet.
Reglementets bestemmelser er udformet, så det
giver fleksible rammebetingelser for byggeriet,
som kan udnyttes i den arkitektoniske udformning af de enkelte byggerier.
10. Udvalget vedrørende de private andelsboligers
vilkår
Udvalget blev nedsat i juni 1994 af den daværende boligminister med den overordnede
opgave at belyse udviklingen i vilkårene for de
støttede andelsboliger de senere år, herunder
særligt i forhold til andre boligformer, samt i
lyset heraf at overveje mulige løsningsmuligheder. Udvalgets arbejde skal afsluttes sommeren
1995.
IV. Fremadrettede initiativer
Regeringen vil i forbindelse med de kommende
års initiativer i særlig grad fokusere på at skabe
og udbygge 4 bygge- og boligpolitiske profiler:
En boligsocial, en økologi-, kvalitets- og arkitekturprofil, en erhvervsøkonomisk samt en
international profil.
1. Den boligsociale profil
De kommende års boligsociale indsats må forventes i særlig grad at vedrøre følgende områder: en mere bredspektret og helhedsorienteret
afhjælpning af problemer i socialt belastede
boligområder (kvartersløft) samt boligforsyningen for det voksende antal svage ældre og for
andre særligt udsatte befolkningsgrupper
Kvartersløft
En række løsninger (beboerrådgiverordningen,
omprioritering m.v.) er allerede under gennemførelse i boligområderne, fortrinsvis inden for
det nyere støttede byggeri.
Regeringen vil i Byudvalgets regi fortsætte og
forstærke indsatsen for en positiv udvikling i de
sværest belastede områder. Sideløbende med en
forskningsmæssig evaluering af de gennemførte
initiativer vil det blive overvejet at inddrage nye
perspektiver på det boligsociale arbejde. Regeringen lægger i den forbindelse vægt på helhedsorienteringen i løsningsanvendelsen - dvs.
en kraftigere integration af boligmæssige, sociale, beskæftigelsesmæssige, byplanmæssige og
økologiske løsninger på tværs af administrative
sektorer - samt på inddragelsen af lokale kræfter for at fremme en mere selvbærende udvikling.

Den første samarbejdsaftale om et såkaldt
kvartersløft er indgået i efteråret 1994 mellem
Boligministeriet, Socialministeriet og Københavns Kommune og vedrører Nordvestkvarteret i København.
Kvartersløftstrategien vil i fremtiden formentlig få en stadig større udbredelse, og regeringen overvejer tilsvarende indsatser i en række potentielle byfornyelsesområder eller belastede boligområder i øvrigt.
Boliger for særlige grupper
Regeringen ønsker fortsat at opprioritere indsatsen over for særligt udsatte befolkningsgrupper såsom de ældre, herunder specielt de svage
ældre, der vil nyde gavn af det allerede omtalte
løft i kvaliteten af plejehjemspladser, som socialministeren og boligministeren vil tage initiativ
til i fællesskab.
Ved siden af de initiativer under Byudvalget,
der særligt retter sig mod de socialt udstødte
gruppers boforhold, vil regeringen fortsat følge
udviklingen i boligforsyningen for disse grupper og herunder afdække behovet for nye byggetekniske, organisatoriske og sociale forsøg,
der søger at løse disse gruppers særlige problemer.
2. Den økologiske, kvalitetsmæssige og arkitekturmæssige profil
Det er regeringens opfattelse, at der er behov for
en økologipolitik på bygge- og boligområdet.
Økologi i bebyggelser, bygninger og boliger og dermed i byerne - er således et højt prioriteret indsatsområde.
Boligministeriet er i februar 1995 kommet
med et udspil til en sådan økologipolitik med
debatoplægget »Byøkologi, bygninger og boliger«, der er udformet som udkast til en samlet
byøkologisk handlingsplan for bygge- og boligområdet. Planen, der blev diskuteret på Boligministeriets økologikonference i marts 1995,
sættes i værk fra 1995.
Handlingsplanen omfatter en række mål på
såvel kort som på længere sigt. Regeringen vil
således på kort sigt bl.a. fremme realiseringen af
økologiske demonstrationsprojekter, dvs. byggerier eller hele bydele, der fremviser økologiske løsninger, der kan tjene som modeller og
eksperimenter for det øvrige byggeri. Desuden
indgår der økologiske tiltag i det allerede etablerede erhvervsudviklingsprojekt Projekt
Renovering, jf. nedenfor. Boligministeriet vil
yderligere igangsætte en samlet vurdering af

Onsdag den 19. april 1995 (R 9)
ministeriets lovgivning ud fra økologiske hensyn med henblik på en inddragelse også af
andet byggeri end byfornyelse og støttet byggeri.
I:
På længere sigt vil Boligministeriet bl.a.
igangsætte et arbejde med en »grøn positjivliste«
med henblik på øget økologisk adfærd i forbindelse med opførelse, ombygning og modernisering, bl.a. til brug ved offentlige støtteordninger
på boligområdet. Der vil blive søgt gennemført
udviklingsprojekter om friarealer. Videre vil der
blive udarbejdet et rammesystem for miljøvurdering, livscyklusanalyser, miljødeklarationer
og miljøcertificering af byggevarer og byggeprodukter, og endelig agter man at udarbejde et
økologisk standardkoncept for byfornyelse med
offentlig støtte, indeholdende et mindstemål af
økologi.
Regeringen ønsker at prioritere den arkitektoniske indsats i de kommende års byggeri.
Arkitektur og kvalitet skal spille en mere central
rolle i den samlede bygge- og boligpolitik.
Regeringen udsendte i foråret 1994 en arkitekturpolitisk redegørelse, hvis overordnede målsætning var at fremme god arkitektur og kvalitet i byggeriet.
Boligministeriet vil på baggrund af redegørelsen fra 1994 udarbejde et arkitekturpolitisk
handlingsprogram for en målrettet udviklingsog vejledningsindsats for bedre arkitektur og
højere kvalitet i byggeriet.
Regeringen vil etablere Dansk Arkitekturår
1996 som en paraplyorganisation for en række
konkrete arkitekturinitiativer, som skal sættes i
værk som opfølgning på den arkitekturpolitiske
redegørelse. Boligministeriet og Kulturministeriet har indledt et samarbejde om etableringen
og organiseringen af arkitekturåret.
3. Den erhvervsøkonomiske profil
Det er regeringens overordnede erhvervspolitiske mål at sikre virksomhederne gode erhvervsmæssige rammebetingelser, idet der rettes en
særlig indsats mod de områder af erhvervslivet,
der især er centrale for Danmarks udviklingsog konkurrenceevne. Med sikringen af gode
rammebetingelser tænkes der således f.eks. på,
at man bestræber sig på at lade den offentlige
efterspørgsel og de offentlige reguleringsordninger indrette på en sådan måde, at netop byggeriets udvikling og konkurrenceevne fremmes
mest muligt. Der kan også ske en forbedring af
rammebetingelserne gennem en målbevidst
indsats på det forskningsmæssige og det

4761

uddannelsesmæssige område med bl.a. det formål for øje at øge byggepro dukternes vidensindhold, idet mere viden er en afgørende faktor
for en fortsat dansk succes på byggeområdet.
Byggesektoren og byggeindustrien er et
meget væsentligt erhvervsområde for dansk
økonomi med en betydelig værditilvækst, eksport og beskæftigelse. Regeringen vil derfor i
stigende omfang styrke den erhvervsmæssige
indsats på byggeområdet og fremme byggeerhvervets omstillings-, udviklings- og konkurrenceevne bl.a. i lyset af den stigende internationalisering.
Et vigtigt mål med dette arbejde vil være at
undersøge, hvor byggeerhvervets rammebetingelser kan forbedres.
Et andet mål er at igangsætte og mere konkret
støtte en udvikling på udvalgte, prioriterede
områder. Regeringen vil i den forbindelse prioritere bredere indsatsområder frem for mere ad
hoc-prægede projekter. Projektområderne vil
blive belyst ved forskning, analyser og bredspektret udviklingsarbejde. I den praktiske gennemførelse vil Boligministeriet samarbejde med
andre ministerier, byggeerhvervet og forsknings- og udviklingsinstitutioner.
For at fremme kvalitet, produktivitet, ressourcebevidsthed og konkurrenceevne i den
danske byggebranche har Boligministeriet 1.
januar 1995 igangsat Projekt Renovering. Projekt
Renovering er et 3-årigt udviklingsprogram, der
skal medvirke til en klar erhvervsmæssig styrkelse af renoveringssektoren og til en effektivisering af den samlede renoveringsproces ikke
mindst for at fremme sektorens eksportmuligheder. Modeller for industrialiseret renovering
omfattende både produkter og metoder skal
gennemprøves.
Med de betydelige økonomiske midler, der er
afsat til Projekt Renovering (i størrelsesordenen
165 mio. kr. årligt i perioden 1995-97), kan Projekt Renovering betragtes som en af de største
enkeltstående erhvervsmæssige satsninger i de
senere år.
4. Den internationale profil
Der foregår i disse år en voksende internationalisering på alle samfundslivets områder. På bygge- og boligområdet har det internationale perspektiv således også fået en stadig større betydning.
Et særdeles vigtigt område er den danske
byggeeksport, der beløber sig til mere end 30
mia. kr. og er et vigtigt element i den gunstige

4762

Onsdag den 19. april 1995 (R 9)

betalingsbalanceudvikling. Der er specielt
grund til at fremhæve det tyske marked og de
øvrige Østersølande, hvor specielt det polske
marked tegner lovende.
Som et led i at fremme byggeeksporten er
arbejdet med at få EU's byggevaredirektiv til at
fungere i praksis særdeles vigtigt. I det hele
taget må arbejdet i de internationale organisationer omkring bygge- og boligspørgsmål forventes at komme til at spille en voksende rolle i
de kommende år.
Det må ligeledes forventes, at udvekslingen af
viden og dermed det nødvendige fundament for
udviklingen af de politiske virkemidler i fremtiden ikke blot vil vedrøre byggeområdet, men i
lige så høj grad boligområdet. Danmark har her
en vigtig rolle at spille som boligpolitisk brobygger i Norden og Europa: Gennem vore gode
og på mange måder epokegørende erfaringer
med en boligsocial indsats med aktiv beboerinddragelse, gennem vores indsats mod hjemløshed og gennem indsatsen på ældreboligområdet, byfornyelsesområdet og det økologiske
område har vi gode muligheder for at sætte en
international dagsorden.
5. Nye informationskanaler og virkemidler
En række af de forhold, der behandles i denne
redegørelse, indebærer et behov for ændrede
arbejdsformer omkring bygge- og boligpolitikkens formulering, administration og gennemførelse. Et vigtigt forhold i denne forbindelse er
konsekvenserne af den decentralisering, som
har fundet sted i en årrække, og som har taget
ekstra fart på det seneste. Med decentraliseringen mister man på centralt hold en række informationer, som tidligere automatisk tilflød Boligministeriet i forbindelse med administrationen
på en række områder, ligesom man selvsagt har
mistet en række af de traditionelle styringsinstrumenter.
Forskning, udvikling og forsøg i de »profiler«, som er skildret ovenfor, må forventes i
fremtiden at få en voksende betydning til indhentning af de nødvendige informationer, således at udfærdigelsen af love, bekendtgørelser og
vejledninger kan finde sted på et godt vidensgrundlag. Med decentraliseringen og den øgede
satsning på forskning, udvikling og forsøg vil en
del af den tidligere detailstyring blive erstattet
af en øget informationsindsats om resultaterne
af ovennævnte projekter. Den øgede vægt på de
erhvervspolitiske emner, der indvarsles med
denne redegørelse, kommer organisatorisk bl.a.

til udtryk gennem oprettelsen af et Byggepolitisk Forum, som er et rådgivende organ for
boligministeren på det byggepolitiske område,
og gennem arbejdet med brugerpaneler som
mere formaliserede kontaktkanaler til byggeerhvervet.

Den første sag på dagsordenen var:
1) Første behandling af lovforslag nr. L 200:
Forslag til lov om ændring af lov om arbejdsløshedsforsikring m.v. (Feriedagpengeordning
for dimittender).
Af arbejdsministeren (Jytte Andersen).
(Fremsat 5/4 95).
Lovforslaget sattes til forhandling.
Forhandling";Niels Helveg Petersen
59986;name_party;":
Hensigten med det lovforslag, som vi her skal
behandle, er at udjævne skævheder inden for
feriedagpengeordningen for dimittender.
Ændringen skal ses i lyset af den omlægning
af feriedagpengeordningen, vi foretog i juni
1993, hvor princippet for beregning af feriedagpenge ændredes fra et opfyldningsprincip til et
optjeningsprincip, hvilket bl.a. har til hensigt at
skabe administrative lettelser for a-kasserne.
Der blev i den forbindelse indført en særordning for dimittender, men som ministeren jo så
rigtigt gør opmærksom på i bemærkningerne til
lovforslaget, viste det sig, at de dimittender, der
optages sent i kalenderåret, kun kan optjene ret
til ganske få eller slet ingen dage med feriedagpenge, hvilket vi i Socialdemokratiet ikke finder
rimeligt.
Derfor er vi i Socialdemokratiet tilfredse med
de i dette lovforslag foreslåede ændringer, der
vil medføre en mere ligelig fordeling af de dagpengefinansierede feriedage til gruppen af
dimittender. Dimittender, der i dag kun har ret
til få eller slet ingen feriedage på feriedagpenge,
vil således efter forslaget få ret til feriedage med
feriedagpenge.
Det skal dog bemærkes, at for gruppen af
dimittender, der selv har optjent ret til ferie, vil
den mere ligelige og solidariske fordeling af
feriedagpengene kunne medføre et tab på op til

Onsdag den 19. april 1995 (L 200)
2 dages feriedagpenge, men ændringerne vil set
under ét ikke ændre denne gruppe dimittenders
økonomiske situation mærkbart, og de vil derfor fortsat være bedre økonomisk stillet end de
unge mennesker, der ikke selv har optjent ret til
ferie med feriegodtgørelse.
Med disse bemærkninger vil jeg på Socialdemokratiets vegne indstille forslaget til en
positiv udvalgsbehandling, og jeg håber, den
kan gå forholdsvis hurtigt.";Ole Vagn Christensen
61760;name_party;":
I forbindelse med vedtagelsen af regeringens
såkaldte arbejdsmarkedsreform i juni 1993 indgik der et forslag om en række forenklinger af
feriedagpengereglerne. Venstre stemte i sin tid
imod disse ændringer, idet de indgik en større
helhed, som vi ikke kunne tilslutte os.
Princippet om at ændre feriedagpengesystemet fra et opfyldningsprincip til et optjeningsprincip synes vi er godt, og det bør derfor fastholdes.
Jeg forstår derfor ikke, hvorfor man allerede
nu, mindre end et år efter reglernes ikrafttræden, ønsker at ændre det princip, for det er faktisk det, der er tale om med dette forslag. Ifølge
forslaget skal der ske en omfordeling, hvorved
man i princippet lader de dimittender, der har
optjent feriedagpenge, finansiere feriedagpengene for dem, der kommer sent ind i optjeningssystemet.
Ønsket om at tilgodese de dimittender, der
har optjent mindst, vil jeg sådan set gerne have
en nærmere forklaring på af arbejdsministeren.
Reglerne, der trådte i kraft den 2. maj 1994, er
jo klare og ikke til at misforstå. Jeg bliver derfor
nødt til at spørge arbejdsministeren, hvor mange klager det egentlig er, der er tale om, og som
skulle være baggrunden for dette forslag. Det
fremgår jo ikke af arbejdsgruppens rapport,
hvor mange klager der egentlig ligger til grund
for denne her ændring.
I naturlig forlængelse heraf bliver jeg også
nødt til at spørge ministeren, om ikke man burde, have forudset, at der ville komme en række
klager. Vi ved jo alle, at det gik meget stærkt i
foråret 1993, da regeringen absolut skulle have
dels sin skattereform, dels sin arbejdsmarkedsreform igennem Folketinget på rekordtid.
Og hvad vil der ske, hvis der på ny kommer
klager? Vil man så ændre reglerne endnu en
gang? Sagt med andre ord: Jeg synes nok, det er
et tyndt grundlag for en lovændring, der foreligger her - medmindre ministeren kan komme
med yderligere begrundelse for lovændringen.

4763

Jeg har naturligvis bemærket, at der er tale
om en udgiftsneutral omfordeling, men der er
tale om en, så vidt jeg kan se, unødvendig
ændring, som nu også skal hastes igennem Folketinget. Er det virkelig nødvendigt med endnu
en regelændring, der måske er med til at forstyrre billedet på et område, der har været præget af særdeles mange ændringer i den seneste
tid?";Ulla Tørnæs
64051;name_party;":
Heller ikke Det Konservative Folkeparti har lod
eller del i den håbløse såkaldte arbejdsmarkedsreform, som stadig væk fremkalder det ene lappeforslag efter det andet: lad det være sagt med
det samme.
Vi er heller ikke begejstrede - for nu at sige
det mildt - for det her forslag. For hvad er det,
det går ud på? Ja, det går ud på at lappe på
arbejdsmarkedsreformen ved at fjerne visse urimeligheder, som arbejdsmarkedsreformen
medførte for visse grupper af dimittender. Men
hvad sker der med forslaget? Man skaber nogle
nye urimeligheder for nogle andre dimittendgrupper.
Den gruppe dimittender, der selv har optjent
ret til ferie med feriegodtgørelse eller løn, vil
efter dette forslag kunne miste op til 2 dages
feriedagpenge i forhold til de gældende regler.
Hvad er det for noget? Vi kan fra konservativ
side ikke se, at det er særlig gennemarbejdet. Vi
kan ikke se baggrunden for, at vi skal komme
her i sidste øjeblik og gennemføre sådan et lappeforslag. Der skal nogle meget stærke argumenter til under udvalgsbehandlingen for at
rokke os fra det grundsynspunkt.
Jeg forstår slet ikke den socialdemokratiske
ordfører, som fremhævede dette forslag som en
retfærdighedshandling. Ja, en delvis retfærdighedshandling: man laver en retfærdighedshandling for nogle bestemte grupper, men til
gengæld påfører man nogle andre grupper nogle uretfærdigheder. Det er lovsjusk, sagt på godt
dansk.
(Kort bemærkning).";Pia Christmas-Møller
65488;name_party;":
Jeg forstår ikke rigtig bemærkningerne fra Venstre og De Konservative. Jeg kan godt forstå, at
man siger, at man ikke har lod eller del i
arbejdsmarkedsreformen, men jeg forstår faktisk ikke, at man ikke kan se, at det her giver
forbedringer i forhold til det bestående for den
gruppe af mennesker, vi her taler om, nemlig

4764

Onsdag den 19. april 1995 (L 200)

dimittenderne. Det har jeg lidt svært ved at forstå. Det kan godt være, at det er den strategi,
man har valgt for ligesom ikke at få lod og del i
det, men så sig det dog direkte.
Vi mener, at der klart er tale om forbedringer
i forhold til de dimittendordninger, vi har i dag.
(Kort bemærkning).";Ole Vagn Christensen
66177;name_party;":
Vil den socialdemokratiske ordfører benægte, at
hans egen partifælle, nemlig arbejdsministeren, i
fremsættelsestalen til lovforslaget direkte siger:
»Den gruppe dimittender, der selv har optjent
ret til ferie med feriegodtgørelse eller løn, vil,
som forslaget udmøntes, kunne miste op til to
dages feriedagpenge i forhold til den gældende
feriedagpengeordning.«
Vil den socialdemokratiske ordfører benægte,
at det er kendsgerningen set med ministerens
egne øjne? Det er det ene, jeg gerne vil sige.
Det andet, jeg gerne vil sige, er sådan helt
grundlæggende, når vi diskuterer dimittender,
det vil sige nyuddannede, altså folk, der har læst
i årevis på universiteter og andre steder for at
komme ud på arbejdsmarkedet: Hvad er det
egentlig, de har allermest behov for? Er det ikke
at få sig et job frem for at få en masse forskellige
bureaukratiske ferieregler?
De her regler lægger op til, at nu skal man
ikke se på ferie over 1 år, men over 2 år. Der er
en bunke bureaukrati i det her, og det er slet
ikke, hvad de nyuddannede har brug for. De har
brug for, at vi giver dem en ordentlig chance for
at komme ind på arbejdsmarkedet: det er det, de
har knoklet for så længe.
(Kort bemærkning).";Pia Christmas-Møller
67396;name_party;":
Ja, det er enestående, det er enestående, hvad
der kan siges herfra af sludder ...";Ole Vagn Christensen
67513;title_name;":
Det sætter formanden en grænse for.
(Kort bemærkning).";Ivar Hansen
67594;name_party;":
Jeg vil godt sige til fru Pia Christmas-Møller, at
jeg ikke mener, at det her lovforslag på nogen
måde hindrer de unge mennesker i at få arbejde:
så har jeg i hvert fald læst det forkert.
Jeg må også sige, at det, der blev citeret fra
fremsættelssestalen, er fuldstændig korrekt,
men det, som det drejer sig om, er jo netop, at de
folk, der selv laver optjening, selvfølgelig ikke

skal have feriedagpenge. Det er jo det, der er
princippet omkring alt, hvad vi har med at gøre.
(Kort bemærkning).";Ole Vagn Christensen
68114;name_party;":
Jeg tror, det ville tjene den socialdemokratiske
ordfører og regeringen som helhed at forlade
den lidt arrogante linje, vi lige har været vidne
til.
Der er ikke i dette lovforslag tale om en forbedring, men om en omfordeling af noget, som i
forvejen er noget sjusk. Derfor tror jeg - hvis
regeringen ønsker, at der skal være et flertal for
dette forslag i Folketinget - at en anden linje fra
regeringens side ville være overordentlig klog.
(Kort bemærkning).";Keld Albrechtsen
68600;name_party;":
Jeg kan indskrænke mit svar til hr. Ole Vagn
Christensen med at tilslutte mig ord til andet det
indlæg fra Enhedslisten, der kom for et øjeblik
siden.";Pia Christmas-Møller
68771;name_party;":
Jeg kan ligesom Venstres og Det Konservative
Folkepartis ordførere sige, at SF ikke har del i
den daværende arbejdsmarkedsreform. Vi har
heller ikke del i den sidste. Men vi har det
sådan, at hvis der kommer et forslag om noget,
som skulle være en forbedring eller skulle
afhjælpe noget, som nogle andre har lavet skidt
før, vil vi da godt kigge på det, og det vil vi
såmænd også godt gøre her.
Det, det drejer sig om, er, som det også er blevet sagt nu her på det seneste, at der altså er tale
om en omfordeling: nogle får det bedre, og nogle får det ringere i forhold til gældende lovgivning.
Vi vil godt kigge på i udvalgsarbejdet, hvorvidt det er rimeligt at lave skæringen på det
punkt. Princippet om, at de mennesker, der kun
i kort tid har mulighed for at optjene feriepenge,
skal sikres bedre, synes vi sådan set er en god
idé: men der er altså nogle, der betaler lidt for
det. Det citat, der er blevet brugt et par gange,
vil jeg undlade at gentage: men der er altså nogle mennesker, som mister noget ved det her.
Det vil vi gerne kigge på under udvalgsarbejdet. Og på den måde kan vi så tilsige forslaget
en - hedder det vist - velvillig behandling og et
konstruktivt udvalgsarbejde.

Onsdag den 19. april 1995 (L 200)";Aage Frandsen
70020;name_party;":
Nu er det jo sagt allerede fra mange sider, men
Fremskridtspartiet har heller ikke haft noget
med den arbejdsmarkedsreform at gøre, som
regeringen pressede igennem Folketinget med
et spinkelt flertal.
Men jeg vil godt have lov at gentage en enkelt
sætning, som også blev sagt fra konservativ
side, nemlig at der skal være mulighed for, at
man skal optjene sine feriedagpenge. Det gør
man ikke ved det her forslag: her laver man en
omfordeling. Det er også sagt af flere.
Fremskridtspartiet er modstander af, at man,
så længe man studerer, rent faktisk også kan
optjene ret til at få ferie bagefter. Nej, nu er det
altså på tide, at de skal ud og tjene penge ved at
have et reelt stykke arbejde: det må arbejdsministeren egentlig også kunne se.
I øvrigt synes jeg, det er ganske utroligt, at
man laver et ændringsforslag til en lov, der lige
er trådt i kraft. Det kan vist ikke skyldes andet,
end at nogle ganske få, der kan være en lille
smule nervøse over, hvad det er for en arbejdsmarkedsreform, regeringen har påduttet Folketinget, er kommet til den konklusion, at ministeren allerede har lavet så meget hastværk og lastværk, at det skal laves om, næsten inden det
overhovedet er startet.";Annette Just
71236;name_party;":
Jeg må indrømme, at jeg altså ikke kan deltage i
den almindelige forargelse over det her lovforslag, som ærlig talt ikke er det største, denne sal
nogen sinde har behandlet. I det omfang det er
indgået i arbejdsmarkedsreformen, har det
været en lille del, og jeg vil se med meget milde
øjne på, om der i det meget store lovkompleks
skulle være lavet nogle småfejl, som Folketinget
så bagefter måske venligst vil korrigere.
Det handler om at ændre feriedagpengereglerne for dimittender. Man kan altid diskutere,
om man synes, at dimittender, altså folk, der har
studeret, skal have lov til at holde ferie med
feriedagpenge: vi synes, det er en udmærket
ordning, og den er generøs.
Jeg vil godt sige til fru Annette Just, at feriedagpenge jo ikke er noget, man optjener, sådan
som feriegodtgørelse i øvrigt er. Feriedagpenge
er en kompensation for, at man ikke har optjent
feriegodtgørelsen.
Vi kan give lovforslaget vores fulde støtte.

4765";Vibeke Peschardt
72201;name_party;":
Enhedslisten er ikke begejstret for dette forslag.
Der er jo tale om, at man for nogle år siden
kastede sig ud i en ganske stor mængde lovsjusk
for at spare et par millioner kroner på dagpengene til dimittenderne, bl.a. med det resultat, at
mange dimittender var fuldstændig afskåret fra
at holde ferie, fordi de ikke havde optjent feriedagpenge eller anden feriegodtgørelse.
Det er selvfølgelig dette lovsjusk, der blev
lavet dengang, som arbejdsministeren nu forsøger at rette op på, det kan vi godt se, men man
gør det ikke ved at forbedre ordningen. Man gør
det ved at omfordele inden for de midler, som er
til rådighed, med det resultat, at der altså er
nogle, som bliver udsat for en forringelse på
dette område.
Jeg må sige ganske klart, at Enhedslisten ikke
finder, at det kan accepteres, at der overhovedet
sker forringelser for mennesker på det her
område: det må vi sige. Det er vores udgangspunkt for at gå ind i en forhandling om en eventuel gennemførelse af et lovforslag af denne art.
Vi kan ikke have, at de mennesker, som i forvejen er dårligst stillet i dette samfund, udsættes
for forringelser. Vi kan altså ikke løse problemerne ved, at vi tager fra dem, som har det dårligt, for at løse problemerne for nogle andre,
som har det dårligt. Det er den forkerte måde at
gribe disse ting an på.
Vi håber derfor, at regeringen under udvalgsarbejdet vil være indstillet på, at der skal ske en
egentlig forbedring af forholdene for dimittendsatsmodtagere, også med hensyn til feriedagpenge.
Jeg vil så slutte med at sige, at det, der jo er
det grundlæggende problem i denne sag, er, at
regeringen har den besynderlige holdning, at
mennesker, som er ramt af dimittendsatsen hvilket jo i sig selv er en urimelighed - har et
mindre feriebehov end andre mennesker. Det er
ud fra devisen om, at de, som kun har lidt, skal
fratages endog det lidet, som de har tilbage. Det
kan vi altså ikke acceptere fra Enhedslistens
side. Derfor må regeringen frem med nogle
egentlige forbedringer på det her felt: ellers er
jeg bange for, at det bliver svært at se, hvordan
sådan et lovforslag skulle kunne komme igennem Folketinget.
(Kort bemærkning).";Keld Albrechtsen
74373;name_party;":
Når jeg ikke svarede hr. Keld Albrechtsen før,
da han var inde med en kort bemærkning, hæn-

4766

Onsdag den 19. april 1995 (L 200)

ger det sammen med, at jeg var meget interesseret i at høre hans indlæg: men det kom faktisk
ikke som nogen overraskelse.
Hvis man læser det, der står i bemærkningerne til lovforslaget, og som også har været trukket frem her nogle gange, så står der, at denne
gruppe, som vi her snakker om - som også hr.
Keld Albrechtsen var inde på - dog stadig ud
fra en samlet økonomisk betragtning vil være
bedre stillet end dimittender, der ikke selv har
optjent ret til ferie med feriegodtgørelse eller
løn. Og det vil altså sige, at de er bedre stillet
end dem, vi taler om her.
(Kort bemærkning).";Ole Vagn Christensen
75120;name_party;":
Desværre er det jo sådan, at man altid vil kunne
finde nogle at sammenligne med, som er dårligere stillet. Det er ikke det, der er problemet
med dette lovforslag: problemet er, at de bliver
dårligere stillet, end de er i dag.
(Kort bemærkning).";Keld Albrechtsen
75391;name_party;":
Her er vi netop ved kernen i problemet: De bliver ikke dårligere stillet. De får en bedre økonomisk stilling samlet set, når det hele er regnet
sammen, og det er jo sådan set det, der tæller.
Feriedagpenge er jo en kompensation, man
har sat ind. Så kan man diskutere, om den er
retfærdig, og det er det, vi har taget op til drøftelse. Det finder vi ikke at den er på den måde,
som tingene nu fungerer. Der er nogle, der bliver ramt urimeligt, og det er den gruppe, vi går
ind for at der rettes op for. De andre, der kommer til at medvirke, er nogle, som i dag har fået
nogle penge, som man altså ikke vil få, fordi
man nu får den modregning, der ligger i en
optjeningssituation.
Arbejdsministeren (Jytte Andersen):
Jeg vil godt sige tak for behandlingen af forslaget.
Jeg vil så tilføje, at jeg sådan set har meget
svært ved at følge Venstre og De Konservative
og for så vidt også Fremskridtspartiets vrede
over, at vi justerer på nogle ting, når vi kan se, at
de kan komme til at virke bedre. Hvis vi nu
undlod at gøre det, ville vi om et år blive anklaget for ikke at gøre det: sådan er det jo.
Det er jo lidt et spørgsmål om temperament,
om vi skal have 100 klager eller 1.000 klager,
eller hvor mange klager der skal til, før vi justerer noget, som vi umiddelbart kan se allerede nu

kan fungere bedre, og som arbejdsløshedskasserne på samtlige a-kassers vegne har anbefalet
at vi justerede.
Det har vi så gjort, og det har vi så fremsat et
lovforslag om her i Folketinget for at se, om vi
kunne nå at justere det nu. Hvis det skulle vise
sig, at vi ikke kan nå det af tidsmæssige grunde
eller af politiske grunde, ja, så falder verden
ikke sammen af den grund. Jeg synes bare, det
ville være synd, det ville være ærgerligt for
mange af de unge mennesker, som ikke efter
deres uddannelse har haft mulighed for selv at
optjene en del til deres feriepenge, at de fortsat
får en lidt urimelig forskelsbehandling, afhængig af hvornår de bliver optaget i a-kassen.
Jeg vil også godt skrive mig hr. Keld
Albrechtsens ord bag øret og sige, at jeg gerne
vil bidrage til et positivt udvalgsarbejde om det
her, for jeg kan også høre, at der er nogle klare
misforståelser omkring, hvad det her forslag
indebærer.
Jeg vil så også sige - og det er både til fru Ulla
Tørnæs og fru Pia Chtistmas-Møller og for så
vidt også til hr. Aage Frandsen og fru Annette
Just - at man jo kan diskutere fra nu af og til
næste jul, om feriedagpengeomlægningen var
en del af arbejdsmarkedsreformen. Det var den i
og for sig ikke set med mine øjne. Det var en del
af et forsøg, som også har virket som en forenkling i arbejdsløshedskasserne, og så var det et
besparelsesforslag. Det var en principændring,
hvor vi sagde, at man skulle gå fra opfyldningsprincippet til optjeningsprincippet, som man jo
har i hele ferieloven, princippet om, at man
optjener til sin ferie, og så har man retten til de 5
ugers ferie. Så det var både en omlægning, en
forenkling, og det var også, som det også ganske
rigtigt er blevet sagt her, en besparelse.
Ikke desto mindre sagde vi jo, at selv om vi
gik fra et opfyldningsprincip til et optjeningsprincip, skulle det ikke gå ud over de unge, der
kommer direkte fra en kompetencegivende
uddannelse. I virkeligheden ville de jo, hvis vi
kørte optjeningsprincippet helt ud, faktisk ikke
have nogen mulighed for hverken det første
eller det andet år at få en fuld ferie. Derfor blev
der lavet en særordning for dimittender, og det
er den særordning, der er til diskussion.
Som sagt har de, der arbejder med det her, og
også mange unge, givet udtryk for, at det ville
være en god idé at ændre balancen imellem
dem, der slet ikke har haft mulighed for at
optjene, og dem, der har haft mulighed for at
optjene, som hr. Ole Vagn Christensen har været
inde på.

Onsdag den 19. april 1995 (L 200)
Jeg noterer mig med glæde, at hr. Aage
Frandsen er velvillig i sin indgang til udvalgsbehandlingen. Sådan forstod jeg også lidt hr.
Keld Albrechtsen, selv om der også var en
meget klar pointe, at der ikke skulle være forenklinger eller forringelser for nogen overhovedet.
Det her handler jo ikke om muligheder for
unge for at tjene penge selv. Jeg tror, det var fru
Pia Christmas-Møller, der var inde på, hvad de
unge efter en uddannelse har allermest brug for,
at de ikke har brug for bureaukrati, og at de ikke
har brug for nogle behandlere. Det er vi for så
vidt enige om, men det har jo sådan set ikke
noget med denne her sag at gøre. Det har noget
at gøre med, hvor meget vi kan få sat gang i
hjulene, i det økonomiske opsving, og give de
unge, der får en uddannelse, nogle bedre
beskæftigelsesmuligheder, så de i virkeligheden
slet ikke kommer i berøring med dagpengesystemet. Og det er vi jo 100 pct. enige om - fornemmer jeg i hvert fald - i denne her sal, at det
sådan set er det, der er formålet med det hele.
Jeg vil ikke sige så meget mere, men blot
anbefale, at man holder fast i, at det er særordningen alene, der er til diskussion. Den særordning i forhold til alle andre, der er på arbejdsmarkedet, og som ikke har nogen uddannelsesbaggrund bag sig, er en klart, klart gunstig særbehandling af dem, der har en uddannelse. Man
giver dem på forhånd 15 feriedage med feriedagpenge. Det giver man jo ikke folk, der ikke
har en kompetencegivende uddannelse, så det
er en særregel, der er gunstig.
Spørgsmålet er så, om vi skal vippe en anelse
på den, om der er nogle uhensigtsmæssigheder
for nogen, som skal justeres, sådan at det ud fra
et helhedssynspunkt er bedre for begge grupper. Det synes jeg faktisk at Arbejdsmarkedsudvalget skulle prøve at overveje, set i det lys, at
dimittendordningen er en positiv særforanstaltning for unge, der har en kompetencegivende
uddannelse, i forhold til andre, der ikke har en
uddannelse, en meget gunstig ordning.
Og som sagt vil jeg gerne bidrage til et positivt udvalgsarbejde i en forhåbning om, at lovforslaget kan opnå et bredt flertal her i Folketinget, selv om det ikke umiddelbart ser sådan ud i
dag - det vil jeg godt sige - men man skal jo
aldrig være uden håb om, at det med et positivt
medspil fra regeringen og fra Arbejdsmarkedsudvalgets side også kan lykkes at give de unge,
som er i klemme på det her område, en bedre
mulighed for at holde ferie.

4767

(Kort bemærkning).";Ole Vagn Christensen
81650;name_party;":
Det, der kalder mig herop igen, er ministerens
mere principielle bemærkninger om særregler.
Det sete afhænger selvfølgelig af øjnene, der ser,
men som jeg ser det, er det i hvert fald sådan, at
særreglen går ud på, at en bestemt gruppe
arbejdsløse, nemlig dem, som er på dimittendsats, skal straffes ved at have mindre rettigheder
til ferie end alle andre arbejdsløse i dagpengesystemet.
Ministeren var jo selv inde på, at det, vi skulle
arbejde på, var, at alle arbejdsløse skulle have
ret til 5 ugers ferie. Det er den rigtige målsætning, som jeg er fuldstændig enig med ministeren i. Men så er det jo unægtelig et problem, når
man tager en bestemt gruppe arbejdsløse ud til
særlig behandling og siger: I må kun få ret til 15
dage.
Det er jo det, der er hovedproblemet. Det var
jo det, som vi skulle i gang med at løse, og som
man må sige det her forslag desværre ikke bringer nogen som helst løsning på. Det er det, der
er det egentlige problem.
Arbejdsministeren (Jytte Andersen):
Det er ikke en helt korrekt fremstilling, hr. Keld
Albrechtsen giver. Normalt optjener man til sin
ferie gennem lønarbejde, og man optjener efter
nogle bestemte principper til den ydelse, man
skal have, når man holder ferie.
Unge mennesker, der kommer fra en uddannelsesinstitution, har af forståelige, forklarlige
grunde ikke den samme mulighed for at optjene
til deres ferie gennem lønarbejde som alle andre.
Derfor har vi lavet en særordning, som i hvert
fald sikrer dem, at de får råd til tre ugers ferie.
Det er sådan set det, der er det særlige ved
den ordning, nemlig at den adskiller sig derved,
at man ikke nødvendigvis skal have været i
arbejde for at optjene sin mulighed for at holde
ferie, altså uden selv at skulle betale. Jeg synes
faktisk også, man skal være opmærksom på, at
der jo er ganske mange, der har huller i deres
optjeningsmulighed igennem lønarbejde, og
som faktisk heller ikke har råd til at holde fem
ugers ferie.
Det er altså i den sammenhæng, jeg siger, at
det er en positiv særordning for unge mennesker, der så også har den fordel, kan man sige, at
de har en uddannelse, og at de på forhånd er
sikret tre ugers ferie. Det er der ingen andre på
arbejdsmarkedet der umiddelbart er, medmindre de har optjent det igennem lønarbejdet. Deri

4768

Onsdag den 19. april 1995 (L 200)

ligger særordningen, som er positiv i forhold til
de unge, men som godt kunne virke lidt mere
positiv over for en bestemt gruppe unge, og det
er sådan set det, forslaget forsøger at rette op på.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Keld Albrechtsen
84287;title_name;":
Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Den næste sag på dagsordenen var:
2) Første behandling af lovforslag nr. L 204:
Forslag til lov om ændring af realkreditloven
og lov om Dansk Landbrugs Realkreditfond.
(Finansielle datterselskaber, implementering
af kapitalkravsdirektivet, præcisering af pantesikkerhed m.v.).
Af økonomiministeren (Marianne Jelved).
(Fremsat 5/4 95).
Lovforslaget sattes til forhandling.
Forhandling";Ivar Hansen
84862;name_party;":
Der er jo tale om et lovforslag, der indeholder en
del forskellige elementer, og jeg vil på vegne af
Socialdemokratiet forsøge at kommentere nogle
af disse elementer.
For det første foreslås det jo, at EU's kapital kravsdirektiv indarbejdes i realkreditloven. Her
er der tale om kapitalkrav til dækning af realkreditinstitutters såkaldte markedsrisiko. Det
kan f.eks. være en renterisiko, en aktierisiko
eller en valutarisiko, mens det hidtidige kapitalkrav alene har skullet afdække selve kreditrisikoen.
Det er sådan, at direktivet skal implementeres
i dansk lovgivning inden den 1. juli 1995, og det

skal træde i kraft den 1. januar 1996. Vi synes,
det er fornuftigt at få det gjort i så tilpas god tid,
at man de steder, hvor det får betydning, har
mulighed for at tage højde for det. Så den del
støtter vi naturligvis.
Det foreslås desuden at give realkreditinstitutter mulighed for at oprette datterselskaber,
der driver bank- og forsikringsvirksomhed. Det
sker naturligvis for at skabe en konkurrencemæssig ligestilling i forhold til pengeinstitutter
og forsikringsselskaber, der kan drive realkreditvirksomhed gennem datterselskaber i øjeblikket. Vi synes, det er en fornuftig ligestilling,
der her er tale om.
Der foreslås en præcisering af reglerne om
pantesikkerhed i både DLR-lovgivningen og
realkreditlovgivningen samt en tilpasning til de
seneste ændringer i loven om boligbyggeri. Vi
synes, disse ting er fornuftige at få sat på plads
nu, så den del kan vi også gå ind for.
Ligeledes er der en række anbefalinger fra det
tværministerielle kontaktudvalg vedrørende det
finansielle marked. Disse foreslås nu indarbejdet i realkreditloven, hvilket vi også ser positivt
på. Det er et delelement, der drejer sig om
begrænsninger af realkreditdirektørers deltagelse i ledelsen af andre firmaer. Vi kan se, at der er
mange fornuftige grunde til, at det må forholde
sig sådan.
Den del af forslaget, der går ud på, at det at
videregive urigtige oplysninger fra et realkreditinstitut til offentlige myndigheder skal være
strafbart, synes vi er såre fornuftig.
Endelig er der i lovforslaget en passus, der
drejer sig om en adgang til, at vi får fortrolige
oplysninger til Folketingets stående udvalg om
generelle økonomiske forhold i et realkreditinstitut, såfremt instituttet er under betalingsstandsning eller konkurs og staten garanterer
eller på anden måde stiller midler til rådighed,
eventuelt i forbindelse med en afvikling. Vi
synes, det er en fornuftig måde at gøre det på.
Kort og godt mener vi i Socialdemokratiet, at
det er et fornuftigt forslag, og det vil vi gerne
støtte.";Jørn Pedersen
87470;name_party;":
Venstre ser denne ændring i realkreditloven
som et fremskridt hen imod større internationalisering og liberalisering på realkreditområdet i
forhold til det øvrige finansielle marked, hvilket
i sidste ende vil være til gavn for den enkelte
forbruger i form af flere valgmuligheder mellem
flere konkurrencedygtige produkter.

(597)
Onsdag den 19. april 1995 (L 204)
Som et led i realkredittens harmoniseringsproces vil disse ændringer i realkreditloven
opfylde EU's kapitalkravsdirektiv, hvilket vil
bidrage til et mere éns konkurrencegrundlag for
både indenlandske og udenlandske finansielle
virksomheder. Samtidig giver disse ændringer
en forøget sikkerhed for den enkelte forbruger,
da markedsrisikoen vil blive bedre afdækket.
For Venstre er den vigtigste ændring i realkreditloven ved dette lovforslag, at realkreditinstitutterne i lighed med pengeinstitutter og
forsikringsselskaber nu kan oprette datterselskaber, som kan drive bank- og forsikringsvirksomhed.
Hvis man ønsker fri konkurrence og åbenhed
inden for den finansielle sektor, skal alle konkurrenter have lige vilkår. Der har været en
åbenlys diskrimination af realkreditsektoren.
Når alle andre finansielle virksomheder kunne
oprette datterselskaber, som kunne drive realkreditvirksomhed, mens realkreditinstitutterne
ikke samtidig kunne oprette datterselskaber,
som kunne drive forsikrings- og bankvirksomhed, var der ikke ligestilling og lige konkurrencevilkår.
Med stigende konkurrence og åbenhed inden
for realkreditsektoren bliver der også et stigende behov for at præcisere realkredittens arbejdsområder. Det er således meget vigtigt for Venstre at præcisere, at realkreditinstitutternes
opgave er at yde lån mod pant i fast ejendom på
grundlag af udstedelse af realkreditobligationer,
som det står skrevet i lovens §§ 1 og 2. Derfor
ser Venstre positivt på præciseringen af kravet
om direkte pant, således at man fortsat belåner
mursten og ikke mennesker.
Med disse bemærkninger kan Venstre støtte
lovforslaget.";Pia Larsen
89478;name_party;":
Da mit partis ordfører, hr. John Vinther, er forhindret i at være til stede i dag under denne førstebehandling, skal jeg fremføre følgende:
Lovforslaget indeholder flere elementer.
Enkelte af disse er af ret teknisk karakter og
egner sig måske bedst til at blive drøftet og
behandlet nærmere i udvalget.
Den del af lovforslaget, der i hvert fald politisk set har den største interesse: er naturligvis,
at realkreditinstitutterne får mulighed for at drive bankvirksomhed i datterselskabsform.
Umiddelbart lyder det jo såre logisk og helt
igennem rimeligt at give realkreditinstitutterne
denne mulighed. Når bankerne må drive real-

4769

kreditvirksomhed, skal realkreditinstitutterne
selvfølgelig også have lov til at drive bankvirksomhed. Det er at skabe mulighed for en fair
konkurrence.
Realkreditinstitutternes problem i dag er vel
også, at den måde, hvorpå ejendomshandler
typisk mellemfinansieres, nødvendiggør deltagelse af pengeinstitutter, ofte med den konsekvens, at banken snupper kunden fra realkreditinstituttet. Derfor er det naturligvis rimeligt,
at realkreditinstituttet får lov til at etablere sig
med bankvirksomhed.
Muligheden består allerede i dag: blot kan det
altså ikke ske i datterselskabsform, men skal ske
ved etablering af et søsterselskab, altså i en holdingkonstruktion. Problemet er bare, at Finanstilsynet ikke har den samme mulighed for at
føre tilsyn inden for holdingkonstruktionen,
som tilfældet vil være med datterselskaber. Derfor er der også ud fra et tilsynsmæssigt hensyn
god fornuft i at åbne op for etablering af bankdrift i datterselskabsform.
Den bekymring, vi har i Det Konservative
Folkeparti, består i, hvordan det kan sikres, at
en negativ økonomisk udvikling i datterselskabet, altså banken, ikke får en afsmittende negativ effekt på realkreditdelen eller sagt med
andre ord: Hvordan sikres det, at der ikke foregår transaktioner mellem moder- og datterselskab, der, forringer realkreditinstituttets soliditet?
I bemærkningerne til lovforslaget er anført, at
økonomiministeren vil anvende den ministerbemyndigelse, der er indeholdt i lovforslaget, til at
fastsætte nærmere regler for, hvilke krav der
kan stilles til transaktioner mellem moder- og
datterselskab. Der står bare ikke så meget om,
hvilke retningslinjer og regler regeringen helt
nøjagtigt påtænker at gennemføre for at sikre
realkreditinstituttets soliditet.
Jeg forventer ikke, at ministeren kan uddybe
dette spørgsmål her og nu, men vi vil under
udvalgsbehandlingen søge at få belyst dette
nærmere.
Ministeren anfører i sin fremsættelsestale, at
EU's kapitalkravsdirektiv skal implementeres i
dansk lov senest den 1. juli i år. Det vil i den forbindelse være relevant at spørge ministeren, om
de øvrige 14 EU-lande vil eller kan overholde
denne frist, sådan som vi altså nu gør det her.
Sammenfattende kan jeg sige, at Det Konservative Folkeparti sådan set er indstillet på at
skabe en parallelitet mellem banksektorens
mulighed for at drive realkreditvirksomhed og

4770

Onsdag den 19. april 1995 (L 204)

så realkreditsektorens tilsvarende mulighed for
at drive bankvirksomhed i datterselskabsform.
Det må være rimeligt, at der er lige vilkår og fair
konkurrence også på dette område.
Dog vil vi altså gerne bruge udvalgsbehandlingen til at se nærmere på, hvorledes regeringen vil sikre den nødvendige adskillelse imellem økonomien i moderselskabet og i datterselskabet.";Frank Dahlgaard
92890;name_party;":
Da realkreditloven i 1989 blev grundlæggende
ændret, udtalte den daværende boligminister, at
finanssektorens grundlove er kommet på plads i
lyset af såvel det indre marked som den rivende
finansielle udvikling, vi oplever i disse år.
Kun SF stemte imod loven. De andre partier
gav dengang udtryk for, at vi stemte imod
udviklingen. SF argumenterede for, at man ville
ødelægge det gode danske realkreditsystem,
som bygger på andelstanken og foreningsprincippet. Et lånesystem, som udelukkende er
baseret på langfristede lån i fast ejendom, indebærer jo lavest mulig rente for låntager, størst
mulig sikkerhed for obligationskøberen og
minimale omkostninger. SF forudså, at der i stedet ville opstå finansielle supermarkeder, og at
realkreditinstitutterne ville blive til aktieselskaber.
Udviklingen inden for området giver os jo
desværre ret.
Forslaget her betyder på nogle områder bedre
kontrolmuligheder for Finanstilsynet og i visse
situationer bedre information til Folketingets
stående udvalg om realkreditinstitutternes økonomiske forhold, men samtidig åbnes der med
forslaget fuldstændig op for finansielle supermarkeder.
Ulemperne for kreditforeningerne kan bedst
belyses ved at se på udviklingen fra 1970'erne
og frem til nu. Jeg tror, det er ret oplagt, at
lånerne næppe var klar over først i 1970'erne, da
man begyndte at overgå til et indirekte demokrati i kreditforeningerne, hvad det egentlig var,
der foregik. Havde man været det, ville lånerne
sandsynligvis have stillet sig mere på bagbenene, fordi det jo reelt overgik fra det direkte
demokrati til det indirekte og dermed til en
meget lille indflydelse for låntagerne.
Siden har direktioner og medarbejdere i
diverse kreditforeninger satset meget på volumen, og det er vel forståeligt. Man kan sige, at
det for så vidt er de ansattes og direktionens
opgave at prøve på at blive så stor som mulig.

Man kan i hvert fald godt anlægge den betragtning, og det har jo vist sig, at det for bestyrelserne var vanskeligt at sige nej til den linje.
Men man må sige, at aktieselskabssystemet
ikke rimer særlig godt med foreningssystemet,
idet aktieselskabsformen indebærer nogle konsekvenser, som er stik imod foreningens interesser. Et aktieselskab kan jo være en udmærket
konstruktion, hvis der skal tjenes penge, når
bare foreningsejerne gør sig klart, at det er
målet.
SF vil arbejde for, at der bliver indført demokratiske minimumsregler i realkreditinstitutterne, så låntagerne atter sikres reel indflydelse i
kreditforeningerne. Vi har nogle meget skræmmende eksempler fra de senere år i forskellige
kreditforeninger på, hvordan det går, når man
laver mere og mere indirekte demokrati og mere
og mere fratager lånerne reel indflydelse på,
hvad det er, der foregår i kreditforeningerne. Vi
har eksempler, der viser, at lånernes indflydelse?
er lig nul på nuværende tidspunkt, fordi man
overgår til mere og mere indirekte demokrati.
SF agter at stille en række ændringsforslag til
lovforslaget på det område, og så håber vi, at
der vil være velvilje over for, at vi atter kan få
indført andelstanken i realkreditinstitutternes
ledelse.";Kristen Touborg
96012;name_party;":
Forslaget her fra økonomiministeren er sammensat af mange forskellige enkeltdele. Nogle
af dem er umiddelbart fornuftige, så dem vil vi
ikke bruge tid på. Nogle af dem er tekniske:
dem er vi nødt til at se på under udvalgsarbejdet og her få afdækket, om der er problemer
gemt under teknikken. Dele af forslaget er vi
direkte imod, og jeg vil nævne, som andre ordførere også har gjort, nogle af de elementer, som
jeg synes er problematiske.
Det er ingen hemmelighed, at Fremskridtspartiet lige fra realkreditlovens tilblivelse både
ved første og andet forsøg i 1989 kæmpede
imod de finansielle supermarkeder. Vi forudså
som SF, hvad det ville ende med, og det har jo
også vist sig, at det holdt stik. Man kan jo godt
skabe, som nogle ordførere har sagt, konkurrencemæssig ligestilling: Nu har man givet bankerne lov til at være kreditforeninger, og så mangler kreditforeningerne jo at få lov til at blive
banker, for ellers er de ikke ligestillede. Sådan
kan vi jo egentlig fortsætte lige så langt, som
vejen nu en gang er lang.

Onsdag den 19. april 1995 (L 204)
Vi synes i Fremskridtspartiet, at man skulle
have stået ved de gamle ord: Skomager, bliv ved
din læst. Gør det, du duer til og lad være med at
eksperimentere med alle mulige og umulige
ting, som man alligevel ikke har forstand på.
Hvis det nu bare var en påstand fra Fremskridtspartiet, så kunne man jo bare lade være
med at høre efter, eller man kunne ryste på
hovedet. Men Folketingets Erhvervsudvalg var
for et par år siden inviteret til møde i Finanstilsynet, hvor direktøren i Finanstilsynet gjorde sig
den ulejlighed at lave en gennemgang - det var
nu inden for pengeinstitutsektoren - af dem, der
havde tab, og hvor tabene lå. Det var helt klart,
at de institutter, som kun beskæftigede sig med
det, man i Finanstilsynet kalder primærdrift,
altså det, de var oprettet til, var dem, der havde
ingen eller meget små tab, hvorimod de, der
havde de massive tab, var dem, som havde
begivet sig ud på alle de vilde vover.
Det er også grunden til, at vi endnu en gang
vil advare imod det og sige, at det er en forkert
udvikling: man har ikke styr på det. For bare at
nævne noget, som økonomiministeren jo ellers
sætter utrolig stor pris på i lighed med økonomiministerens parti, nemlig de offentlige repræsentanters rolle, så er det jo sådan, at i kreditforeningerne er den offentlige repræsentant kørt
ud på et sidespor, fordi alt foregår oppe i holdingselskabet. Den offentlige repræsentant sidder såmænd nede i realkreditselskabet og har
kun at gøre med de ting, der foregår dér, mens
alle de store klodser bliver flyttet ovenover. Det
er den ene ting, som vi synes er problematisk.
Så vil vi også ligesom den konservative ordfører selvfølgelig gerne have at vide, om de
andre EF-lande nu er parat til at implementere
med samme hastighed som os, for ellers synes vi
ikke, at vi skal sætte os i en dårligere konkurrencemæssig situation.
Lad mig slutte med sidste punkt i ministerens
forslag, nemlig det punkt, som drejer sig om
oplysninger til Folketingets stående udvalg. Det
forekommer i og for sig ulogisk, og det forekommer også lidt latterligt, at man skal vente, til
en bank er på fallittens rand og skal have statstilskud, før de udvalg, som skal påse, at loven
bliver overholdt, kan få nogen oplysninger. Dér
skal ministeren vide med det samme, at man må
påregne ændringsforslag fra Fremskridtspartiet.
Vi mener også, at med det arbejde, der er
lavet i Industriministeriet, og det arbejde, der i
øjeblikket pågår i EF på det her område, er man
nødt til i regeringen at indse, at der må en større

4771

åbenhed til. Det forslag, ministeren har lagt på
bordet, dækker på ingen måde de krav, som EF
stiller eksempelvis til partsbegrebet i den finansielle sektor fremover. Så det foregår ikke kun
her i København: det foregår såmænd også i
Bruxelles.
Også på andre områder vil vi stille ændringsforslag.
Jeg ville også gerne tilbage til den gamle tid,
sådan som hr. Touborg sagde, hvor kreditforeningerne var lånerejede, og hvor det var
andelstanken, der var gældende osv., men jeg
tror, det er en illusion, for jeg tror ikke, at den
nuværende regering har mod til at lovgive om
andre valgregler, og det er det, der skal til. Før
kan man ikke ændre en sten i det system:";Kirsten Jacobsen
100274;name_party;":
Jeg skal ikke opholde mig længe ved den del af
lovforslaget, som vedrører tilpasningen til
EU-regler eller teknik i øvrigt. Det er tekniske
detaljer, som er vigtige nok, men måske knap så
velegnede ved en førstebehandling.
Derfor vil jeg i stedet for gerne sige nogle lidt
mere principielle ting om den del af forslaget,
der vedrører muligheden for etableringen af
datterselskaber med henblik på at drive bankeller forsikringsvirksomhed.
Det er jo rigtigt, som fru Kirsten Jacobsen sagde for et øjeblik siden, at vi her i for sig står ved
fortsættelsen af en proces, som er vanskelig at
skrue tilbage, og hvor sektorens ønske om at få
en ligestilling med de banker, som nu i betydeligt omfang er gået ind på realkreditmarkedet,
er forståelig. Vi ved også, at realkreditinstitutterne allerede gennem holdingselskabet faktisk
har den mulighed, som der nu her foreslås åbnet
for i form af datterselskaber. Derfor må man nok
se i øjnene, at uanset om man kunne have
ønsket sig udviklingen noget anderledes - og
det kunne jeg da i og for sig også godt ligesom
fru Kirsten Jacobsen - så er effekten af det, der
er sket, sådan, at dette er en nødvendig handling.
Jeg tror, det afgørende i den forbindelse er, at
man sikrer ordnede og forståelige forhold
omkring realkreditinstitutternes muligheder for
etablering af bank- og forsikringsvirksomhed.
Hermed tænker jeg i første række på, at der jo
altså ligger et ansvar for - dels naturligvis hos
realkreditinstitutterne, men i høj grad også i
Folketinget som lovgivende myndighed - at
man giver markedet de informationer, som er
nødvendige for, at tilliden til det danske real-

4772

Onsdag den 19. april 1995 (L 204)

kreditsystem kan bevares, sådan at vi altså ikke
kommer i en situation, hvor engagementer, som
ikke er gennemtænkte - eller i hvert fald viser
sig ikke at være gennemtænkte - kan gå hen at
rokke ved tilliden til vores realkreditinstitution
og specielt til de udestående obligationer. Det
vil have ganske katastrofale virkninger for markedet og for dansk økonomi.
Derfor er det også oplagt, at vi fra Det Radikale Venstres side lægger betydelig vægt på, at
netop den del, der vedrører de koncerninterne
transaktioner, bliver godt belyst, og at den
bemyndigelse, der nu gives til økonomiministeren, bliver udnyttet netop til en sådan ret stram
praksis. Det tror jeg er en vigtig del.
Men dernæst vil jeg også godt føje til, at jeg
kan følge hr. Touborg ganske langt i ønsket om,
at de demokratiske forhold ikke glemmes i denne sammenhæng, og at man fortsat gør sig klart,
at der bagved står låntagere og en tradition, som
meget gerne i et betydeligt omfang skulle bevares. Jeg går ud fra, at de bemærkninger, som hr.
Touborg kom med, henviser til det samme, som
jeg havde i tankerne, nemlig en sag, vi havde
oppe for et års tid siden i forbindelse med et
bestemt realkreditinstitut, som havde svært ved
at administrere sine valgregler.
Jeg tror, det ville være naturligt, at vi i forbindelse med udvalgsarbejdet - der er ingen grund
til at lade navnet være glemt, det er selvfølgelig
Nykredit - også overvejer, om det, vi forsøgte
sidste gang - og hvor den daværende boligminister gjorde en ganske betydelig indsats med
henblik på at få det pågældende institut til at
overholde ordentlig og rimelig praksis - faktisk
er lykkedes. Det har jeg min dybeste tvivl om er
tilfældet, men vi skal i hvert fald finde et
system, som man fremover kan være bekendt,
således at man kan sige, at der stadig væk er en
demokratisk styreform og en hensyntagen til de
demokratiske spilleregler i foreningerne.
Med de bemærkninger skal jeg i øvrigt på Det
Radikale Venstres vegne støtte lovforslaget.
(Kort bemærkning).";Jørgen Estrup
103959;name_party;":
Jeg var glad for det, hr. Estrup sagde her til
sidst.
Så vil jeg gerne sige til hr. Estrup og dermed
også økonomiministeren - de tilhører i hvert
fald det samme parti: Man kan selvfølgelig godt
gennemføre en undersøgelse af, hvad det var,
Nykredit gjorde i strid med det, de fik pålagt.
Men det ved vi godt alle sammen, og det tror jeg

også ministeren ved. Vi kan også godt konstatere, at boligministeren blev godt og grundigt til
grin, og det syntes jeg var ærgerligt, for det havde han ikke fortjent.
Men kunne man ikke overveje noget andet?
Når man nu har set, at uanset hvilke pålæg de
får, så lader de hånt om dem. Var det så ikke en
god idé, når hr. Estrup mener, at der ligger et
stort ansvar hos Folketinget som lovgivende
myndighed på det her område, da at sige: Jamen
når ministeren - nu bliver det økonomiministeren - skal godkende vedtægter og vedtægtsændringer, så er det en forudsætning for at få de
vedtægter godkendt, at de er vedtaget ved
demokratiske valg til de styrende organer? Hvis
hr. Estrup ville gå med til det, så synes jeg, det
var en flot indsats.'
(Kort bemærkning).";Kirsten Jacobsen
105078;name_party;":
Det er hr. Jørgen Estrups bemærkninger
omkring valgproceduren i Nykredit, der får mig
på talerstolen igen. Der er ingen grund til, at hr.
Jørgen Estrup er i tvivl om, hvorvidt Nykredit
har fulgt henstillingen fra den tidligere minister.
Det har Nykredit ikke.
Ved det seneste valg, der netop er overstået
her i marts måned, har man sådan set gentaget
succesen fra sidste år og ladet medarbejderne gå
ind og deltage aktivt i valghandlingen. Det er en
fremgangsmåde, som jeg finder er dybt beklagelig, og som jo må føre til den konsekvens, at
det ikke er nok, at man giver henstillinger. Det
er, som fru Kirsten Jacobsen nys sagde her fra
talerstolen, nødvendigt med lovgivning, hvis vi
skal sikre, at der er et minimum af demokrati i
de her foreninger: og hvis vi skal sikre, at man
opretholder den sidste rest af andelstanken i
vores kreditforeninger, så er det nok i høj grad
sidste udkald for, at vi kan nå det.
Vi har faktisk set, at man gang på gang har
strammet op og lavet mere og mere indirekte
demokrati, således at det for låntagerne i dag
faktisk er ret illusorisk, hvilken indflydelse de
har på de egentlige beslutninger i vore kreditforeninger.
(Kort bemærkning).";Kristen Touborg
106276;name_party;":
Det er debatten om valgproceduren i Nykredit,
der bringer mig herop, da jeg selv er medlem af
Nykredits styrelsesråd, og da hr. Kristen
Touborg også er det, har vi jo et særdeles tæt
kendskab til det.

Onsdag den 19. april 1995 (L 204)
Jeg vil bare sige, at jeg er enig i de bemærkninger, der er faldet fra hr. Jørgen Estrups side,
fra hr. Kristen Touborgs side og fra fru Kirsten
Jacobsens side, om, at den måde, valget fandt
sted på sidste år, var i nærheden af det skandaløse. Jeg kender ikke nærmere til valget i år,
men jeg vil i hvert fald gøre mit til, at man fra
Det Konservative Folkepartis side også får taget
fat om den sag, så vi kan få nogle regler og nogle valgprocedurer, der er anstændige i Nykredit.";Frank Dahlgaard
107017;name_party;":
Dette lovforslag indeholder på nogle punkter
ting, som Enhedslisten finder er fornuftige,
enkelte forbedringer af tilsynet. Men i alt
væsentligt er lovforslagets hovedpunkt udtryk
for en fortsættelse af en udvikling, som Enhedslisten er dybt og inderligt imod. Det er en
udvikling, som andre ordførere, bl.a. fru Kirsten
Jacobsen og hr. Kristen Touborg, har været inde
på. Så det vil jeg ikke gentage, men blot sige, at
Enhedslisten er enig heri.
Det er en forkert udvikling, hvor vi bevæger
os væk fra andelsdemokratiet og over i en form
for bankkapitalisme. Vi må stille os det spørgsmål, eller rettere sagt vi må stille regeringen og
ministeren følgende spørgsmål: Hvorfor skal
realkreditten nu via datterselskaber have øgede
muligheder for at kaste sig ud i nye privatkapitalistiske eventyr, som vi allerede har set tilstrækkeligt til også inden for den sektor?
Jeg kan som boligforeningsmand ikke lade
være med også at stille dette spørgsmål: Hvordan kan det være, at et stort flertal i Folketinget
har været så optaget af at begrænse boligforeningernes muligheder for at lave accessorisk
virksomhed og sagt til boligforeningerne, at de
skal beskæftige sig med det, som de er gode til?
Vi har vedtaget en lov med et flertal, som klart
har præciseret, hvad der er boligforeningernes
opgave, og hvad der ikke er boligforeningernes
opgave. Det var en tilfredsstillende lov, måske
nok lidt stram, men vi medvirkede til den, fordi
det var fornuftigt at foretage en sådan afgrænsning.
Men på dette område er regeringen altså
underlagt en helt anden logik. Her er man i færd
med at ødelægge de institutioner, som oprindelig har fungeret som demokratiske institutioner,
som låntagernes demokratiske redskaber til at
sikre sig gode og billige lån i fast ejendom. Dette
skal nu ødelægges, og den ødelæggelse har jo
været i gang gennem længere tid.

4773

Hr. Frank Dahlgaard pegede på et afgørende
spørgsmål i den forbindelse, og det vil jeg også
gerne bede om at vi får meget omhyggeligt
belyst under udvalgsarbejdet. Det er spørgsmålet om, hvordan man egentlig sikrer sig, at der,
når en kreditforening kaster sig ud i privatkapitalistisk virksomhed via et datterselskab, så ikke
opstår en forbindelse med dette datterselskab,
som kan trække kreditforeningen ud i alvorlige
økonomiske problemer.
Ministeren er selv inde på det i bemærkningerne til lovforslaget, hvor der bl.a. tales om, at
der kan opstå såkaldt smittefare, og at der kan
opstå tilfælde af de facto-hæftelse, hvor kreditforeningen altså kommer til de facto at hæfte
for, hvad der foregår i datterselskabet.
Disse problemer løses jo ikke gennem den
bemyndigelse, der ligger i lovforslaget. Jeg tror
ikke, at man skal gøre sig nogen som helst illusioner om, at man kan styre det ved hjælp af den
bemyndigelse, men jeg må i hvert fald stille det
samme spørgsmål, som hr. Frank Dahlgaard
stillede: Hvordan kan vi overhovedet få sikkerhed for dette? Jeg mener, at det må blive et
meget afgørende spørgsmål at få belyst under
udvalgets arbejde.
Jeg synes desuden, at det var interessant at
høre diskussionen om forholdene i Nykredit. På
den baggrund kunne man jo forestille sig, at i
hvert fald SF, Enhedslisten, Fremskridtspartiet
og måske også Det Konservative Folkeparti
kunne nå frem til at stille et ændringsforslag om
forbedring af demokratiet inden for denne sektor. Det synes jeg ville være en meget interessant tanke, hvis det kunne lade sig gøre, og det
ville dog repræsentere så mange medlemmer af
Folketinget, at man skulle tro, at det måtte gøre
indtryk - også på hr. Jørgen Estrup.
Jeg synes, det var lidt synd for hr. Jørgen
Estrup, at han følte sig underlagt denne forfærdelige nødvendighedens lov, som fuldstændig
lammede hans muligheder for politisk handling.
Det var lidt synd og vel i virkeligheden heller
ikke, hvad hr. Jørgen Estrup selv ønsker sig. Så
jeg vil foreslå hr. Jørgen Estrup, at han lytter til
de fire partier, som klart har givet udtryk for, at
de ønsker en sådan ændring i demokratisk retning, og at vi får det med i lovforslaget.
Jeg synes i øvrigt også, at det var en god tanke, fru Kirsten Jacobsen kom med om en styrkelse af folketingsudvalgets indsigt, en indsigt,
der ikke alene skal gælde i de tilfælde, hvor det
er for sent, men som også skal gælde i de tilfælde, hvor der stadig væk kan gøres noget.

4774

Onsdag den 19. april 1995 (L 204)

(Kort bemærkning).";Keld Albrechtsen
111404;name_party;":
Til hr. Keld Albrechtsen vil jeg kun sige, at et
sådant ændringsforslag medvirker Fremskridtspartiet gerne til.
For at man ikke bagefter, når man læser den
her debat, skal tro, at der kun er problemer i
Nykredit, så må vi hellere nævne Realkredit
Danmark med det samme. Når vi ikke har
nævnt det før, er det bare, fordi vi har opgivet
dem for længe siden. Men de skulle naturligvis
også med ind under demokratiets hat, for de
lånere, som skal betale bidragene, og som i øjeblikket er ved at fylde de tomme pengetanke op
igen efter alle eventyrene, kunne jo godt sidde
tilbage og sige: Det ville være en god idé, hvis vi
kunne komme ind og sikre, at de ikke tømte
boksene én gang til, så vi skal starte forfra. Og
derfor vil jeg godt høre, om økonomiministeren
eventuelt vil forholde sig til de tanker, der her er
kommet frem.
Jeg tror, det er en vigtig melding at give til
alle landets lånere, at Folketinget faktisk har
fundet ud af, at de er blevet frataget enhver indflydelse i de foretagender, de selv ejer, og at vi
signalerer, at vi har set, at man er gået over stregen, og nu begynder at trække den anden vej.
(Kort bemærkning).";Kirsten Jacobsen
112560;name_party;":
Nu skal man jo ikke altid lade sig provokere af
hr. Keld Albrechtsen, for så kunne man få nok at
gøre.
Men jeg synes på den anden side, at det er på
sin plads at gøre opmærksom på, at der er en
stor forskel på det, jeg som ordfører for Det
Radikale Venstre sagde, og så det, hr. Keld
Albrechtsen sagde. I Det Radikale Venstre har vi
altså vænnet os til at forsøge at gøre noget ved
forholdene, som de ser ud her og nu. Vi prøver
ikke at følge en eller anden nostalgisk bølge,
uanset at det er omsonst, og uanset at udviklingen er gået i en anden retning.
Hvis hr. Keld Albrechtsen i højere grad ville
koncentrere sig om, hvordan verden ser ud her
og nu, så tror jeg også, at det måske ville være
nemmere at nå til noget konstruktivt under
udvalgsarbejdet. For problemet er jo, at der er
tale om finansielle virksomheder, som arbejder
på et marked. Det er klart, at vi meget gerne
skulle have bevaret så meget, som vi kan - både
med hensyn til åbenheden i forhold til, hvad der
sker i en sådan koncern, og så den demokratiske
styreform. Men det skal ske under hensyntagen

til, at det er finansielle virksomheder med en
markedsplacering og et ansvar, som skal tilgodeses, og hvor der ikke kan gås på akkord med
det sidste. Og på det punkt må jeg nok sige, at
jeg ikke tror, at hr. Keld Albrechtsen og jeg kan
mødes, for vi har vist ikke helt den samme
opfattelse.
Jeg tror, at hvis man ikke vil tilgodese hensynet til, at det er en arbejdende virksomhed med
de finansielle krav, som dét kræver, så vil man
heller ikke finde brugbare løsninger, men til
stadighed blive hængende i nostalgien: det ser
jeg ikke noget formål i.
(Kort bemærkning).";Jørgen Estrup
114225;name_party;":
Jeg synes, det er lidt ærgerligt under denne
debat at skulle opleve hr. Jørgen Estrup som den
sidste repræsentant for ultraliberalismen. Det er
- undskyld udtrykket - lidt patetisk.
Jeg tror heller ikke på, at det er hr. Jørgen
Estrups egentlige hensigt, og jeg vil i hvert fald
give hr. Jørgen Estrup det tilsagn, at jeg gerne
vil være med til at aftale, at vi i denne sag alene
ser fremad, alene ser på, hvad den redegørelse,
som hr. Jørgen Estrup efterlyste - og som jeg går
ud fra at ministeren vil bekræfte at vi får - kan
bruges til med hensyn til at gennemføre demokratiske forbedringer i fremtiden, ikke i fortiden.
Lad os være enige om, at vi tager dét afsæt og
handler ud fra fremtiden, og så håber jeg, at hr.
Jørgen Estrup får sovet den liberalistiske rus ud,
inden vi påbegynder udvalgsarbejdet.";Keld Albrechtsen
115071;title_name;":
Jeg skal indlede med at takke for den gennemgående positive behandling af lovforslaget og
kort kommentere tre temaer, som har været
rejst.
Det første er hr. Frank Dahlgaards konkrete
spørgsmål om, hvorvidt alle medlemslandene i
EU nu også implementerer kapitalkravsdirektivet til den rette dato, ligesom Danmark bestræber sig på. Det spørgsmål kan jeg ikke svare på
her og nu, men jeg vil gerne prøve at undersøge
det. Det er min opfattelse, at de er i gang med
det nu, men det kan vi vende tilbage til under
udvalgsbehandlingen.
Det andet tema, som er blevet rejst, er selve
datterselskabskonstruktionen, og der er fra forskellige ordføreres side gjort rede for baggrunden for overhovedet at tage datterselskabsmodellen op i realkreditlovgivningen.

Onsdag den 19. april 1995 (L 204)
Til hr. Keld Albrechtsen, der spørger så
direkte, kan jeg helt enkelt - for at svare så konkret, som det nu kan gøres på kort tid - sige, at
situationen i dag er, at realkreditinstitutterne
kan etablere bankvirksomhed, men under holdingselskabsformen, og det giver altså en dårligere tilsynsmulighed, end hvis det er under datterselskabsformen. Så kan man beklage, at der i
1989 blev skabt en realkreditlovgivning, som
gav mulighed for de her ting, men sådan er situationen altså i dag. Jeg skal lige i denne forbindelse bekræfte over for fru Kirsten Jacobsen, at
alle de tekniske detaljer klart skal kortlægges og
behandles i Boligudvalget. Det er en selvfølge.
Det tredje tema er spørgsmålet om de demokratiske vilkår i realkreditinstitutterne. Der har
jo vist sig en vis interesse, kan man vist roligt
sige, for at kigge nærmere på det tema, og det
skal jeg bestemt ikke afvise på forhånd: det ville
jo i virkeligheden være utilstedeligt, når der er
et ønske i Parlamentet om at se på den slags
ting. Jeg kan ikke i dag stå og give tilsagn om
konkrete initiativer. Det må vi tage en drøftelse
af i Boligudvalget og så se, hvad der kan være
behov for, og hvad der kan skabes enighed om.
Jeg håber på en god udvalgsbehandling og
nogle gode drøftelser og beslutninger i Boligudvalget.
(Kort bemærkning).";Marianne Jelved
117184;name_party;":
Når jeg tager ordet igen, så er det tilskyndet af
det, som ministeren sagde om, at realkreditinstitutterne i dag kunne drive bankvirksomhed,
men under holdingkonstruktionen, hvilket efter
ministerens opfattelse gav visse tilsynsproblemer.
Jeg mindes debatten, da vi lavede loven. Jeg
mindes særlig en teknisk gennemgang i Boligudvalget, hvor den tidligere departementschef
tegnede og fortalte på mange ark og i mange
timer. Et af de spørgsmål, som blev rejst dengang, var netop, hvordan man i holdingkonstruktionen kunne sikre tilsynet. Vi fik på det
tidspunkt at vide, at tilsynet ville have akkurat
de samme muligheder, de samme beføjelser til
at gå lodret ned igennem hele systemet. Så kom
der fra min side det spørgsmål, om man ikke
bare kunne lave sådan noget med nogle knopskydningsvirksomheder, for så ville man være
fri for det tilsyn, hvortil man fra ministeriets
side sagde, at den slags bolchebutikker skulle
man nok få udraderet, så det var ikke noget
problem.

4775

Så mit spørgsmål til ministeren er: Hvad var
det, der dengang gik galt? Hvad er det for nogle
tilsynsmuligheder, som ikke har været gode
nok? Hvis ministeren ikke er helt parat til at
svare nu, så er jeg indstillet på, at vi venter og
får det besvaret i udvalget. For jeg synes, det er
vigtigt, at vi dengang - det mindes jeg ganske
tydeligt - fik klare forsikringer om, at det her
holdt vand, og var der bolchebutikker, så skulle
man nok lukke dem. Nu siger ministeren så, at
begrundelsen netop er, at tilsynsmuligheden
ikke er god nok!";Kirsten Jacobsen
118739;title_name;":
Jeg synes, det er helt fair af fru Kirsten Jacobsen
at bede om at få en klar beskrivelse af, hvad forskellen i tilsynsmæssig forstand er på de to konstruktioner, men jeg kan ikke tage ansvar for,
hvad der er blevet sagt under tidligere behandlinger af en tidligere lovgivning på det her
område.
Jeg vil gerne understrege - det er også blevet
sagt af flere af de ordførere, som går positivt ind
for datterselskabskonstruktionen - at det er vigtigt, at vi sikrer os og har en klar snor i koncerninterne transaktioner. Det er helt afgørende for
regeringens vilje til at lægge et lovforslag frem,
der omhandler datter selskabskonstruktionen, at
vi får en meget sikker metode til at kontrollere,
hvad det er, der sker, og begrænse den type
transaktioner, der kan være imellem to af den
type selskaber.
Der er i dag en vejledning, og den vil blive
erstattet af en bekendtgørelse - som jo er bindende - med en klar beskrivelse af, hvordan
sådan nogle transaktioner skal være synlige. Og
min vurdering er, at det netop er et tema, som
det er meget vigtigt at Boligudvalget giver sig
god tid til at behandle. Men det er det, der er
tankegangen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.

4776

Onsdag den 19. april 1995 (L 204)";Marianne Jelved
120064;title_name;":
Jeg foreslår, at lovforslaget henvises til Boligudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Forhandling

konverterbare obligationer med en pålydende
rente, der er over markedsrenten.
Det er vigtigt at understrege, at alle Hypotekbankens omkostninger skal dækkes af låntageren. Det vil nok i mange situationer betyde, at
ydelsen efter skat vil stige mærkbart ved denne
omlægning, og sandsynligheden taler meget for,
at ordningen kun vil have interesse under særlige omstændigheder. Det kan være i forbindelse
med salg eller tillægsbelåning af en ejendom
eller i forbindelse med tvangsauktionssituationer.
Jeg synes, det er vigtigt herfra at få sagt, at
forventningerne hos folk med inkonverterbare
lån ikke må skrues op til noget, der ikke har
hold i virkelighedens verden. Vi fra Socialdemokratiet synes, at det er udmærket, hvis vi kan
hjælpe en lille gruppe i visse situationer, men vil
gerne understrege, at det her ikke er en revolution, og at det er udgiftsneutralt for staten. Vi
støtter forslaget.";Ivar Hansen
121160;name_party;":
Dette lovforslag, kan man vist roligt sige, er
resultatet af flere drøftelser her i Folketinget. I
sidste samling havde vi mange diskussioner om
netop den problemstilling, der her tages fat på.
Man kan også sige, at det tværministerielle kontaktudvalg vedrørende det finansielle marked
også beskæftigede sig indgående med det her.
Nu ligger der så et lovforslag, hvor man kan
sige, at ordningen drejer sig om inkonverterbare
lån i DLR og andre realkreditinstitutter, hvor
også inkonverterbare lån i Fiskeribanken er
omfattet, det vil sige, at vi taler om tre steder.
Ordningen går ud på at indskyde Hypotekbanken som debitor for det gamle lån mod, at
Hypotekbanken får provenuet af et af låntageren optaget nyt lån, som er stort nok til at dække
Hypotekbankens forpligtelser og omkostninger,
og det er vigtigt at understrege, at det skal være
stort nok til at dække omkostningerne. Desuden
foreslås det, at lånet gøres stempelfrit.
Forslaget er udgiftsneutralt for staten, og det
er afgørende for Socialdemokratiet, at denne
melding kan gives. Det er ligeledes vigtigt, at
forslaget ikke kræver ændrede skatteregler, og
dér vil jeg også godt minde om de tidligere
debatter, vi har haft om netop denne problemstilling her i salen.
Det er min opfattelse, at ordningen nok vil få
begrænset rækkevidde. Ordningen kan imødegå indlåsningseffekten for tynde obligationsserier, men vil ikke ophæve overkursen på in-";Jørn Pedersen
122585;name_party;":
Venstre går ind for valgfrihed, også inden for
det finansielle marked. Derfor ser Venstre positivt på dette lovforslag, som gerne skulle kunne
frigive en del boligejere fra deres stavnsbinding
på grund af inkonvertible lån i deres ejendom.
Principielt er det Venstres holdning, at den
enkelte selv må drage konsekvensen af sine
handlinger, når der er en valgmulighed, også
når det gælder finansielle transaktioner.
I en længere periode var det kun muligt at
optage ikkekonverterbare lån hos DLR, hvilket
har medført, at disse låntagere, fortrinsvis landmænd, sidder stavnsbundet i deres ejendom.
Dette skal også ses i lyset af den urimelige
spekulation, der foretages inden for de såkaldt
tynde obligationsserier, som ligger til grund for
de inkonvertible lån. Det er formentlig en
begrænset del af låntagerne, som vil benytte sig
af mulighederne i dette lovforslag, da hele
omkostningsbyrden ligger hos låntageren, men
lovforslaget er et skridt i den rigtige retning, så
boligejerne nu har en reel mulighed for at sælge
deres ejendom under mere rimelige markedsforhold.
I lovforslaget er der opstillet nogle forudsætninger, som umiddelbart ser meget rimelige ud,
men jeg har dog to kritiske bemærkninger.
For det første siger lovforslaget, at ordningen
skal være udgiftsneutral for staten. Det er Venstre helt enig i, men bliver denne udgiftsneutralitet beregnet efter skat, så vil omlægningen jo

Den sidste sag på dagsordenen var:
3) Første behandling af lovforslag nr. L 205:
Forslag til lov om imødegåelse af indlåsningseffekter på inkonverterbare realkreditlån m.v.
Af økonomiministeren (Marianne Jelved).
(Fremsat 5/4 95).
Lovforslaget sattes til forhandling.

Onsdag den 19. april 1995 (L 205)
betyde, at låntagerne får et mindre rentefradrag
efter omlægningen. Dette beløb bør efter
Venstres opfattelse indregnes i omlægningskursen, så omlægningen er både udgifts- og
indtægtsneutral for staten.
For det andet mener Venstre, at overtagelseskursen ikke må fastsættes med så megen forsigtighed, at det medfører større udgifter for låntager end nødvendigt. Venstre ønsker således, at
dette lovforslag er udgiftsneutralt for staten,
men omvendt må det på ingen måde være indtægtsskabende for staten på disse i forvejen
klemte låntageres regning.
Men de to punkter må vi se på under
udvalgsarbejdet. Venstre kan i øvrigt støtte forslaget.";Pia Larsen
124951;name_party;":
Mit partis ordfører, hr. John Vinter, kan heller
ikke være til stede ved behandlingen af dette
lovforslag, og jeg skal derfor på hans og mit
partis vegne fremføre følgende:
Den 12. april sidste år fremsatte Det Konservative Folkeparti sammen med Venstre og
Fremskridtspartiet beslutningsforslag nr. B 91,
der pålagde regeringen at fremsætte et lovforslag, der gjorde det muligt for debitorer med
inkonvertible obligationslån at blive frigjort fra
låneforholdet ved, at Hypotekbanken blev indskudt som mellemled eller, om man vil, som ny
debitor. For at opnå denne frigørelse skulle
debitorerne tilstille Hypotekbanken provenuet
fra et nyt lån, baseret på konvertible obligationer.
Dette beslutningsforslag blev under førstebehandlingen den 3. maj sidste år totalt afvist af
regeringspartierne, men et eller flere medlemmer af regeringspartierne må alligevel efterfølgende være kommet i tanker om, at vi måske
alligevel havde rørt ved et emne, der krævede
handling. I hvert fald kunne det under udvalgsbehandlingen konstateres, at regeringen lovede
at nedsætte et udvalg, der skulle se nærmere på,
hvorledes man kunne afhjælpe den stavnsbåndslignende situation, som husejere og landmænd med inkonvertible lån befinder sig i.
Lovforslag nr. L 205 er resultatet af dette
arbejde. Nu skal jeg skynde mig at sige, at L 205
ikke er identisk med indholdet af det beslutningsforslag, vi i sin tid fremsatte.
Vi ønskede en ordning, hvor debitorerne ud
over at blive løst fra stavnsbåndet, den såkaldte
indlåsningseffekt, tillige fik mulighed for at
udnytte et eventuelt rentefald til at konvertere

4777

og få en lavere nettoydelse. Det har desværre
ikke kunnet lade sig gøre at føre denne model
igennem.
Jeg skal bestemt afholde mig fra en teknisk
gennemgang af lovforslag nr. L 205, blot konstatere, at den model, der er valgt under forudsætning af udgiftsneutralitet for staten, uændrede
skatteregler og en overtagelseskurs baseret på
inkonvertible obligationer, bevirker, at det reelt
kun er i en salgssituation, at ordningen vil være
tiltrækkende for debitorerne. Dette skyldes
naturligvis, at forudsætningen om udgiftsneutralitet for staten fordrer, at det nye obligationslån, der skal optages, og hvis provenu skal tilstilles Hypotekbanken, må optages med så stort
et beløb, at nettoydelsen vil være større end nettoydelsen på det gamle inkonvertible obligationslån.
Det Konservative Folkeparti havde naturligvis gerne set, at indholdet af beslutningsforslag
nr. B 91 var blevet gennemført. Det kan der af
mange grunde ikke skabes enighed om. Derfor
må vi naturligvis forholde os til lovforslag nr.
L 205, sådan som det nu engang er.
Vi glæder os naturligvis over, at indlåsningseffekten - eller sagt ligeud stavnsbåndet afhjælpes. Jeg er dog nødt til at sige, at jeg finder
det lidt mærkværdigt, at regeringen ønsker at
begrænse muligheden for at udnytte ordningen
derved, at ansøgning skal være indgivet inden
udløbet af 1996. Når man tager i betragtning, at
ordningen reelt kun vil være interessant i en
salgssituation, så bevirker denne yderligere
tidsmæssige begrænsning, at ordningen kun vil
komme til at hjælpe meget få boligejere og landmænd.
Jeg vil derfor bede regeringen endnu en gang
overveje - og jeg var lige ved at sige, at hvis det
kan hjælpe, så vil jeg helst ikke have et svar her
og nu - om ikke også regeringen synes, at denne
tidsmæssige begrænsning er at stramme den lidt
mere end nødvendigt.
Det Konservative Folkeparti noterer selvfølgelig med tilfredshed, at regeringen nu langt om
længe er kommet ud af busken med dette lovforslag. Det er også kun et år siden, at vi havde
første behandling af beslutningsforslag nr. B 91.
Vi vil gå aktivt og konstruktivt ind i udvalgsbehandlingen, og jeg håber på, at regeringen vil
være indstillet på at se nærmere på de indvendinger, vi har imod den tidsbegrænsning, der er
indeholdt i lovforslaget.

4778

Onsdag den 19. april 1995 (L 205)";Frank Dahlgaard
128878;name_party;":
For SF's holdning til lovforslaget er det en afgørende forudsætning, at loven ikke må påføre
staten, altså Hypotekbanken, merudgifter, at
skattereglerne skal være uændrede, og at
indekslån og lån med offentlig støtte ikke
omfattes.
Da loven jo forudsættes at være udgiftsneutral og samtidig hjælper nogle låntagere ud af en
fastlåst økonomisk situation, er SF positivt indstillet over for forslaget.
Det er hensigten, at ansøgningsfristen for at
være med i ordningen skal være ved udgangen
af 1996. For at undgå det, der kunne opstå, nemlig en form for hamstringseffekt, som en tidsbegrænset ordning vil kunne indebære, så finder
vi, at det bør overvejes at lade ordningen løbe
over en længere årrække. Det må antages, at en
tidsbegrænset ordning kunne gå hen og indebære sådan en hamstringseffekt.
Ud over låntagere, der har behov for at sælge
deres ejendom og optage tillægslån, må det forventes, at der godt kan være låntagere, der for at
være på den sikre side, altså for ligesom at gardere sig imod uforudsete begivenheder, ønsker
at gennemføre en omlægning af deres inkonverterbare lån. Og da der ved omlægningen er forbundet en forøgelse af terminsydelser - de
pågældende pådrager sig en højere omkostning,
som kunne have været undgået, eller som kunne være udskudt til det tidspunkt, hvor forholdene gjorde det økonomisk fornuftigt at omlægge det inkonverterbare lån, f.eks. i forbindelse
med ejerskifte eller tillægsbelåning - så finder vi
altså, at det nok kunne være værd at overveje en
længerevarende ordning, og de drøftelser vil vi
gerne deltage i i forbindelse med udvalgsarbejdet.";Kristen Touborg
130498;name_party;":
Jeg vil gerne starte med positivt at sige tak til
regeringen for, at man nu endelig er kommet
med forslaget. Det er i hvert fald en kendsgerning, at hvis vi havde vedtaget det for et år
siden, så ville de mennesker, der kunne gøre
brug af det, have haft større glæde af det, for da
havde vi et andet renteniveau end det, vi har nu,
og så kunne de altså også have fået andel i den
omlægningsbølge, som på det tidspunkt fandt
sted, og som jo var en væsentlig del af regeringens skattereform.
Så vi må altså desværre konstatere, at ved at
man kommer et år for sent, er der altså en gruppe boligejere, som ikke har haft den mulighed.

Til gengæld må vi så glæde os over, at de ikke
længere, foruden at de ikke fik glæde af omlægningsbølgen, også skal være afskåret fra at kunne bygge en garage eller sælge deres ejendom
eller noget andet. Nu kan man komme ud af
låneforholdet, selv om man må betale overkurs,
men man slipper for den ekstra overkurs, som
de tynde serier medfører i dag.
Når man skal se på rimeligheden af det her,
synes jeg også, at man er nødt til at se på, at
mange ikke havde andre muligheder end de
inkonvertible lån, og de, der havde andre
muligheder, fik meget få oplysninger om, hvad
det i grunden gik ud på. De retssager, som kører
i øjeblikket, fratager jo faktisk dem, der burde
have ansvaret for de manglende oplysninger,
erstatningspligten, så de mennesker sidder altså
med skægget i postkassen. Derfor er der endnu
mere grund til at glæde sig over, at de så i hvert
fald har mulighed for at komme ud af ejendommen.
Når det er sagt, vil jeg godt sige til ministeren,
at en af de ting, som Fremskridtspartiet også har
noteret sig, selvfølgelig er den frist, som er i lovforslaget, og eftersom det er aldeles udgiftsneutralt for staten, hvilket det oprindelige beslutningsforslag også var, kan jeg ikke se nogen som
helst grund til at opretholde den dato.
Jeg er ikke nationaløkonom som hr. Jørgen
Estrup, så det kan godt ske, at jeg kan få en forklaring, som gør, at jeg kan godtage det, men ud
fra den viden, jeg har, synes jeg, at det er
meningsløst, for hvis man kun kan gøre brug af
det i en salgssituation, skal man altså gøre op
med sig selv inden udgangen af 1996, om huset
er et, man vil bo i, om det er et, man vil sælge nu
og se at komme ud af, eller om man vil vente, til
man naturligt skal sælge af anden grund.
Jeg vil gerne have, at regeringen overvejer
det, men ellers skal vi tilsige et hurtigt udvalgsarbejde.";Kirsten Jacobsen
132968;name_party;":
Det er nok vigtigt ikke at spænde låntagernes
forventninger for højt i forbindelse med dette
lovforslag. Det er ikke en redningsmanøvre for
alle, der har taget inkonvertible lån i tidens løb
og så har oplevet, at renteudviklingen har
ændret sig, men det er en begrænset indsats,
nemlig for at løse det tekniske problem, som
man kalder indlåsningseffekt, og som altså
hænger sammen med de for tynde serier på
obligationsmarkedet.

Onsdag den 19. april 1995 (L 205)
Som sådan er det selvfølgelig også et fornuftigt forslag, som for dem, der er udsat for det,
betyder en løsning på et meget ubehageligt problem og en fjernelse af noget, som nogle i hvert
fald i et vist omfang har kaldt et stavnsbånd. Og
det er godt og i orden.
Jeg er glad for, at økonomiministeren ikke
forsøger at oversælge forslaget, men netop
meget klart gør opmærksom på, at det har en
begrænset rækkevidde. Vi ophæver ikke virkningen af de beslutninger, som folk har taget
som låntagere, da de valgte et inkonvertibelt
lån, og det må man også sige ville have været
aldeles urimeligt, eftersom der ligger nogle efter
omstændighederne specielle rentefordele ved at
tage inkonvertible lån. De kan selvfølgelig i
tidens løb vise sig ikke at være så store, som
man havde håbet, og det er jo det, som alle, der
optræder på markedet, en gang imellem oplever.
Men forslaget er begrænset og rimeligt, og det
har jo altså netop de restriktioner, som hedder
udgiftsneutralitet og uændrede skatteregler.
Derfor er det også statsfinansielt til at have med
at gøre, og derfor kan vi fra Det Radikale Venstres side give det vores fulde tilslutning.";Jørgen Estrup
134597;name_party;":
Jeg kan fra Enhedslisten give tilsagn om positiv
medvirken til at behandle dette lovforslag.
Jeg må sige, at teksten til lovforslaget jo ikke
er folkelig i sin udformning. Det kunne man
måske overveje, når man udarbejder den slags
forslag.
Jeg er glad for, at regeringen har lagt vægt på,
at det nok vil være i ret begrænset omfang, at
dette vil løse problemerne. Jeg kunne godt, når
jeg læser bemærkningerne, komme lidt i tvivl
om rækkevidden af dét her i forhold til den ret
indviklede lovtekst, som der er tale om.
Men i hvert fald en positiv tilkendegivelse fra
vores side.";Keld Albrechtsen
135212;title_name;":
Også her vil jeg gerne indlede med at sige tak
for en meget konstruktiv modtagelse af lovforslaget og så straks tage tråden op fra hr. Keld
Albrechtsen og erkende, at det ikke er en folkelig tekst.
Jeg må også tilstå, at når titlen på lovforslaget
er blevet, som den er, og indeholder ord som
indlåsningseffekt, er det med meget stor velberåd hu netop for at undgå det, som flere ordførere har været inde på: at skabe urealistiske forI

4779

ventninger om, hvad dette lovforslag kan føre
med sig. Jeg mener, at vi har en fælles opgave i
at sørge for, at, der ikke skabes uberettigede
forestillinger. Det, der er centralt, er jo at fjerne
det, man populært kalder stavnsbåndet i de
valg, som man har truffet.
Jeg har ikke yderligere bemærkninger bortset
fra at understrege, at de spørgsmål, der er blevet
rejst om ønsker under udvalgsbehandlingen,
selvfølgelig vil blive efterkommet fra regeringens side.
Jeg har noteret mig, at adskillige har berørt
fristens udløb. Der er ikke andet at sige til det,
end at det må vi overveje, men jeg har også brug
for at gøre opmærksom på, at vi ikke kan have
den type lovgivning, uden at der på en eller
anden måde er en bagstopper for, hvor længe
loven skal gælde. Men om det skal være 1996
eller et andet år, må vi drøfte under udvalgsbehandlingen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Marianne Jelved
136648;title_name;":
Jeg foreslår, at lovforslaget henvises til Boligudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Meddelelser fra formanden";Henning Grove
136872;title_name;":
Der er ikke mere på dagsordenen.
Der er foretaget ændringer i følgende udvalg:
Socialudvalget (18/4 95):
Udtræder: Bjørn Elmquist (RV)
Nyt medl.: Dorit Myltoft (RV)
Uddannelsesudvalget (18/4 95):
Udtræder: Elsebeth Gerner Nielsen (RV)
Nyt medl.: Dorit Myltoft (RV)

4780

Onsdag den 19. april 1995

Mødet hævet kl. 14.38
Folketingets næste møde afholdes i morgen,
torsdag den 20. april 1995, kl. 10.00.
Angående dagsordenen skal jeg henvise til 홢
den dagsorden, der er opslået i salen.";Henning Grove
