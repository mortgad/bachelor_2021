split;reason;text;value
0;;"Mandag den 4. maj 1998 (D)

18. m ø d e";
72;Time;"Dagsorden
1) Spørgsmål om fremme af forespørgsel nr.
F 15:
Forespørgsel til forskningsministeren [om årstalsskift for computere fra 1999 til 2000].
Af Kim Behnke (FP) m.fl.
(Forespørgslen anmeldt 28/4 98).
2) Forespørgsel nr. F 13:
Forespørgsel til arbejdsministeren [om sanktionerne i dagpengesystemet og om a-kassemedlemmernes retssikkerhed].
Af Jette Gottlieb (EL) og Frank Aaen (EL).
(Forespørgslen anmeldt 14/4 98. Fremme af
forespørgslen vedtaget 21/4 98).

1093

Den første sag på dagsordenen var:
1) Spørgsmål om fremme af forespørgsel nr.
F 15:
Forespørgsel til forskningsministeren [om årstalsskift for computere fra 1999 til 2000].
Af Kim Behnke (FP) m.fl.
(Forespørgslen anmeldt 28/4 98).";kl. 13.00
785;title_name;"Hvis ingen gør indsigelse mod fremme af denne forespørgsel, betragter jeg Tingets samtykke
dertil som givet. (Ophold). Det er givet.

3) Første behandling af lovforslag nr. L 71:
Forslag til lov om ændring af lov om mægling i
arbejdsstridigheder.
Af Jette Gottlieb (EL) og Frank Aaen (EL).
(Fremsat 21/4 98).

Den næste sag på dagsordenen var:
2) Forespørgsel nr. F 13:
Forespørgsel til arbejdsministeren:
»Hvad kan ministeren oplyse om sanktionerne i dagpengesystemet, herunder om sammenhængen mellem sanktionen og forseelsens
omfang, forsætlig eller ikkeforsætlig, og hvad
kan ministeren oplyse om a-kassemedlemmemes retssikkerhed sammenlignet med
krav, der normalt stilles i et retssamfund?«
Af Jette Gottlieb (EL) og Frank Aaen (EL).
(Forespørgslen anmeldt 14/4 98. Fremme af
forespørgslen vedtaget 21/4 98).

Meddelelser fra formanden";Formanden
1637;title_name;"Jeg gør opmærksom på, at afstemning om
eventuelle forslag til vedtagelse først vil blive
foretaget i mødet i morgen.";Formanden
1766;title_name;"Medlemmer af Folketinget Villy Søvndal (SF),
Christine Antorini (SF), Pernille Frahm (SF) og
Jes Lunde (SF) har meddelt mig, at de ønsker
skriftligt at fremsætte:
Forslag til folketingsbeslutning om opfordring
til at trække aktstykke nr. 170 om anvendelse af
ca. 31,7 mio. kr. i forbindelse med tiltrædelse af
et Memorandum of Understanding vedrørende
renovering m.v. af kasernebygninger i Szczecin
i Polen til brug for et dansk-tysk-polsk multinationalt korps tilbage fra Finansudvalget.
(Beslutningsforslag nr. B 39).
I

Begrundelse";Formanden
2320;name_party;":
Enhedslisten har rejst denne forespørgsel her i
dag, fordi vi er af den opfattelse, at der er et stigende misforhold mellem forseelserne i dagpengesystemet og de sanktioner, de pågældende bliver udsat for. Årsagen hertil er, at der har
udviklet sig et helt parallelt straffesystem, og i
1990'erne er det endda gået sådan, at rådighedskravet er blevet væsentligt skærpet, og de
gamle skønsprincipper er udvandet. På den
baggrund mener vi, det er nødvendigt med en
debat om, hvorvidt det er en ønsket situation,
og om vi er i færd med at bevæge os ud mod
kanten af det, man kunne kalde almindelige
retssikkerhedsprincipper i det danske samfund.

1094

Mandag den 4. maj 1998 (F 13)

Besvarelse
Arbejdsministeren (Ove Hygum):
Sidste del af forespørgslens tekst kunne efterlade det indtryk, at spørgeren på forhånd har en
opfattelse af, at a-kassemedlemmernes retssikkerhed ikke tåler sammenligning med krav, der
normalt stilles i et retssamfund. Jeg vil derfor
gerne straks slå fast, at sanktionerne i dagpengesystemet og medlemmernes retsstilling på
dette område er fastsat i eller bygger på lovbestemmelser, der er vedtaget af Folketinget, og at
der er tale om regler, der har rødder tilbage til
den første arbejdsløshedslov fra 1907 og løbende er vurderet og justeret her i Tinget.
Det er muligt, at systemet ikke altid virker
perfekt, og at der af og til træffes afgørelser i
enkelte sager, der kan bedømmes som uforholdsmæssig hårde. Men jeg er sikker på, at
min redegørelse og debatten vil vise, at der ikke
er grundlag for en generel mistænkeliggørelse
af regelsættet og dets administration. Medlemmernes retsstilling og retssikkerhed er ikke
baseret på jungleloven, men på klare lovregler,
som fuldt ud lever op til retssamfundets krav.
Inden jeg går over til en nærmere gennemgang af sanktionsreglerne, vil jeg gerne gøre
opmærksom på dagpengesystemets særlige
karakter, for det er efter min opfattelse vigtigt
at gøre sig klart, hvad baggrunden er for, at
regelsættet ser ud, som det gør i dag.
Arbejdsløshedsforsikringen er, som navnet
angiver, en forsikring, man frivilligt kan melde
sig til eller holde sig uden for. Den ligger over
det egentlige sociale sikringssystem og er derfor
aldrig det sidste økonomiske sikkerhedsnet.
Ligesom ved andre forsikringer er der til arbejdsløshedsforsikringen knyttet en række forsikringsbetingelser, og manglende opfyldelse
eller overtrædelse af betingelserne kan bevirke,
at forsikringen ikke dækker i et konkret tilfælde, eller at forsikringen falder helt væk, uden at
der derfor er tale om en sanktion. Som eksempel kan nævnes manglende betaling af kontingent. Et medlem, som ikke betaler kontingent,
altså forsikringspræmien, slettes som medlem
af a-kassen: men slettelse af denne årsag er ikke
en sanktion, men en naturlig følge af forsikringsprincippet.
Efter disse indledende bemærkninger skal jeg
nu komme ind på, hvilke forhold der sanktioneres i dagpengesystemet, og hvilke sanktioner
der er tale om.

Jeg vil først præcisere, at sanktioner er noget
andet end straf i straffelovens forstand. Et medlem kan ikke straffes for overtrædelse af arbejdsløshedsforsikringslovenen. Hverken akassen, Direktoratet for Arbejdsløshedsforsikring eller Arbejdsmarkedets Ankenævn kan altså straffe et medlem med bøde, hæfte eller
fængsel. Hvis et medlem har gjort sig skyldig i
et strafbart forhold, f.eks. bedrageri eller dokumentfalsk over for arbejdsløshedskassen, er
spørgsmålet om straf efter straffelovens regler
en sag for politiet og de almindelige domstole.
Sanktioner ikendes først og fremmest i tilfælde, hvor det kan bebrejdes medlemmet, at der
er sket udbetaling af dagpenge eller andre ydelser med urette. Udbetaling af ydelser i dagpengesystemet baseres i vid udstrækning på medlemmernes egne oplysninger. Det er af afgørende betydning, at medlemmerne loyalt giver alle
relevante oplysninger om deres forhold, og at
oplysningerne er korrekte, og der reageres derfor, når der er udbetalt ydelser med urette, fordi
medlemmet har givet urigtige oplysninger eller
har fortiet væsentlige oplysninger.
Med hensyn til uagtsomhed afhænger sanktionen først og fremmest af medlemmets subjektive forhold. Hvis medlemmet ikke forsætligt
har givet urigtige oplysninger, men der alene er
tale om et uagtsomt forhold, er sanktionen altid
en effektiv karantæne på 37 timer. I dette tilfælde er beløbets størrelse uden betydning, så selv
om medlemmet med urette har modtaget et
meget stort beløb, bliver der ikke tale om mere
end 37 timers karantæne.
Hvis medlemmet har handlet forsætligt og
dermed gjort sig skyldig i et svigagtigt forhold
over for kassen, har størrelsen af det fejludbetalte beløb derimod betydning for sanktionen.
Hvis beløbet er mere end 25 gange den maksimale dagpengesats - p.t. 13.450 kr. - er sanktionen slettelse af medlemskab, det, der også kaldes svigsslettelse. Hvis det svigagtige forhold
har bevirket en mindre fejludbetaling, ikendes
en effektiv karantæne. Karantænens varighed
beregnes på baggrund af beløbets størrelse,
men er på mindst 60 timer og højst 530 timer.
Hvis der foreligger gentagne tilfælde af svig
inden for 2 år, eller der er tale om skærpende
omstændigheder, f.eks. at medlemmet har gjort
sig skyldig i dokumentfalsk, sker der også
svigsslettelse ved beløb, der er på mindre end
13.450 kr., og forsøg på svig medfører en karantæne på 60 timer.

Mandag den 4. maj 1998 (F 13)
Jeg skal gøre opmærksom på, at svigsslettelse
ikke er nogen ny opfindelse, men at denne
sanktion blev fastsat allerede i den oprindelige
lov fra 1907. Regler om karantæne som følge af
anden forseelse end svig blev indført i loven
med virkning fra den 1. januar 1920.
Slettelsen medfører, at alle medlemsrettigheder ophører, og der kan derfor ikke udbetales
dagpenge eller andre ydelser. Det slettede medlem kan genoptages, hvis de almindelige betingelser for optagelse er opfyldt, og medlemmet
betaler det skyldige beløb eller indgår et acceptabelt frivilligt forlig om tilbagebetaling.
Hvis medlemmet genoptages, er der tale om
et nyt medlemskab, som først giver ret til dagpenge efter 1 år. Arbejdsperioder under det tidligere medlemskab kan dog medregnes til opfyldelse af arbejdskravet, og den tidligere medlemsperiode kan medregnes til at opfylde
anciennitetskravet til efterløn.
Reglerne om genoptagelse betyder, at slettelsen i sig selv ikke nødvendigvis får økonomiske
konsekvenser for medlemmet. Da der er ret til
dagpenge 1 år efter genoptagelse, vil et medlem, som straks genoptages og har arbejde i
hele det første år efter genoptagelsen, ikke lide
noget tab. Hvis medlemmet ikke er i arbejde,
får slettelsen derimod naturligvis økonomiske
konsekvenser for medlemmet, fordi medlemmet ikke får udbetalt dagpenge eller andre
ydelser fra kassen. En efterlønsmodtager, der
slettes, kan ikke genindtræde i efterlønsordningen, og et medlem på overgangsydelse, der
slettes, vil miste muligheden for at overgå til
efterløn, medmindre medlemmet kan opnå tilstrækkeligt arbejde til at optjene ny dagpengeret.
I tilknytning til gennemgangen af svigsreglerne kan det være på sin plads at nævne
spørgsmålet om politianmeldelse. Det er fastsat
i arbejdsløshedsforsikringsloven, at direktøren
for Arbejdsløshedsforsikringen kan pålægge
arbejdsløshedskassen at indgive politianmeldelse vedrørende et medlem, der har gjort sig
skyldig i svigagtigt forhold over for kassen.
Efter forhandlinger med Rigsadvokaten og
direktøren for Arbejdsløshedsforsikringen er
det dog besluttet, at der kun skal indgives politianmeldelse, hvis medlemmet svigsslettes, det
vil sige, når medlemmet som følge af svig med
urette har fået udbetalt ydelser for mere end
13.500 kr., eller der foreligger gentagelsestilfælde eller skærpende omstændigheder. Der indgives således ikke politianmeldelse i alle de til-

1095

fælde, hvor det må antages, at der foreligger et
strafbart forhold efter straffeloven.
Jeg vil så gå over til konsekvenserne af en
effektiv karantæne. En effektiv karantæne betyder, at retten til ydelser bortfalder for et antal
timer, hvor der ellers ville være ret til ydelser.
Den faste karantæne på 37 timer for uagtsomhed medfører derfor, at et ledigt medlem mister
udbetaling af dagpenge for én uge, dvs. op til
2.690 kr. Minimumskarantænen for svig på 60
timer svarer til et mistet dagpengebeløb på op
til ca. 4.350 kr. Den længste karantæne i svigstilfælde er som nævnt på 530 timer, og det svarer til et mistet dagpengebeløb på op til ca.
38.500 kr.
Ved vurderingen af disse beløb skal man
være opmærksom på, at det, der mistes, er en
skattepligtig ydelse. En karantæne på f.eks. 37
timer har derfor ikke den samme økonomiske
konsekvens som en bøde på 2.690 kr., men svarer vel normalt til ca. halvdelen af dette beløb.
Karantænen bortfalder, hvis den ikke er udstået
inden 2 år, forudsat at et eventuelt tilbagebetalingsbeløb er betalt, eller der er indgået aftale
om tilbagebetaling.
I de tilfælde, hvor et medlem ikendes sanktion i forbindelse med uretmæssig modtagelse
af ydelser, vil medlemmet som hovedregel også
blive pålagt at tilbagebetale det beløb, der er
udbetalt med rette. Reglerne herfor er fastsat i
lovens § 86: Det fejludbetalte beløb skal tilbagebetales, hvis medlemmet svigagtigt eller ved
grovere uagtsomhed har givet a-kassen urigtige
oplysninger eller undladt at give relevante
oplysninger. Hvis medlemmet ikke selv var
skyld i fejludbetalingen, skal der kun ske tilbagebetaling, hvis medlemmet vidste, at beløbet
blev udbetalt med urette. Krav om tilbagebetaling er ikke en sanktion, men et spørgsmål om
at genoprette status quo, når medlemmet uretmæssigt har modtaget en udbetaling fra a-kassen.
Det andet hovedområde, hvor der pålægges
karantæner m.v., er rådighedsreglerne. For at
kunne modtage dagpenge er det et krav, at man
ikke selv er skyld i sin ledighed, f.eks. at man
ikke selv har opsagt sit job, og endvidere er det
en betingelse, at man står til rådighed for arbejdsmarkedet. Det vil sige, at man som udgangspunkt ikke må sige nej til et formidlet job
eller et tilbud om aktivering. Opfylder man ikke
disse betingelser, bliver man som hovedregel
pålagt en karantæne og vil altså ikke kunne
modtage dagpenge i denne periode. Det gælder

1096

Mandag den 4. maj 1998 (F 13)

dog ikke, hvis man har en såkaldt gyldig grund
til at sige op.
Karantæne efter rådighedsreglerne kan
anskues ud fra almindelige forsikringsprincipper. En forsikringstager får normalt ikke dækket en skade, som han forsætligt selv er skyld i,
og en forsikringstager har pligt til at begrænse
skaden mest muligt. Men da karantænerne også
på dette område i almindelighed bliver opfattet
som en sanktion, vil jeg kort gennemgå dem
her.
For det første: Siger man sit job op, eller
ophører man i et jobtilbud, får man 5 ugers
karantæne. Ophør inden for den første uge i et
formidlet arbejde og et tilbud medfører dog kun
én uges karantæne. Afslår man formidlet arbejde, medfører det én uges karantæne, og det
samme gælder ved manglende medvirken til
udarbejdelse af en individuel handlingsplan
samt ved afslag på tilbud i den 2-årige dagpengeperiode. Alle karantæner bortfalder, hvis de
ikke er afviklet inden for 9 måneder.
Endelig skal det nævnes, at medlemmer, som
er i aktivperioden eller er omfattet af ungeindsatsen, mister retten til dagpenge, hvis de ikke
vil medvirke til at udarbejde en handlingsplan
eller en uddannelsesplan, eller hvis de afslår et
tilbud. For igen at få ret til dagpenge skal medlemmet have 52 ugers beskæftigelse inden for 3
år. Dagpengeretten mistes også, hvis et medlem
to gange inden for 12 måneder afslår eller
ophører i et job eller et tilbud, og for igen at
kunne modtage dagpenge skal medlemmet
have mindst 300 timers arbejde inden for 10
uger.
Jeg vil herefter gå over til spørgsmålet om
medlemmernes retssikkerhed i forbindelse med
sanktionerne i dagpengesystemet, og jeg vil her
på ny minde om, at vi ikke taler om straffe efter
straffeloven, men om at udbetalingerne fra forsikringen i visse tilfælde suspenderes, eller at
forsikringen falder væk på grund af medlemmernes forhold.
Afgørelsen om disse konsekvenser træffes i
et administrativt system, hvor medlemmets
arbejdsløshedskasse er første instans. Kassen
kan fastsætte sanktion for uagtsomt forhold,
dvs. 37 timers karantæne, samt ikende karantæner m.v. efter rådighedsreglerne. Arbejdsløshedskassen har imidlertid ikke kompetence til
at fastsætte sanktion for et svigagtigt forhold.
Hvis kassen finder, at medlemmet har begået
svig, skal sagen forelægges for Direktoratet for
Arbejdsløshedsforsikringen med indstilling om,

hvilken afgørelse der skal træffes, og det er
således kun direktoratet, der som første instans
kan træffe afgørelse om, at medlemmet har
begået svig, og fastsætte sanktion som følge
heraf.
Alle afgørelser, der træffes af a-kassen kan
uden formkrav eller omkostninger påklages til
Direktoratet for Arbejdsløshedsforsikringen, og
på samme måde kan alle afgørelser, der træffes
af direktoratet både som ankeinstans og som
første instans, indbringes for Arbejdsmarkedets
Ankenævn som højeste administrative klageinstans. Både direktoratet og ankenævnet er som
offentlige forvaltningsmyndigheder omfattet af
forvaltningslovens regler. Arbejdsløshedskasseme er derimod ikke direkte omfattet af forvaltningsloven, men der er administrativt fastsat regler med tilsvarende krav til kassernes
sagsbehandling og afgørelser. Det betyder, at
spørgsmålet om sanktioner i alle instanser
behandles skriftligt, og at der træffes begrundede afgørelser efter indhentelse af relevante
oplysninger og partshøring.
I øverste instans, altså Arbejdsmarkedets
Ankenævn, træffes afgørelsen af et kollegium
på fem personer. Formanden skal ved udnævnelsen opfylde betingelserne for at være landsdommer eller have mindst 3 års ansættelse i en
tjenestemandsstilling med kongelig udnævnelse, og arbejdsmarkedets parter, DA og LO, har
hver udpeget ét af de øvrige medlemmer.
De sidste to medlemmer er udpeget af
arbejdsministeren efter forhandling med henholdsvis justitsministeren og socialministeren.
Man skal være opmærksom på, at forvaltningsmyndighedernes afgørelse er undergivet
domstolskontrol. Et medlem, der er blevet
ikendt en sanktion i dagpengesystemet, har
derfor altid adgang til at indbringe spørgsmålet
om sanktionens lovlighed og rigtighed for de
almindelige domstole.
Det er sammenfattende min klare opfattelse,
at der ikke er noget grundlag for bekymring for
medlemmernes retssikkerhed. Kassernes og
direktoratets afgørelse kan uden udgift for
medlemmerne hurtigt og ubureakratisk ankes
til Arbejdsmarkedets Ankenævn, som med sin
sammensætning er velegnet til at træffe de juridisk korrekte og rimelige afgørelser på området.
Som jeg antydede allerede i starten af min
redegørelse, har jeg ingen illusion om, at vi har
etableret det bedste system, som altid medfører
juridisk perfekte og millimeterretfærdige afgø-

(138)
Mandag den 4. maj 1998 (F 13)
relser. Dagpengesystemet er som helhed kompliceret, og den samlede virkning af, at nogle
betingelser ikke er opfyldt og nogle regler er
overtrådt, kan fra tid til anden forekomme at
være ret hårde.
Der er da også i den senere tid rejst kritik af
sanktionsreglerne. Kritikken er navnlig rettet
mod anvendelsen af svigsbegrebet og slettelse
på grund af svig som sanktion. Jeg er derfor
også glad for, at min forgænger allerede har
nedsat et udvalg i Landsarbejdsrådets regi.
Udvalget skal bl.a. overveje samspillet mellem
arbejdsløshedsforsikringens sanktionsregler og
de strafferetlige regler samt vurdere, om sanktionerne i forbindelse med svig og uagtsomhed
eventuelt bør differentieres yderligere. Udvalget vil endvidere drøfte, om slettelse på grund
af svig bør bevares som sanktion.
Udvalget skal efter kommissoriet afgive rapport senest den 1. oktober 1998, og når rapporten foreligger, vil regeringen tage stilling til,
hvilke justeringer der bør gennemføres, men jeg
forestiller mig ikke, at der viser sig at være
grundlag for at opgive de grundlæggende principper for det nuværende system.
Forhandling";Jette Gottlieb
18278;title_name;Ordføreren for forslagsstillerne, fru Jette Gottlieb.;Formanden
18351;name_party;":
Jeg vil gerne takke ministeren for den minutiøse
gennemgang af reglerne. Imidlertid synes jeg jo
nok, at der er noget i praksis, som kunne antyde, at det måske ikke er helt så rosenrødt, som
jeg synes det fremgik af ministerens redegørelse.
I mine øjne er det jo sådan, at mange af de
stramninger, som er foregået i løbet af 1990'
erne, ikke engang er vedtaget i Folketinget, men
alene er gennemført ved, at der er blevet produceret cirkulærer og bekendtgørelser, som i
minutiøse detaljer afgør, hvordan man skal
optræde, når man er en del af det her system.
Jeg vil derfor være meget jordnær i min
fremlæggelse og komme med et konkret eksempel. A-kassen i en byggefagsfagforening får
en indberetning fra arbejdsformidlingen,. fordi
et medlem ikke er mødt til en jobtræningssamtale. Årsagen til udeblivelsen var, at det pågældende medlem var ude at søge et ordinært

1097

arbejde. I den pågældende sag kunne arbejdsgiveren desværre ikke huske, at han havde søgt
folk på det pågældende tidspunkt, og slet ikke,
hvem han havde talt med hvornår. Men det
lykkedes faktisk at finde annoncen i søndagsavisen og få udskrifter fra telefonlister fra Tele
Danmark, som kunne bekræfte, at medlemmet
rent faktisk telefonisk havde truffet aftale om en
samtale. Men a-kassen skal stoppe dagpengene
øjeblikkelig og under hele sagsforløbet med alle
de konsekvenser, det får for familiens økonomi.
Sagsbehandlingen i Direktoratet for Arbejdsløshedsforsikringen kan tage mellem 6 og 12
måneder, hvor den pågældende så står uden
indtægt.
I modsætning til det almindelige straffesystem er den arbejdsløse objektivt skyldig, indtil
det modsatte er bevist. Direktoratet spørger
aldrig om medlemmets eller a-kassens version
af sagen. Den pågældende a-kasse har 1.600
medlemmer. Sidste år havde den 378 rådighedssager, men kun i de 19 sager var der noget
at komme efter.
Langt de fleste indberetninger er ubegrundede, men desværre er det også sådan, at der
selvfølgelig eksisterer mennesker, som misbruger systemet, og det forekommer mig, at det var
hele den side af sagen, som ministeren alene
koncentrerede sin besvarelse om.
En person, som svindler med bistandshjælp
eller snyder i skat, bliver straffet efter almindelig straffelov. Her fører man som hovedregel
kun straffesager, hvis folk har bedraget for
15.000-20.000 kr. eller derover. Straffen er tilbagebetaling samt eventuelt op til 3 måneders
betinget fængsel i grove tilfælde.
Svindler man i dagpengesystemet, bliver
man også dømt efter straffeloven, men oven i
tilbagebetalingen bliver man idømt karantæne,
og i værste fald bortfalder alle rettigheder, og
det vil sige nyt krav om at præstere 52 ugers
ustøttet arbejde for at genvinde sin dagpengeret. Det kan jo f.eks. betyde, at man oven i efterbetalingen af de 15.000-20.000 kr. mister omkring 140.000 kr. i tabte dagpenge.
Nu er det jo ikke, fordi vi på nogen som helst
måde vil holde hånden over svindlere og plattenslagere eller folk, der arbejder sort, samtidig
med at de modtager dagpenge. Det er alt sammen noget, der er med til at undergrave vores
dagpengesystem, og det er vi slet ikke ude på at
beskytte eller holde hånden over.
Men hvor er retsbeskyttelsen i de her måder
at behandle sagerne på? I realiteten har a-kas-

1098

Mandag den 4. maj 1998 (F 13)

sen jo både rollen som dømmende og udøvende
magt, samtidig med at den også skal forsvare
medlemmernes rettigheder. Hvis man bliver
anklaget for noget, har man normalt krav på en
forsvarer. Sagen f.eks. om Fisker-Kaj, der blev
rejst af fru Kirsten Jacobsen fra Fremskridtspartiet, fokuserede på en urimelig lovgivning, i
dette tilfælde de selvstændiges vilkår på efterløn og overgangsydelse. Men hvad med alle de
almindelige arbejdsløse, der ofte bliver udsat
for langt alvorligere sanktioner?
Problemet med den måde at behandle sagerne på er jo, at når der bliver rejst en sådan sag,
ja, så tager man fat på et lille bitte hjørne af akasselovgivningen, laver måske en lille reparation, en kommaændring, og pludselig står man
med et endnu mere uoverskueligt system, og
det er altså konsekvensen af de meget hårde
sanktioner, som man møder de fleste steder i
systemet.
Afslår et medlem i aktivperioden et tilbud,
fordi det er for ringe, eller udebliver man fra et
tilbud, f.eks. fordi man har glemt det eller er
kommet for sent eller har glemt at melde afbud
til arbejdsformidlingen, når man starter et nyt
job, ja, så kan det alt sammen give sanktion på
op til 52 ugers arbejdskrav, det vil sige tab af
140.000 kr. i dagpenge og måske endda tab af
muligheden for at vende tilbage til det ordinære
arbejdsmarked.
Straffen for at glemme at melde afbud til
arbejdsformidlingen er altså langt mere drastisk
og hård, end hvis den pågældende bevidst havde snydt skattevæsenet for 20.000-30.000 kr.,
arbejdet sort ved siden af bistandshjælpen eller
på anden måde lavet socialt bedrageri.
Et andet eksempel er, at hvis man har overskredet betalingsfristen med hensyn til kontingent til a-kassen bare to dage, ja, så får man 20
timers karantæne. Tænk, hvis folk, der glemte
at betale vægtafgift, blev frataget kørekortet i to
dage. Kunne man forestille sig det? Eller at de,
der glemte licensen i to dage, øjeblikkelig fik
sort skærm. Forbrugerstyrelsen ville ikke være
bange for at tabe den sag. Men er man arbejdsløs, så ser verden åbenbart fuldstændig anderledes ud.
Så er der spørgsmålet om de gyldige grunde
til at sige sit arbejde op, som er blevet strammet
op hinsides det menneskelige. En gravid kvinde
fra Fyn, der flytter sammen med barnets far i
Nordjylland - den landsdel, hvor faderen har
godt, fast arbejde - kan ikke sige sit job op uden
at få fem ugers karantæne. Arbejdsløshedslov-

givningen mener altså ikke, at nybagte forældre
har retskrav på at kunne flytte sammen, hvis de
ønsker det af den årsag, at de vil stifte familie.
Enhedslisten mener derfor, at der i praksis er
et alvorligt og akut behov for at gennemføre en
evaluering af sanktionerne i dagpengesystemet,
og på den baggrund vil vi gerne fremsætte et
forslag til vedtagelse. Jeg vil understrege, at
hensigten med forslaget er dels, at der bliver
foretaget en evaluering af systemet med henblik
på alle de eksempler, jeg har givet på, hvordan
systemet i praksis strammer, dels ligger der
også en nyskabelse i måden at gøre det på,
nemlig den nyskabelse at inddrage Folketingets
partier i det arbejde, som ellers i øvrigt normalt
vil være embedsmandsarbejde eller arbejde,
som ligger uden for Folketingets rammer.
Forslag til vedtagelse
»Idet Folketinget konstaterer, at sanktionerne i
dagpengesystemet har udviklet sig til et parallelt straffesystem, som ikke er i overensstemmelse med gængse retsprincipper i den øvrige
lovgivning, opfordres regeringen til senest den
1. november 1998 at fremlægge en evaluering af
sanktionssystemet i a-kasse-lovgivningen.
Evalueringen skal bl.a. se på følgende aspekter
- den samlede økonomiske straf eller bøde for
at modtage dagpenge uagtsomt, sammenlignet med straffen for tilsvarende forseelse ved
f.eks. skattesnyd, socialbedrageri etc.,
- den omvendte bevisbyrde, der består i, at det
er den indberettede, der skal bevise, at han
ikke har overtrådt reglerne,
- spørgsmålet om, at medlemmer som uforskyldt er blevet indberettet til direktoratet,
mister forsørgelsesindtægt under sagsbehandlingstiden, som ofte er mellem 6 og 12
måneder,
- spørgsmålet om direktoratets arbejdsgange
og procedurer i forbindelse med sagsbehandlinger, herunder det forhold, at uberettiget
sagsrejsning ikke påtales,
- spørgsmålet om arbejdsgivernes tilbagemeldingspligt til AF i de tilfælde, hvor de får
anvist 5-10 personer til et enkelt job.
I tilknytning til evalueringen nedsættes en
politisk følgegruppe bestående af en repræsentant fra hvert parti, der indkaldes to gange i
forløbet.«
(Forslag til vedtagelse nr. V 15).

Mandag den 4. maj 1998 (F 13) ,";Jette Gottlieb
26178;title_name;"Der er nu fremsat følgende forslag til vedtagelse: (Se ovenfor). Dette forslag indgår herefter i
forhandlingen.";Formanden
26314;name_party;":
Indledningsvis vil jeg gerne takke ministeren
for en god og fyldestgørende beskrivelse af de
forskellige sanktionsbestemmelser og retssikkerhedsspørgsmålet. Der skal ikke herske tvivl
om, at Socialdemokratiet finder det afgørende
for opbakningen til a-kasse-systemet, at det
skal have konsekvenser, hvis der er begået svig
eller sket anden omgåelse af systemet. Vi kommer ikke uden om, at sanktionerne er en afgørende forudsætning for at undgå omgåelser og
svig, ligesom rådighedsbestemmelsernes effektivitet har betydning for vores succesfulde
beskæftigelsespolitik.
Når det er fastslået, vil jeg dog nævne nogle
eksempler i dagpengesystemet, som i det daglige ser ud til at give problemer. Jeg håber, at
disse eksempler kommer til at indgå i det
udvalg, som skal evaluere arbejdsmarkedsreformen.
Socialdemokratiet har noteret sig, at nogle af
de sanktioner, som gives i henhold til rådighedsbestemmelserne i a-kasse-lovens §§ 63 og
52 B, i nogle tilfælde kan virke barske, fordi der
eksempelvis sanktioneres over for arbejdsvillige
medlemmer. Der findes således tilfælde, hvor et
medlem har mistet retten til dagpenge, fordi
medlemmet ikke har overholdt en aftalt uddannelsesplan, vel at mærke fordi man har påbegyndt et varigt, ustøttet arbejde.
Logikken og rimeligheden i sanktionen synes
svært forståelig, og som lovgiver må man vel
sige, at det er et af eksemplerne på, at konsekvenserne af de gode intentioner, som ligger i
vores aktive arbejdsmarkedspolitik, i nogle tilfælde har en rækkevidde ud over det forståelige.
Et eksempel: En fastansat funktionær, der
skifter erhverv, fordi han gerne vil være fisker,
oplever følgende:
Han starter med at tage et 3-ugers-kursus i
søsikkerhed. Han tager med ud at fiske. Kutteren havarerer, og den kommer på bedding.
Vedkommende melder sig arbejdsløs: han får 5
ugers karantæne. Han har ingen chance haft for
at kunne gardere sig, da overenskomsten ikke
hjemler mulighed for at garantere 5 ugers arbejde. Man kan i dette tilfælde spørge, om loven
øger den faglige mobilitet.

1099

Et andet eksempel er, at en person, der
ønsker at overtage et deltidsjob og derfor opsiger et fuldtidsjob, vil skulle idømmes en karantæne på 5 uger, og det til trods for at vedkommende ikke anmoder om dagpenge. Fordi medlemmet ikke anmoder om dagpenge, vil karantænen dog først få økonomiske konsekvenser i
forbindelse med en eventuel senere ledighed,
men det ændrer ikke ved det urimelige i sanktionen. Det synes helt urimeligt, at et medlem,
der blot ønsker lidt nedtrapning i form af et
deltidsjob, skal have en afgørelse, hvor a-kassen sanktionerer en straf.
Så vil vi gerne have kortlagt den retstilstand,
som et medlem står i f.eks. i forhold til arbejdsgiverens tilbagemeldelsespligt til arbejdsformidlingen i det tilfælde, hvor en ledig anvises
til flere forskellige job.
Socialdemokratiet mener også, at det er en
diskussion værd, om arbejdsgiverens tilbagemelding kan stå alene i det tilfælde, hvor ledige
anvises til det samme job, fordi denne tilbagemelding får konsekvenser for dem, der ikke får
arbejdet.
I forbindelse med sanktioner over for a-kassen virker det også urimeligt, at en a-kasse kan
dømmes til at betale, når der ikke foreligger
viden om eller kendskab til svig, herunder fejl
ved udfyldelsen af dagpengekortet, som der af
medlemmet selv gøres opmærksom på. Det
synes uforståeligt, at a-kassens organisationsansvar også omfatter forpligtelsen ved uagtsomhed.
Til diskussionen om sanktionerne i forhold til
svig er det jo en kendt sag, at sletning af a-kassen har vidtrækkende konsekvenser.
Man kan diskutere disse ting, og det håber vi
man gør i det udvalg, der er nedsat.
Med hensyn til retssikkerheden i forhold til
svig vil Socialdemokratiet også gerne have
afklaret retsstillingen, om en frifindelse for svig
ved domstolene også medfører en ophævelse af
svigbehæftelsen i forhold til det administrative
systems afgørelse.
Videre vil vi gerne have en vurdering af, om
direktoratet bør genoptage sager eller træffe
nye afgørelser i sager, hvor anklagemyndigheden opgiver at rejse påtale eller meddeler tiltalefrafald, altså hvorledes direktoratet skal agere
i forhold til påtaleopgivelsen.
Afsluttende ser vi frem til dels gennem det
arbejde, som ministerens forgænger har startet,
og dels gennem evalueringen af arbejdsmarkedsreformen at komme disse ting til livs, såle-

1100

Mandag den 4. maj 1998 (F 13)

des at der vil være en bedre forståelse for vores
samlede arbejdsmarkedspolitik. Og jeg er ikke
spor i tvivl om, at det også er det, vi vil nå frem
til, når vi kigger på evalueringen af arbejdsmarkedsreformen.
Men jeg vil godt understrege, at Sòcialdemokratiet ingen ønsker har om, at der ikke skal
være et sanktionssystem, og at vi heller ingen
ønsker har om, at der ikke skal være rådighedsregler, der forklarer, hvilket ansvar og hvilke
pligter man skal have over for systemet.
(Kort bemærkning).";Ole Vagn Christensen
31209;name_party;":
Jeg vil godt spørge den socialdemokratiske ordfører, om det ikke ville være en god idé, hvis de
politiske partier i Folketinget var inddraget i
den proces. For er det ikke et problem, at netop
disse regler mange gange rammer skævt i forhold til de egentlige intentioner, sådan som hr.
Ole Vagn Christensen også selv har gjort opmærksom på, og er det ikke et problem, hvis de
måder, man forholder sig til alle disse ting på,
er rent embedsværksmæssige? Så ville det ikke
være en meget god idé, hvis de politiske partier
fik lov at give et input til det udvalgsarbejde,
der nu åbenbart kommer til at foregå?
(Kort bemærkning).";Jette Gottlieb
31860;name_party;":
Jo, det ville være en god idé, og det vil selvfølgelig også ske, for der kan jo ikke vedtages
noget, uden at det kommer igennem Folketinget. Men jeg mener, at det vil være fornuftigt som det også er sket under arbejdsministerens
forgænger, og som den nuværende arbejdsminister har bakket op - at arbejdsmarkedets parter går i gang med at kigge på disse bestemmelser, og derfor er udvalget også nedsat gennem
Landsarbejdsrådet.
Og med hensyn til den store evaluering af
hele arbejdsmarkedsreformen er jeg også helt
sikker på, at når det grundlæggende arbejde er
sket, bliver der rig mulighed for, at Folketingets
partier kan få indflydelse på, hvordan fremtidens arbejdsmarkedspolitik skal se ud.
(Kort bemærkning).";Ole Vagn Christensen
32596;name_party;":
Nu er det jo sådan, at det ikke alene er arbejdsmarkedspolitikken, vi drøfter, men også den
administrative praksis, der er forbundet med
den. Og lige præcis i den sammenhæng er der
jo et mægtigt gab mellem de regler, som mini-

steren så grundigt fremlagde for os, og den
praksis, som de fører til ude i terrænet, og det
er netop det gab, der gør, at jeg mener, det er
meget vigtigt, at Folketinget bidrager til en
afklaring af, hvor problememe helt konkret ligger, og hvad det er for nogle administrative
regler, man er nødt til at ændre for at undgå, at
de virker på en måde, som jeg mener fører til en
svækkelse af retssikkerheden.
(Kort bemærkning).";Jette Gottlieb
33276;name_party;":
Ja, vi kan heller ikke være uenige om, at det
drejer sig om at få styrket retssikkerheden. Og
jeg mener også, at vi gennem Folketingets
arbejde både med den overordnede lovgivning
og med de enkelte bestemmelser får rig mulighed for at være med til at skabe en ny og
anderledes situation. Jeg mener ikke, at den
mulighed er frataget Folketinget med det, der
foreligger, og jeg mener, at Folketinget hele
tiden har den mulighed. Bare den dialog, vi har
her, er jo sådan set med til at åbne for, at nogle
af de ting bliver påtalt, som man i det åbne land
godt ved virker på den måde, som fru Jette
Gottlieb har sagt, og som jeg også har sagt i min
ordførertale.
(Kort bemærkning).";Ole Vagn Christensen
33969;name_party;":
Jeg vil godt spørge hr. Ole Vagn Christensen,
om han ikke er enig i, at a-kasse-systemet nok
er noget af det mest indviklede, der eksisterer,
idet det antal blanketter, der findes, og som
a-kasse-medarbejderne skal forholde sig til,
nærmer sig de hundrede - jeg husker ikke det
aktuelle tal - og der løbende kommer cirkulærer og bekendtgørelser fra ministeriet, som bliver oversat til almindeligt menneskesprog i
a-kasserne, og som de også skal forholde sig til.
Og det er alt sammen noget, der bliver lavet i
embedsmandssystemet, og derfor tror jeg faktisk, det ville være et utrolig flot og godt input,
hvis folk udefra, som ser på det med brugerøjne
eller i hvett fald har kontakt med brugerne i
dagligdagen, bl.a. fra Folketingets partier, kom
med i det politiske følgearbejde. Det tror jeg
ville være gavnligt for systemet.
(Kort bemærkning).";Ole Sohn
34838;name_party;":
Jeg vil gerne følge spørgsmålet op i samme retning, for nu forstår jeg på hr. Ole Vagn Christensen, at Socialdemokratiet faktisk er fuld-

Mandag den 4. maj 1998 (F 13) ,
stændig enigt med Enhedslisten i den udlægning, vi har givet af, hvad det er for nogle problemer, der er i foretagendet, altså hvad det er
for nogle problemer, der ligger både i den
administrative praksis, der har udviklet sig, og
selve i den måde, cirkulærer og lignende er
udformet på.
Derfor vil jeg gerne følge det op ved at spørge hr. Ole Vagn Christensen, om det ikke netop
ville berettige, at der kom sådan en dialog i
gang.
(Kort bemærkning).";Jette Gottlieb
35484;name_party;":
Jeg vil godt spørge hr. Ole Vagn Christensen og
for den sags skyld også hr. Ole Sohn, om de
ikke er bekendt med, at når de stakke af blanketter, som hr. Ole Sohn nævnte, udarbejdes, ,er
det som oftest sådan, at a-kasserne dels via
Landsarbejdsrådet, men også i andre sammenhænge, altså gennem medarbejderne ved a-kasserne, som jo sidder tæt på medlemmerne, og
som derfor skulle kende problemerne, er med
til at udarbejde og formulere disse blanketter.
(Kort bemærkning).";Poul Erik Dyrlund
35981;name_party;":
Til fru Jette Gottlieb vil jeg sige, at det er meget
nemt for os at være enige, når vi henter vore
oplevelser ude blandt det levende folk. For dér
kommer vi jo begge to, og derfor er vi selvfølgelig i den situation, at de ting, der bliver påpeget med hensyn til de oplevelser, folk har, selvfølgelig ikke kan være forskellige.
Og så må jeg sige til hr. Ole Sohn, at det kan
jeg ikke garantere, for det har jeg hørt herinde
så mange gange, når der har været talt om forenklinger, og hver eneste gang har jeg oplevet,
at når en lov bliver forenklet, kan den faktisk
ikke løse den opgave, som den skal håndtere.
I den forbindelse kan jeg nævne det, som jeg
før sagde om funktionæren kontra fiskeren. Her
mener jeg at der er tale om, at man har foretaget
en så kraftig forenkling, at man ikke har kunnet
tage hensyn til, at der også eksisterer andre former for ansættelse og andre former for sikkerhed. For én ting er altså, hvad der står i funktionærloven, og noget andet er det, der opstår
som følgevirkninger i en a-kasse-situation.
Derfor synes jeg, vi skal lade være med at
tale om forenklinger, i hvert fald hvis det er forenklinger, der kan være ødelæggende for systemet i stedet for at være opbyggende for systemet.

1101";Ole Vagn Christensen
37221;title_name;"Hr. Ole Sohn for en kort bemærkning, og så tror
jeg vi skal gå videre i ordførerrækken.
(Kort bemærkning).";Formanden
37341;name_party;":
Jeg er enig med hr. Ole Vagn Christensen i, at
det er et kompliceret regelsæt, og at hver gang
man igennem de seneste 10-20 år har forsøgt at
forenkle reglerne, har der bare tidviklet sig nye
og mere komplicerede regler. Men jeg tror faktisk, at et af de grundlæggende problemer ved
systemet er, at der er omvendt bevisbyrde. For
når et medlem bliver mistænkt for enten uagtsomt eller svigagtigt at misbruge-et system,
hvor der er omvendt bevisbyrde, vil man automatisk hele tiden skulle udvikle et omfattende
og minutiøst kontrolsystem, og derfor tror jeg
simpelt hen, der skal laves grundlæggende om
på sanktionsystemet.
For jeg er fuldstændig enig i, at der selvfølgelig skal være et tilsyns- og sanktionssystem,
men det skal bare ikke være så indviklet. Og
som udgangspunkt skal det ikke være sådan, at
det er dagpengemodtageren, der skal bevise sin
uskyld, men sådan, at man er uskyldig, indtil
det modsatte er bevist. Deri tror jeg det centrale
problem ligger.";Ole Sohn
38321;title_name;Fru Rikke Hvilshøj som ordfører.;Formanden
38372;name_party;":
Da jeg så forespørgslen på tryk, fornemmede
jeg lidt, at Venstre og Enhedslisten har et meget
forskelligt syn på arbejdsløshedsforsikringssystemet og de rettigheder og pligter, der følger af
det.
Det er vigtigt at understrege, at arbejdsløshedsforsikringssystemet er et frivilligt forsikringssystem, hvor man kan tegne sig som forsikringstager, og at ideen med forsikringssystemet er, at man er sikret en indtægt i den midlertidige periode, hvor man er blevet arbejdsløs.
Og med et forsikringssystem følger der altid
visse krav, man skal opfylde for at kunne få
udbetalt forsikringssummen, som jo i denne
sammenhæng er dagpengene i tilfælde af
arbejdsløshed. Det er ikke anderledes her end, i
andre forsikringer.
Et princip i Venstres arbejdsmarkedspolitik
og dermed også for vores politik med hensyn til
arbejdsløshedsforsikring er, at det altid skal
kunne betale sig at arbejde. Derfor skal der også

1102

Mandag den 4. maj 1998 (F 13)

være tilstrækkeligt med incitamenter til, at man
selv gør en indsats for igen at få et arbejde,
samtidig med at man selvfølgelig reelt skal stå
til rådighed for arbejdsmarkedet, hvis man vil
modtage dagpengene.
Omvendt kan man sige, at det ikke må være
for attraktivt at lade sig fastholde i arbejdsløshedsforsikringssystemet. Derfor skal der være
sanktioner, når man ikke reelt står til rådighed
for arbejdsmarkedet, og derfor skal der stilles
krav til dem, der ønsker at være forsikringstagere i en a-kasse, og et helt naturligt krav er,
at man siger ja til et anvist arbejde.
I den forbindelse er det Venstres ønske at få
den opstramning af rådighedsreglerne, som vi
sammen med De Konservative også lagde op til
sidste efterår, at hvis man som ledig siger nej til
anvist arbejde eller uddannelse, mister man
dagpengeretten, således at der reelt bliver pligt
til at tage et anvist arbejde. Og det er det, fordi
vi mener, at man er forpligtet til at forsørge sig
selv, og at man ikke bør belaste de offentlige
kasser mere end højst nødvendigt, idet vores
arbejdsløshedsforsikringssystem er til for at
hjælpe folk, der i en midlertidig periode er
arbejdsløse, og ikke for at forsørge folk, der
sagtens kan klare sig selv. Derfor er det helt
rimeligt at have sanktioner og stille krav til folk,
der modtager dagpenge.
Venstre er helt enigt med arbejdsministeren i,
at man ikke skal forveksle sanktioner i dagpengesystemet med straf i strafferetlig forstand.
Sanktioner indtræder, når man som dagpengemodtager ikke følger betingelserne for at kunne
modtage dagpenge.
Jeg vil dog gerne her til sidst understrege, at
borgernes retssikkerhed selvfølgelig skal sikres,
så situationer, hvor folk helt uforskyldt bliver
klemt, bliver undgået, og at rimelige sagsbehandlingstider må være en selvfølge. Og Venstre vil selvfølgelig altid være med til at se på
oplagte urimeligheder, og jeg kan forstå på
ministeren, at vi får en opfølgning her til efteråret. Også med den baggrund vil Venstre ikke
kunne støtte det forslag til vedtagelse, der er
fremsat af Enhedslisten.
(Kort bemærkning).";Rikke Hvilshøj
41413;name_party;":
Jamen har fru Rikke Hvilshøj tænkt over, at da
dagpengereglerne blev ændret ved, at det
arbejdskrav, der skulle til, for at man kunne blive medlem af en a-kasse, blev udvidet fra 26
uger til 52 uger, skete der samtidig det, at sank-

tionen dermed blev fordoblet, om jeg så må
sige, i de tilfælde, hvor man var blevet sendt ud
af systemet på grund af en eller anden forkert
handling, som man havde foretaget uagtsomt
eller muligvis med vilje?
Jeg vil gentage, at jeg ikke holder hånden
over folk, der ønsker at svindle med systemet,
men hvis man altså er kommet i den situation,
at man er røget ud af a-kasse-systemet som følge deraf - og det opfatter jeg som en sanktion så er den straf altså med ét slag blevet fordoblet, idet arbejdskravet er blevet udvidet fra 26
uger til 52 uger. Og dér vil jeg altså spørge, om
fru Rikke Hvilshøj har tænkt over, at det også
er en konsekvens.
(Kort bemærkning).";Jette Gottlieb
42338;name_party;":
Jeg mærkede mig 2 ting ved fru Rikke Hvilshøjs
ordførertale:
For det første handlede den om, at rådighedsreglerne skulle strammes over for de ledige. Men jeg hørte ikke noget om sanktionerne
over for en sådan uagtsom omgåelse af a-kasse-reglerne, som vi jo har set eksempler på
både i Fisker-Kaj-sagen og i andre, lignende
sager, og det får mig til at spørge: Er det sådan,
at man fra Venstres side har den opfattelse, at
på det område er sanktionerne altså gode nok?
En anden ting var borgernes retssikkerhed,
og her mærkede jeg mig, at fru Rikke Hvilshøj
sagde, at selvfølgelig skal borgernes retssikkerhed sikres, og det synes jeg er et positivt signal,
men betyder det så også, at Venstre vil være
indstillet på, at der indføres en anden form for
bevisbyrde, således at vi undgår - hvad vi i
øvrigt ser i masser af sager - at det alene er
arbejdsgiverens udsagn, den ledige bliver dømt
på grundlag af?
Vil Venstre være med til at kigge på det forhold, for efter Socialdemokratiets opfattelse er
der ikke tale om retssikkerhed her, så længe der
ikke er tale om, at ligeværdige parter kan få lov
at spille ind?
(Kort bemærkning).";Poul Erik Dyrlund
43490;name_party;":
Vi er i gang med at se på Fisker-Kaj-sagen, som
hr. Dyrlund også var inde på, og dér har Venstre meddelt, at vi ønsker at vente med at tage
stilling, for der er - og det er jo allerede blevet
nævnt her fra talerstolen - mange komplicerede
sager og hensyn, der skal tages, og jeg må på
det her tidspunkt sige her fra talerstolen, at det

Mandag den 4. maj 1998 (F 13)
vil vi i Venstre have lov til at vende nærmere,
og at den stadig væk ligger til udvalgets
behandling.";Rikke Hvilshøj
43987;name_party;":
Som arbejdsministeren på udmærket vis har
gjort rede for, så er der en række alvorlige
sanktioner i dagpengesystemet, som bliver taget
i brug, når medlemmerne med åbne øjne overtræder indlysende, klare regler.
Det kan f.eks. være, hvis medlemmerne undviger rådighedsbestemmelserne. Det kan være i
tilfælde, hvor man har arbejde ved siden af at
modtage dagpenge, uden at man oplyser det,
og en række andre tilsvarende situationer. Her
har vi i Det Konservative Folkeparti ingen problemer med den retssikkerhed, som naturligvis
skal være til stede i ethvert ordentligt offentligt
system, hvor der er sanktioner til stede, heller
ikke, selv om sanktionerne er kraftige.
Så vil jeg i øvrigt også gøre opmærksom på,
at hele projektet med dagpengesystemet jo i høj
grad er fælles gods mellem de nuværende regeringspartier, Venstre og De Konservative, CD
og Kristeligt Folkeparti, så her er der altså
ingen, der kan smyge sig uden om ansvaret.
Heller ikke jeg. Det er jo næsten sådan, at mit
synderegister i det her tilfælde af gode grunde
er betydeligt længere end den nuværende
arbejdsministers.
Når der alligevel undertiden kan forekomme
problemer med retssikkerheden, så skyldes det
efter vores helt bestemte opfattelse, at reglerne
er for komplicerede og for uigennemsigtige.
Ja, så uigennemsigtige, at de undertiden for
menigmand er næsten helt uforståelige. De kan
være så uforståelige, at der ofte kan konstateres
en eller anden form for vejledningssvigt fra
a-kasserne og AF. Naturligvis ikke bevidst,
men fordi en medarbejder kan komme til at
tage fejl af nogle af disse komplicerede regler.
Der er talrige eksempler på mennesker, som
er kommet ud i en alvorlig situation, hvor det,
der er foregået, har fået dybt alvorlige konsekvenser, og hvor man ikke altid kan synes, at
der er en fornuftig, logisk sammenhæng mellem
den måske ubevidste forseelse og så den sanktion, der bliver taget i anvendelse.
Der er enkelte sager, som jeg har kendskab
til, der næsten er så diabolske i deres karakter,
at det kunne have dannet model for en roman
af Kafka.
Noget af det, der ofte er problemer med, er
tolkningstvivl vedrørende, hvad man med eller

1103

uden økonomisk gevinst må udføre af arbejde,
samtidig med at man er på dagpenge, får efterløn eller er på overgangsydelse. Her har der i
årenes løb været ført et hav af diskussioner om,
hvad man må, og hvad man ikke må, og reglerne er fortsat uklare. Her synes jeg, at den
ulykkelige sag om Fisker-Kaj er et indlysende
eksempel.
Så det, jeg vil opfordre til, er ikke at stemme
for det vedtagelsesforslag, der ligger, men jeg
vil opfordre til en fortsat indsats for at gøre reglerne mere enkle, mindre komplicerede og mere
gennemskuelige, så de er logiske, og så de er til
at forstå. Ikke kun for medarbejdere i AF og i
a-kasserne, men i allerhøjeste grad også for de
medlemmer, der skal være underordnet disse
regler.
Som jeg sagde før, er projektet fælles gods, så
det jeg har sagt her, skal ikke forstås som en
anklage mod den nuværende regering eller den
nuværende arbejdsminister. Jeg kunne næsten:
føle trang til at citere en tidligere konservativ
politiker, der i relation til retsopgøret efter
besættelsen brugte formuleringen »vi er alle
under anklage«.
Det er jeg også, men det formindsker jo ikke
forpligtelsen til at medvirke til at gøre opmærksom på ting, der er gået skævt, og også være,
forpligtet til at gå ind i en kraftig indsats for at
rette tingene op. En sådan indsats vil vi fra Det
Konservative Folkeparti meget gerne medvirke
til.
(Kort bemærkning).";Knud Erik Kirkegaard
47530;name_party;":
Jeg vil gerne spørge hr. Knud Erik Kirkegaard,
hvordan Det Konservative Folkeparti forholder
sig til det. man kunne kalde genindførelse af
skønspritpet.
Når jeg spørger, er det jo, fordi hr. Knud Erik
Kirkegaard henviser til folk, der med åbne øjne
overtræder reglerne, men det er slet ikke dem:
vi snakker om. Det har jeg i øvrigt sagt flere
gange. Jeg taler også om, hvad det er, man må
og ikke må, samtidig med at man modtager
dagpenge, men det, jeg også taler om, er den
gråzone, der er imellem den ubevidste forseelse
og så det, der bliver karakteriseret som forkerte
oplysninger.
Hvis jeg direkte spørger hr. Knud Erik Kirkegaard om, hvor han var den 17. april, var det
så den dag, han havde arbejde i en eller anden
kommission, var det den dag, der var et eller
andet møde? Har man mistet sin lommebog og

1104

Mandag den 4. maj 1998 (F 13)

skriver forkert på dagpengekortet, er det så en
forseelse, der kan karakteriseres som uforsætlig,
eller er det i virkeligheden bevidst svindel i forbindelse med dagpengesystemet?
Her spørger jeg om De Konservatives holdning til en udvidelse eller en genindførelse af
skønsprincippet, altså en vurdering af, om det
her nu er forsætligt eller det er ikke forsætligt.
(Kort bemærkning).";Jette Gottlieb
48780;name_party;":
Man kan selvfølgelig godt sige, at der sådan ud
fra den almindelige højre-venstre filosofi er en
vis logik i det, når hr. Knud Erik Kirkegaard
siger, at han ikke kan stemme for forslaget til
vedtagelse.
Men jeg blev faktisk meget opstemt, da jeg
hørte indlægget, fot den kritik, der lå i hr. Knud
Erik Kirkegaards indlæg, viser jo, at der er
behov for at få set systemet efter i sømmene,
altså nøjagtig sådan, som forslaget lægger op til.
Derfor undrer det mig, at konklusionen så er, at
Det Konservative Folkeparti blot ønsker at føre
det forenklingsarbejde videre, som har været i
gang i de sidste 10-15 år, og som blot har ført til
flere og mere komplicerede regler.
Jeg forstår ikke helt logikken i, at man gerne
vil være med til at se på de urimeligheder, der
er i systemet: men at man har tillid til, at det
system, som udvikler flere og flere regler, kan
løse det.
(Kort bemærkning).";Ole Sohn
49697;name_party;":
Jeg vil gerne kunne forstå hr. Knud Erik Kirkegaards indlæg, og derfor vil jeg godt stille et
spørgsmål til hr. Knud Erik Kirkegaard.
Den tale, som hr. Knud Erik Kirkegaard
holdt, gik jo på, at systemet skulle, være meget
stramt, men samtidig gik den på, at der også er
nogle urimeligheder, og vi var alle under anklage, forstod jeg også på hr. Knud Erik Kirkegaard. Skal det forstås sådan - nu har jeg jo
hørt hr. Knud Erik Kirkegaards tale, og hr.
Knud Erik Kirkegaard har hørt min tale - at det
er de ting, vi tænker på, og det er de ting, som
vi har fælles i de oplevelser, idet det er sådan,
at verden også opleves sådan her uden for? Det
kunne jeg godt tænke mig at få en vurdering af.
(Kort bemærkning).";Ole Vagn Christensen
50435;name_party;":
Til hr. Ole Vagn Christensen, hvis jeg må tage
det først: Jeg har det altså sådan, at jeg bliver

skidt tilpas, når ganske almindelige mennesker
kommer i klemme i systemet af én ganske
bestemt grund, nemlig fordi reglerne er så
komplicerede, at de ikke kan finde ud af dem.
Det har jeg det virkelig skidt med.
Og jeg kan give tilsagn til hr. Ole Vagn Christensen om, at jeg vil være med til at arbejde
for, at sådanne regler bliver gjort mere gennemskuelige, så vi undgår disse ulykkelige situationer, hvor folk helt forståeligt, fordi reglerne er
komplicerede, kommer galt af sted. Det vil jeg
gerne medvirke til uden i øvrigt at tage konkret
stilling til de ting, som hr. Ole Vagn Christensen
nævnte i sit indlæg.
Til hr. Ole Sohn kan jeg sige, at der ikke er
noget misforhold imellem det indlæg, som jeg
holdt: og så det, at jeg ikke vil stemme for hr.
Ole Sohns og fru Jette Gottliebs forslag til vedtagelse. Det er der en logisk forklaring på, som
jeg ikke kan nå at svare på nu, da vi skal overholde taletiden, og i øvrigt har jeg også kun set
forslaget i ganske kort tid, kan jeg sige.
Til fru Jette Gottlieb vil jeg sige, at jeg ikke vil
tage stilling til det konkrete problem, som her
blev rejst, men jeg er enig med fru Jette Gottlieb
i, at det, der er problemet, er gråzonen. Det er
ikke de let gennemskuelige regler, der giver
problemer. Det er ikke, når der er tale om
bevidst svindel, at der er problemer, men det er,
når reglerne er grå, uigennemsigtige, at man
har svært ved at finde ud af, hvad det egentlig
drejer sig om.
(Kort bemærkning),";Knud Erik Kirkegaard
52017;name_party;":
Jeg er glad for det tilsagn, vi her fik fra hr.
Knud Erik Kirkegaard. Men det er jo ikke altid,
at det er på grund af, at reglerne er uigennemskuelige, uigennemsigtige osv.
Et medlem bliver afskediget den 15. december med besked om at møde frem på arbejdspladsen igen året efter i uge 10. Altså en midlertidig afskedigelse. Dette meddeles arbejdsformidlingen, samtidig med at vedkommende
møder frem på arbejdsformidlingen. Her aftales
det med arbejdsformidlingen, at vedkommende
skal holde ferie i uge 9 for egne feriepenge,
således at ferien er overstået, og alt det dér er
klaret, inden han skal i arbejde igen. I uge 6
sker der det, at vedkommende modtager en
henvisning til en arbejdsgiver om, at der er
arbejde. Vedkommende tager ud på arbejdspladsen og siger: Jeg vil godt starte i dag, jeg
kan godt starte i morgen tidlig. Det bestemmer

(139)
Mandag den 4. maj 1998 (F 13)
du, hr. arbejdsgiver, men du skal bare vide, at i
uge 9 holder jeg ferie, og i uge 10 starter jeg i
mit gamle job.
Her vil jeg spørge hr. Knud Erik Kirkegaard:
Hvad med sådan et medlem? Der er ikke tale
om komplicerede og indviklede regler, men
konsekvensen for det her medlem var en karantæne, fordi medlemmet var ærlig og stillede sig
op over for arbejdsgiveren og sagde: Det er fint,
jeg vil tage arbejdet nu. Jeg vil gå i gang nu eller
i morgen tidlig, men du skal vide, at sådan og
sådan hænger skilderierne.
Der var tale om karantæne på baggrund af en
tilbagemelding fra arbejdsgiveren om, at medlemmet ikke ønskede arbejde.
(Kort bemærkning).";Poul Erik Dyrlund
53576;name_party;":
Jeg skal ikke på stående fod tage stilling til den
sag, som hr. Poul Erik Dyrlund refererede her
med rivende talehastighed, så jeg knapt nok
opfattede, hvad det egentlig drejede sig om.
Må jeg give hr. Poul Erik Dyrlund det gode
råd, at han lige i første omgang, før han rejser
sagen over for mig, rejser sagen over for sin
partifælle arbejdsministeren, og meget gerne i
skriftlig form. Så tror jeg, at der er større chance
for, at man kan få et konkret beslutningsgrundlag, som man kan tage stilling til.
(Kort bemærkning).";Knud Erik Kirkegaard
54124;name_party;":
Jeg skal såmænd gerne sige til hr. Knud Erik
Kirkegaard, at når jeg rejser den her, er det, fordi jeg hører hr. Knud Erik Kirkegaard tale uden
om de simple, basale sager. Det var også det, vi
oplevede med fru Rikke Hvilshøj. Det er det,
der er kernen i det her. Kunne vi endda få aflivet alle de simple, basale sager i det her, så ville
vi være nået langt. Jeg hører hr. Knud Erik Kirkegaard tale udenom ved at sige: Medmindre
der er tale om komplicerede, uigennemskuelige
osv., osv.
(Kort bemærkning).";Poul Erik Dyrlund
54654;name_party;":
Nej, jeg taler ikke udenom. Jeg kender faktisk
en hel del til det system her og er meget opmærksom på, at der er en række skævheder i
det, som der trænger til at blive set på. Men det
er sager, der er af en sådan karakter, at de ikke
egner sig til konkret stillingtagen her fra Folketingets talerstol på baggrund af en mundtlig

1105

fremlæggelse, som måske oven i købet ikke en
gang er fuldstændig.";Knud Erik Kirkegaard
55070;name_party;":
Indledningsvis vil jeg gerne fastslå, at det er
yderst vigtigt og fornuftigt, at vi har Direktoratet for Arbejdsløshedsforsikring til at føre tilsyn
med a-kasserne, sådan at den lov, som Folketinget vedtager, og de regler, som ministerier
udsender som følge heraf, bliver overholdt, og
for at undgå snyd og minimere det misbrug,
der kan være i systemet.
Jeg er også enig i, at der skal være et sanktionssystem, sådan at det får konsekvenser, hvis
man forbryder sig mod systemet. Jeg er også
enig i, for nu at tage besværgelserne indledningsvis, at a-kassesystemet er et forsikringsprincip, og det er et rigtigt princip, og det agter
vi også at støtte at det fortsat skal være.
Men samtidig synes jeg, det er utrolig væsentligt, at vi får taget en grundig debat om,
hvordan systemet fungerer, for alle har jo indtil
nu her fra talerstolen tilkendegivet, at det ikke
fungerer optimalt. Det fungerer vel ikke engang
rimeligt. Alle har kritikpunkter af systemet. Det
tror jeg hænger sammen med, at regelsættet er
utrolig indviklet og kompliceret, fordi man
ønsker at tage højde for alle hjørner og enkeltheder og kroge i dagpengesystemet. Dermed
svulmer antallet af blanketter, cirkulærer og
forordninger op i en størrelsesorden, som gør
det utrolig vanskeligt for a-kassemedarbejderne
i de enkelte arbejdsløshedskasser at forstå reglerne. Der kommer ganske enkelt en regelforvirring.
Men det er jo også sådan - og det synes jeg er
det helt centrale i sagen - at Direktoratet for
Arbejdsløshedsforsikringen, som er sat til at
føre tilsyn med, at a-kasserne overholder reglerne, ikke engang er i stand til at overskue reglerne. Så jeg synes, at alarmklokkerne burde
ringe for Folketinget, når det apparat, som vi
sætter. i verden for at føre tilsyn med a-kassernes virksomhed, ikke er i stand til at forstå de
love, Folketinget vedtager, og de cirkulærer,
som bliver sendt ud via ministeriet, for så er der
noget galt.
Det har jo op igennem 1990'erne været sådan,
at hen ved en fjerdedel eller - for ikke at overdrive - et sted mellem 23 og 42 pet. af samtlige
afgørelser, som direktoratet træffer i sager over
for a-kassemedlemmer, bliver omgjort af
Arbejdsmarkedets Ankenævn. De bliver omgjort, fordi direktoratet træffer dem på et man-

1106

Mandag den 4. maj 1998 (F 13)

gelfuldt grundlag, eller fordi de ikke har foretaget deres research, deres undersøgelsesarbejde, tilstrækkelig effektivt og seriøst.
Det er altså minimum 25 pet. af direktoratets
afgørelser, der bliver omgjort, og jeg vil vove
den påstand, at det faktisk kun er toppen af
isbjerget. Jeg mener, og jeg tror, og jeg vil faktisk også vove den påstand at sige, at langt de
fleste a-kassemedlemmer, som kommer i kontakt med systemet, giver op. De har ikke en jordisk chance for at overskue det. Selvfølgelig
kan de få hjælp i a-kasserne eller bør kunne få
det, men når man får en henvendelse fra direktoratet om, at man har forbrudt sig mod denne
eller hin regel og man står til så og så meget tilbagebetaling og så og så meget karantæne, vil
de fleste sige: Nå, det må jeg så hellere gøre.
Derfor er det for mig at se kun toppen af isbjerget af sager, som bliver anket til direktoratet,
der kommer videre til ankenævnet.
Men når det viser sig, at direktoratet ikke er i
stand til at leve op til sin forpligtelse, fordi
regelsættet er så kompliceret, vil jeg faktisk
sige, at det ikke er ansvarligt, hvis Folketinget
ikke siger, at der må andre midler til end blot at
lade de embedsmænd, som udvikler systemet
og cirkulærerne, blive ved at administrere det
og lave nye ændringer.
Der skal andre boller på suppen, og det er
også derfor, at vi har fremsat forslaget til vedtagelse. Det er simpelt hen for at få foretaget en
evaluering, hvor der også bliver nedsat en politisk følgegruppe. Det tror vi er utrolig væsentligt, sådan at man får skabt et system, som sikrer, at ikke bare vi som politikere, men også
brugerne kan have tillid til, at retssikkerheden
bliver genetableret, for den er ikke optimal, som
det fungerer i dag.";Ole Sohn
59089;name_party;":
Der er jo givet udtryk for her fra talerstolen, at
der er stor usikkerhed omkring virkningen af
den lov, der arbejdes efter på understøttelesområdet.
Der skal ikke være nogen tvivl om, at hvis
man begår bedrageri, skal det selvfølgelig straffes, men det skal heller ikke være sådan, at hvis
man uforskyldt kommer til at lave en fejl, at
man så også bliver straffet.
Der skal være råderum, og der skal være en
bedre vurdering af, hvordan disse regler egentlig fungerer, og jeg er da meget glad for arbejdsministerens fremlæggelse her, for det viser

jo, at der i høj grad kan være tale om, at der
skal nogle ændringer til.
Vi har på nogle områder nogle regler, som
rammer helt, helt uskyldige mennesker, og hvis
jeg må fremdrage et eksempel på det, er der to
ældre mennesker på Langeland, hvor manden
er hjertepatient og pensionist, og hvor konen er
førtidspensionist. Disse to mennesker har gjort
det, at de indsamlede nogle penge, som de ville
give til Hjerteforeningen. Det, systemet nu gør,
er at sige: Nu fratager vi jer jeres pensioner. I
må ikke lave det, I gør.
Det synes jeg er urimeligt. Det er sådan et tilfælde, som vi skal se på, og jeg håber da. også,
at vi til efteråret får et forslag på bordet og en
gennemarbejdning af det her, så vi får helt klare
regler for, på hvilke områder der skal foretages
sanktioner, fordi denne lov er ugennemsigtig.
Den er forvirrende for alle og enhver, selv for
dem, der er ansat i arbejdsformidlingen. Derfor
håber jeg på, at vi kan komme så langt, at vi
kan få helt klare regler for de områder, som kan
fritages for sanktioner, og at vi kan få helt faste
regler for de områder, som skal rammes af
sanktioner, sådan at det, der kommer til at foregå, ikke er helt tilfældigt.
Når jeg sammenligner den sag, som de to
ældre på Langeland var ude for, med, hvad der
gælder, hvis man er indvalgt i en kommunalbestyrelse og ikke er udvalgsformand, bliver
sidstnævnte ikke berørt på sin efterløn. Der har
vi to eksempler, der sådan set støder lidt sammen. De, der sidder i en kommunalbestyrelse,
går på arbejde og får et fuldt honorar. Disse
mennesker fra Langeland har altså samlet pen- /
ge ind til Hjerteforeningen.
Jeg synes, det er helt urimeligt, at vi ikke kan
få en konvergens på de områder, og jeg håber,
at arbejdsministeren kommer frem med noget,
som vi virkelig kan bruge, når vi når hen på
efteråret.";Mogens Andreasen
61466;name_party;":
Nu kan jeg forstå, at vi alle er under anklage,
men mere eller mindre, afhængigt af hvor stor
historikken er for det enkelte medlem. Det skal
være min første kommentar.
Den anden skal være, at der er ingen tvivl om
fra Det Radikale Venstres side og ikke mindst
med baggrund i nogle af de eksempler, som
også er kommet frem i dag, at der er et kompliceret system, som trænger til en kærlig overvågning, til en evaluering og til, at der bliver

Mandag den 4. maj 1998 (F 13)
lagt en slagplan for, hvordan vi kan gøre systemet anderledes.
Vi har fået mange eksempler lige fra FiskerKaj og så til hr. Dyrlunds sidste eksempel, som
kom bag på hr. Kirkegaard. Det er, ud over at
der foregår meget almindeligt drilleri, når vi
behandler sådan en sag her, alvorlige sager. Det
er specielt alvorligt for de personer, som er indblandet.
Fra Det Radikale Venstres side må målet
være, at vi får et ukompliceret system i så høj
grad, som det kan lade sig gøre, for selvfølgelig
kan vi ikke fuldstændig undgå sager af den
karakter. Det, som vi gerne vil lægge op til fra
Det Radikale Venstres side, er, at vi får lagt en
slagplan, en konkret slagplan for, hvordan vi
kommer så langt. Det arbejde vil vi gerne gå
ind i med åben pande, men vi vil gerne afvente
den rapport, som arbejdsministeren også har
nævnt, der kommer her til efteråret.
På baggrund af den vil vi gå ind i det arbejde, og når det er sagt, vil min konklusion blive,
at vi ikke kan støtte forslaget fra Enhedslisten.
(Kort bemærkning).";Anders Samuelsen
62977;name_party;":
Nu har jeg forstået, at regeringspartierne ikke
ønsker, at der skal komme et input til det udvalg, der er nedsat for at arbejde med tingene.
Jeg ville i øvrigt frygtelig gerne vide, hvem der
sad i det udvalg helt konkret, men det ønsker
regeringen altså ikke. Man må dog håbe, at udvalget selv har tænkt sig at lytte efter det, der er
foregået i denne debat. Det går jeg ud fra de
gør, og derfor mener jeg, at det er vigtigt herigennem at give et input.
Og derfor vil jeg godt spørge hr. Samuelsen,
hvordan De Radikale forholder sig til det faktum, at en a-kasse, som på den ene side er
medlemmets tillidsrepræsentation, eller hvad
man nu skal sige, i systemet, har en egeninteresse i, at medlemmet bliver dømt som havende
lavet en bevidst svig i modsætning til en uagtsom handling, hvor a-kassen selv skal betale,
mens den, om jeg så må sige, kan tørre udgiften
af på medlemmet, såfremt der er tale om en
bevidst handling. A-kassen har altså en egeninteresse i at påtvinge medlemmet skylden for
den opståede fejl.
Hvordan forholder De Radikale sig til det?

1107

(Kort bemærkning).";Jette Gottlieb
64084;name_party;":
Som til alle de andre sager, som er kommet op
her i dag, nogle med baggrund i konkrete
eksempler, andre som forsøgt hævet op på det
generelle niveau, vil jeg sige, som jeg også sagde i min ordførertale, at vi er opmærksom på, at
der er problemer på dette område, og at vi vil
gerne gå ind og arbejde med det. Man kan også
nævne andre områder, hvor man kan tale om
a-kassens egeninteresse i forhold til den måde,
den handler på, eller den vælger at vurdere på.
Vi vil, og det skal stadig væk være vores
konklusion, tage udgangspunkt i rapporten, når
den ligger til efteråret, og så vil vi arbejde for, at
vi når frem til et system, som fungerer bedre, så
vi får færre af de sager, som vi har haft så mange eksempler på her i dag.
Thorkild B. Fransgaard (FP):
Vor ordfører, fru Kirsten Jacobsen, er desværre
ikke til stede, men jeg kan sige, at Fremskridtspartiet, og det gælder selvfølgelig også mig
selv, er af den opfattelse, at reglerne for dagpengesystemet selvfølgelig skal overholdes. Det
er de mennesker, der går på arbejde hver dag,
der over skattebilletten betaler til dem, der ikke
går på arbejde.
Nu siger ordføreren for Socialdemokratiet, at
det menneske, der er på dagpenge, skal vise
ansvar over for systemet. Det er rigtigt, men jeg
mener nu, at det er endnu vigtigere, at systemet
viser ansvar over for mennesket. Reglerne er jo
i dag så uigennemskuelige, at mennesker nemt
kan komme i klemme ude rundtomkring. Det er
der jo masser af eksempler på, og det er det, vi
skal prøve at have rettet op, og det er også det,
jeg har forstået der er meningen med den her
forespørgselsdebat.
Det er jo klart, som hr. Kirkegaard nævnte, at
hvis der er én, der har søgt arbejde ved en
arbejdsgiver og ikke ønsker det arbejde, ja, så
skal vedkommende selvfølgelig have karantæne, for hvis manden er sund og rask, skal han jo
påtage sig det job. Men hvis der sker det, som
der skete med Fisker-Kaj oppe i Nordjylland,
som uforsætligt går ud og fanger fisk for 4.000
kr. og bliver kaldt op til skattevæsenet og frataget alle sine rettigheder af systemet, er det for
mig at se endnu værre, at systemet kan behandle mennesker sådan, og i sådan et tilfælde skulle man selvfølgelig omgående rette op på det og
hjælpe den familie på fode igen.

1108

Mandag den 4. maj 1998 (F 13)

Men under alle omstændigheder vil vi i
Fremskridtspartiet gerne se, at man var lidt
mere fleksibel. I systemet skulle man ikke være
ligeglad, og man kunne godt betragte sådan
noget som det, jeg lige har nævnt, som en bagatel. Der er ingen grund til at diskutere den her i
det høje Ting.
I øvrigt vil jeg så fastholde - det gør Fremskridtspartiet - at vi er enige med hr. Kirkegaard i, at vi skal have nogle faste regler at gå
efter, men vi skal lære at være lidt mere fleksible, og hvis der er åbenlyse fejl, så lad os rette
dem i stedet for at blive ved med at trække det
ud.";Anders Samuelsen
66961;name_party;":
Jeg er glad for forespørgslen, som er rejst af
Enhedslisten, og jeg er også glad for ministerens redegørelse både for de principielle sider
af sagen og for de konkrete. Der er jo grund til
at tage spørgsmålet op. Udvalget er selvfølgelig
også allerede nedsat, fordi der jo er for mange
sager, som har et menneskeligt og et uheldigt
islæt.
Sanktionerne er jo så stramme, fordi der har
været brug for at lave dem stramme. Det er
desværre sådan, at vi mennesker ikke er helt,
som vi burde være. Der er for mange af os, der
både inden for dagpengesystemet og inden for
andre systemer har en vilje og en forholdsvis
god evne til at prøve at udnytte systemerne, og
derfor er reglerne selvfølgelig lavet, som de er,
og når reglerne så er nødvendigt firkantede,
men ofte komplicerede, opstår der selvfølgelig
utilsigtede konsekvenser. I øvrigt er der jo menneskelige konsekvenser af sådan nogle afgørelser, uanset om en overtrædelse er forsætlig eller
uforsætlig. Vi har alle hørt om menneskeligt
ulykkelige situationer inden for området. Der
har allerede været nogle af dem fremme, og jeg
skal ikke underholde med dem, som jeg også
kender.
Jeg er enig med fru Gottlieb i, at sanktioner
inden for dagpengesystemet kan være urimelige i forhold til straffe inden for andre systemer.
Der er i øvrigt flere områder i vores samfund,
hvor administrativt idømte sanktioner er meget
hårdere i forhold til sanktioner eller domme
inden for det almindelige retssystem. Jeg tænker på et par sager, der er oppe i tiden, hvor
varehuset Føtex kan afprøve grænserne i lukkeloven og kalkulere med en beskeden bøde på en
halv snes tusinde kroner, hvorimod en fisker,
der glemmer eller kommer lidt for sent med en

fangstindberetning, kan fratages retten til at
fiske i en måned, og det kan måske koste ham
en million kroner i tabt indtægt.
Der er somme tider for stor forskel på kong
Salomon og Jørgen Hattemager, selv om det
måske ikke lige nøjagtig har noget med det at
gøre. Vi er glade for, at arbejdet med at undersøge disse forhold allerede er sat i gang i
Landsarbejdsrådets regi.
Jeg ville faktisk gerne, om vi kunne have
stemt for forslaget til vedtagelse af fru Gottlieb
og hr. Ole Sohn som kvittering for de gode
intentioner og nytten i at tage disse problemer
op, men jeg mener alligevel, at konstateringen i
indledningen om systemets elendighed er for
negativ til, at vi kan stemme for det.
Jeg takker for debatten og håber, at rapporten, som vil fremkomme fra udvalget til efteråret, vil medvirke til at løse disse problemer.
Arbejdsministeren (Ove Hygum):
Jeg vil gerne komme med nogle bemærkninger
til det forslag til vedtagelse, som Enhedslisten
nu har fremsat.
Som nævnt i min redegørelse er der allerede
nedsat et udvalg med deltagelse af arbejdsmarkedets parter, der skal se på sanktionsreglerne.
Når udvalgets rapport foreligger, vil regeringen
tage stilling til, i hvilket omfang der er behov
for at fremsætte forslag til lovændringer, og
Folketinget vil selvsagt få rig lejlighed til at tage
stilling til udvalgets arbejde under behandlingen af et eventuelt lovforslag. Jeg finder derfor
ikke behov for, at der også skal fremlægges en
særskilt evaluering og nedsættes en politisk følgegruppe.
Det fremgår også af min redegørelse, at jeg
ikke er enig i, at sanktioneme har udviklet sig
til et parallelt straffesystem, som ikke er i overensstemmelse med gængse retsprincipper i den
øvrige lovgivning, og jeg skal spare folketingsmedlemmerne for en gentagelse af argumentationen.
Men jeg vil gerne knytte nogle bemærkninger
til de aspekter, som Enhedslisten foreslår medtaget i en evaluering.
For det første nævnes det, at den samlede
økonomiske straf eller bøde for at modtage
dagpenge uagtsomt sammenlignet med straffen
for en tilsvarende forseelse ved f.eks. skattesnyd og socialt bedrageri skal evalueres. Hertil
vil jeg blot nævne, at sanktionen for at modtage
dagpenge uagtsomt, som jeg var inde på i min
udførlige redegørelse, altid er en effektiv karan-

Mandag den 4. maj 1998 (F 13)
tæne på 37 timer uanset størrelsen af det med
urette udbetalte beløb. Det vil sige, at medlemmet altså maksimalt mister udbetalingen af et
skattepligtigt beløb på 2.690 kr., og der bliver i
forbindelse med uagtsom modtagelse af dagpenge aldrig tale om politianmeldelse og derfor
heller ikke om straf efter straffeloven.
Det andet aspekt er spørgsmålet om at miste
forsørgelsesindtægten under sagsbehandlingstiden i forbindelse med uforskyldt indberetning
for svig til direktoratet. Det er rigtigt, at a-kassen midlertidigt skal standse udbetalingerne,
hvis den finder, at medlemmet har begået svig.
Det står direkte i loven. Hvis det ikke skete, ville kassen jo fortsætte med at udbetale ydelser,
som den mener sker med urette, og som derfor
senere skal tilbagebetales.
Hvis direktoratet eller ankenævnet ikke er
enig i, at der er begået svig, og indberetningen
altså er uforskyldt, bliver det tilbageholdte
beløb naturligvis efterbetalt. Men jeg går ud fra,
at Folketinget er enig i, at man som udgangspunkt ikke kan tolerere, at der fortsat sker
udbetalinger af beløb, som a-kassen vurderer,
at medlemmet ikke har ret til, fordi der er begået svig.
Forslagsstillerne ønsker endelig, at evalueringen skal se på spørgsmålet om arbejdsgivernes
tilbagemeldingspligt til AF i de tilfælde, hvor
de får anvist 5-10 personer til et enkelt job. Jeg
har umiddelbart svært ved at se, hvad spørgsmålet har med sanktionssystemet at gøre. Det er
rigtigt, at systemet forudsætter, at en arbejdsgiver, der får formidlet arbejdskraft fra AF, melder tilbage til AF, hvem der er ansat, men det
forhold, at der er formidlet flere, end der skal
ansættes, er jo ikke ensbetydende med, at de
personer, der ikke ansættes, ikke står til rådighed.
Kun hvis et formidlet medlems adfærd giver
anledning til, at der kan rejses tvivl om vedkommendes rådighed, f.eks. fordi den ledige
ikke møder op, afslår jobbet eller udviser en
adfærd, der kan sidestilles med et afslag, vil der
være grundlag for, at arbejdsgiverens tilbagemelding giver AF anledning til at foretage en
indberetning til a-kassen, og alene a-kassen kan
foretage rådighedsvurderingen. Rådighedstilsynets undersøgelse viser dels, at arbejdsgiverne ofte ikke giver de forudsatte tilbagemeldinger, og dels, at a-kasserne i disse situationer er
for tilbageholdende med at statuere manglende
rådighed, så jeg har lidt svært ved at se, at vi
her har at gøre med et retssikkerhedsproblem.

1109

Så vil jeg gerne afslutte med nogle lidt mere
generelle bemærkninger om sanktionssystemet.
Det fremgik bl.a. af min redegørelse, at dagpengesystemet er baseret på, at medlemmerne
leverer alle oplysninger, der skal bruges, for at
dagpenge kan udbetales med rette. Det er f.eks.
den ledige selv, der på dagpengekortet oplyser,
om der har været arbejdstimer eller sygeperioder, som skal medføre fradrag i dagpengene, og
det er efterlønsmodtageren selv, der årligt skal
meddele, om 200-timers-reglen er overholdt.
Dagpengesystemet bygger altså grundlæggende på tillid til, at medlemmernes oplysninger er rigtige og fyldestgørende. De medlemmer af Folketinget - og det gælder i hvert fald
forslagsstillerne - der har set et dagpengekort,
må være enige med mig i, at det umiddelbart
ikke er særlig vanskeligt at skaffe sig ydelser,
som man ikke har ret til at få udbetalt. Selv om
der i et vist omfang kræves dokumentation som
f.eks. lønsedler i forbindelse med beregning af
dagpengesats og opfyldelse af arbejdskrav, er
der jo alligevel altid en mulighed for manipulation med oplysningerne. Det er baggrunden
for, at man lige fra arbejdsløshedsforsikringens
etablering har fundet det nødvendigt at kunne
reagere med sanktioner over for de medlemmer, som ikke lever op til dette tillidskrav, men
lad mig understrege, at det altså stadig væk er
langt hovedparten, der lever op til tillidskravet.
Det er efter min opfattelse fortsat nødvendigt,
at systemet kan reagere hurtigt og smidigt i disse tilfælde. Hvis man helt fjerner sanktionerne
i arbejdsløshedsforsikringsloven, så snyd og
anden afgivelse af urigtige oplysninger ikke kan
få konsekvenser for retten til fremtidige ydelser,
ændrer man dagpengesystemet til en rent social
ordning, hvilket vel aldrig har været meningen,
og det forstår jeg heller ikke er forslagsstillernes
mening. Der er nok en nærliggende risiko for,
at en ændring som beskrevet vil kunne medføre
et forøget misbrug.
Så vil jeg gerne korrigere hr. Ole Sohns
oplysninger. Ankenævnets omgørelsesprocent
er kun ca. 18 og vel at mærke kun af de sager,
der klages helt til tops. Jeg tror ikke, at folk
undlader at klage, hvis de ikke har fået medhold i deres klage til direktoratet. Jeg skal i
øvrigt bemærke, at stort set alle administrative
regler udsendes af Direktoratet for Arbejdsløshedsforsikringen, så jeg er af gode grunde ikke
enig i, at direktoratet ikke forstår deres egne
regler, men der er ofte tale om skøn. Ankenæv-

1110

Mandag den 4. maj 1998 (F 13)

net kan anlægge et andet skøn, og derfor også
disse omgørelser.
Hr. Ole Vagn Christensen har nævnt en række konkrete situationer, og andre har også
bidraget med konkrete eksempler, hvor de gældende regler tilsyneladende har haft en urimelig virkning. Dem kan jeg selvsagt ikke tage
stilling til her, men vi er meget indstillet på at
se på de mere konkrete sager.
Jeg er enig med hr. Ole Vagn Christensen i, at
der også kan være behov for at se på administrationen af og sanktionerne i rådighedsreglerne, men jeg finder det mest hensigtsmæssigt, at
en vurdering af netop det område indgår i
arbejdet med evalueringen af arbejdsmarkedsreformen i 2005-udvalget. En række af de øvrige ønsker, der er rejst af hr. Ole Vagn Christensen, indgår allerede i kommissoriet for Sanktionsudvalget.
Så vil jeg afslutningsvis sige, at det fremgår
af regeringsgrundlaget, at der skal arbejdes på
en forenkling af dagpengesystemet. Hvis der,
som nogle hævder, er mindre end ti personer
her i landet, der kan alle reglerne og har indsigt
i alle krinkelkrogene, er det klart, at der opstår
en diskussion om retssikkerheden og måske
navnlig retssikkerhedsfølelsen. Derfor er regeringen optaget af, at der sker en mærkbar forenkling af dagpengesystemet, men jeg vil gerne
benytte lejligheden til at sige, at det ikke er
nogen nem øvelse.
Hver gang vi modtager beretninger eller
redegørelser, hvori man taler meget stærkt for
en forenkling af dagpengereglerne, ja, så hører
det ikke til sjældenhederne, at vi dagen efter fra
samme afsender bliver gjort opmærksom på en
meget, meget, meget konkret problemstilling,
som vi bør tage højde for, næste gang vi ændrer
lovgivningen.
På baggrund af den debat, der har været i
dag, og de indlæg, der har været fra partiernes
ordførere, vil jeg se frem til en fordomsfri overvejelse af en revision af sanktionsreglerne, vel
at mærke når rapporten fra udvalget foreligger.
(Kort bemærkning).";Ole M. Nielsen
77794;name_party;":
Jeg vil gerne svare på det spørgsmål, som ministeren stillede, om, hvorfor det sidste punkt i
forslaget til vedtagelse er med, nemlig spørgsmålet om arbejdsgivernes tilbagemeldingspligt.
Det er det af den simple grund, at når direktoratet behandler en sag, er der tale om en ensidig
brug af arbejdsgivernes oplysninger som doku-

mentation i sagen. Altså må der være en eller
form for formalisering af den tilbagemelding,
som arbejdsgiverne er pligtige til at give på
f.eks. en jobsøgningsproces, og derfor hænger
det sammen med sanktionssystemet, fordi det
bliver brugt entydigt til at uddele de sanktioner,
som jeg stadig mener er til stede i systemet.
(Kort bemærkning).";Jette Gottlieb
78483;name_party;":
Dette blot for at bekræfte, at ministeren har ret
i, at de 18 pet. er af samtlige sager, og det burde
jeg måske nok have præciseret. Dér, hvor direktoratet har den største fejlprocent i afgørelserne,
er, når der er tale om forseelsessager, og det er
jo sådan set det, vi har fokuseret på i dagens
debat. Her ligger det altså på mellem 25 pet. og
- for nogle få år tilbage - helt op til 42 pet. Det
er i den størrelsesorden. Men af samtlige afgørelser er det korrekt, at det er 18 pet.
(Kort bemærkning).";Ole Sohn
79013;name_party;":
Jeg skal først og fremmest kvittere for svarene
fra arbejdsministeren, og så skal jeg i lyset af de
meget ensartede meldinger i debatten, sådan
som jeg synes, den er forløbet, meddele, at
Socialdemokratiet ikke kan støtte det af
Enhedslisten fremsatte forslag til vedtagelse.";Ole Vagn Christensen
79310;name_party;":
Det er jo altid beklageligt, når man kan tælle
sammen, at der ikke er et flertal for en handlingsanvisning i forbindelse med sådan en
debat, som vi har haft i dag. Det betyder ikke,
at jeg mener, debatten har været forgæves. Jeg
synes, det er påfaldende, at samtlige ordførere
rent faktisk hver især har haft eksempler på steder, hvor sanktionssystemet i dagpengesystemet ikke er tilfredsstillende set ud fra almindelige retspolitiske vurderinger og ud fra befolkningens retsfølelsesvinkel. Set i alle mulige
sammenhænge er der åbenlyst mangler og
åbenlyst steder, hvor det ikke fungerer.
Det, der kan synes lidt utilfredsstillende, er,
at sagen bliver henvist til et udvalg, som ingen
af os har kendskab til, hvis medlemmer vi ikke
kender, og som vi ikke rigtig ved hvordan
arbejder, fordi det er et ministerielt nedsat
udvalg, det har ikke noget med Folketingets
arbejde at gøre. Jeg synes stadig væk, det er en
svaghed og temmelig beklageligt, at et sådant
udvalg, som får, må man nok gå ud fra, betragtelig indflydelse på, hvordan reglerne vil blive

Mandag den 4. maj 1998 (F 13)
udformet fremover, ikke får et input fra den
bredde i politisk forstand, som er i Folketinget.
Det er der åbenlyst ikke noget at gøre ved,
eftersom der tilsyneladende ikke er flertal for
det forslag til vedtagelse, som er stillet. Jeg
synes, man må sige om debatten, at det i hvert
fald er blevet dokumenteret, at der er masser af
problemer i det her system, men jeg har også
sporet, om end ikke så klart, som jeg kunne
ønske det, en vis vilje til at lave om på det.
Hermed sluttede forespørgslen.";Jette Gottlieb
80907;title_name;"Som tidligere meddelt vil afstemningen om det
forslag til vedtagelse, der er fremsat af ordføreren for forespørgerne, fru Jette Gottlieb, m.fl.,
blive foretaget i mødet i morgen.

Den sidste sag på dagsordenen var:
3) Første behandling af lovforslag nr. L 71:
Forslag til lov om ændring af lov om mægling
i arbejdsstridigheder.
Af Jette Gottlieb (EL) og Frank Aaen (EL).
(Fremsat 21/4 98).
Lovforslaget sattes til forhandling.
Forhandling
Arbejdsministeren (Ove Hygum):
Det er mindre end VA år siden, sammenkædningsreglen i forligsmandsloven sidst blev
ændret. Efter denne ændring kan sammenkædning først ske, når forhandlingsmulighederne er
udtømt, hvilket den tidligere lov ikke stillede
krav om, og det er forligsmanden, der vurderer,
hvornår mulighederne er udtømt.
Det er regeringens opfattelse, at sammenkædningsreglen i sin nuværende udformning er
et nødvendigt element i det danske arbejdsretslige system, bl.a. på grund af det danske organisationssystem. Det danske system adskiller
sig bl.a. fra andre landes systemer ved, at det er
almindeligt, at vi har mere end én organisation
på en arbejdsplads. I andre lande er det almindeligt blot at have én organisation på hver
arbejdsplads, altså det, der er dækket af begrebet industriforbund.

1111

Jeg kan forstå på forslagsstillernes bemærkninger til forslaget, at Enhedslisten ikke principielt er modstander af sàmmenkædningsreglen
og heller ikke uenig i, at der kan ske sammenkædning af forhandling og afstemning af flere
overenskomster for at medvirke til sammenhæng og solidaritet i såvel forhandlingssituationen som i forhandlingsresultatet.
Det, Enhedslisten ønsker at sikre med lovforslaget, er, at den enkelte overenskomstparts forhandlings- og konfliktret respekteres i overensstemmelse med ILO-konvention nr. 98, og det
er præcis de samme hensyn, regeringen lægger
til grund ved sin vurdering af sagen. Vi finder
imidlertid, at sammenkædning i sagens natur
ikke kan være en frivillig ting for det enkelte
forbund. Det ville være meningsløst ud fra det
solidaritetshensyn, som også Enhedslisten er
enig i.
Den nugældende formulering af loven sikrer
maksimal hensyntagen til den enkelte organisation, hvis det samtidig skal være sådan, at en
enkelt gruppe medarbejdere på en arbejdsplads
ikke skal kunne sætte de resultater over styr,
som et flertal i øvrigt er enige om, og jeg må
derfor på regeringens vegne afvise forslaget.";Formanden
83323;name_party;":
Det er jo sådan, at gennem årene har forligsmandsloven gentagne gange været til diskussion her i Folketinget, og hver gang har den
socialdemokratiske gruppe været skeptiske
over for en ændring af sammenkædningsreglerne - først og fremmest fordi vi har ønsket et
udspil fra arbejdsmarkedets parter i det spørgsmål. Et sådant udspil har vi gentagne gange
efterlyst her fra Folketingets talerstol, og et
sådant udspil fik vi med det resultat, at vi
ændrede reglerne for ca. VA år siden. I Socialdemokratiet ser vi derfor ikke noget behov for
at ændre reglerne, som de er nu, og i øvrigt skal
jeg erklære mig helt enig i arbejdsministerens
bemærkninger til forslaget.";Poul Erik Dyrlund
84007;name_party;":
Man må jo sige, at dette forslag er højaktuelt,
men mon Enhedslisten havde forventet, at vi
kunne få den konfliktsituation, vi har netop nu,
da de fremsatte forslaget? Jeg tror det næppe,
for sådan som jeg har forstået Enhedslistens
tidligere argumentation, skete der det med den
revision af loven om mægling i arbejdsstridigheder, der blev foretaget i 1996, at det var slut
med konflikter, fordi det reelt ikke ville være

1112

Mandag den 4. maj 1998 (L 71)

muligt at stemme nej til en forligstekst. Men
den argumentation må vel siges at være gjort til
skamme.
Venstre kan ikke støtte det fremsatte lovforslag. Vi skal som sagt mindre end VA år tilbage,
nemlig til december 1996, da loven om mægling
i arbejdsstridigheder blev revideret, og Enhedslisten stillede dengang et ændringsforslag, som
var enslydende med det lovforslag, vi behandler i dag. Venstre har ikke ændret holdning i det
1Vi år, der er gået siden da. Vi mener stadig, det
er fornuftigt at give forligsmanden en mulighed
for at sammenkæde mæglingsforslag, når forhandlingsmulighederne er udtømt.
At fratage forligsmanden muligheden for en
sammenkædning kunne skabe problemer, fordi
en megét lille gruppe på arbejdsmarkedet så
kan lægge landet øde. Det ville betyde, at Danmark blev præget af mange små konflikter,
hvilket ingen i det danske samfund ville have
gavn af. Ændringer på dette område bør derudover ske på initiativ af og efter oplæg fra arbejdsmarkedets parter med de traditioner, vi
har her i Danmark, og det bliver ikke tilfældet
med dette lovforslag.
Jeg synes, Enhedslisten skulle se på dagens
aktuelle situation og konstatere, at der stadig er
mulighed for at nedstemme et forligsudkast,
samtidig med at forligsmanden har nogle fornuftige redskaber, bl.a. i form af denne sammenkædningsmulighed.";Rikke Hvilshøj
85817;name_party;":
Det Konservative Folkeparti kan ikke støtte
Enhedslistens forslag.
For det første mener vi egentlig ikke, det er
særlig rart at diskutere lige præcis dette tema i
disse dage under en igangværende konflikt.
Ganske vist må man sige, at temaet er aktuelt,
men jeg mener ikke, det er særlig hensynsfuldt
over for de forhandlinger, der foregår i disse
timer, at vi her i Folketinget tager en debat om
lovens udformning.
For det andet er der jo ikke gået særlig lang
tid - som også andre ordførere har gjort opmærksom på - siden reglerne blev ændret. Disse ændrede regler kan man vel egentlig sige er
til generalprøve i disse dage, og så kan man jo
alt efter temperament konstatere, om de er
dumpet eller har bestået. Og endelig for det
tredje er jeg og Det Konservative Folkeparti
uenige i forslagets substans og - paradoksalt
nok - med fuldstændig de samme motiverin-

ger, arbejdsministeren kom med for et øjeblik
siden.";Knud Erik Kirkegaard
86750;name_party;":
Jeg skal meddele, at SF kan støtte det af
Enhedslisten fremsatte lovforslag.
Vi er enige i, at der i mange situationer både
kan være behov for og rimelighed i, at der ud
fra et solidaritetshensyn foretages en sammenkædning af overenskomstforslag: men det må
altid bero på overenskomstparternes accept.
Det kan være relevant at lave en sammenkædning i forbindelse med en forhandlingssituation frem mod en overenskomstfornyelse, og
det kan også være fornuftigt at lave en sammenkædning, når et resultat skal til afstemning.
Men det kan aldrig være fornuftigt, at man
sammenkæder overenskomster, som det ikke
umiddelbart er relevant at sammenligne, eller
forskellige punkter, der har været til debat i de
forskellige overenskomster.
Det er ret afgørende for, at man kan udvikle
det faglige demokrati, at en sammenkædning
kun sker, når overenskomstparterne har accepteret det, og med den motivering kan SF støtte
det fremsatte forslag.";Ole Sohn
87705;name_party;":
Dansk Folkepartis principielle holdning er, at
arbejdsmarkedet selv skal forhandle og færdigforhandle overenskomsterne på det danske
arbejdsmarked.
Nu sker det jo undertiden, at forligsmanden
bliver inddraget i forhandlingerne, og reglerne
herfor er fastlagt i lovforslag nr. L 15, som blev
vedtaget i samlingen 1996-97. Ifølge disse regler
har han ret til at sammenkæde afstemninger om
overenskomstforslag, som er indgået mellem
forhandlingsparterne.
Det er altid ulykkeligt, når der skabes konflikt på det danske arbejdsmarked - ikke alene
for de mennesker, som bliver berørt af den,
men også for det danske samfund, som bliver
forhindret i at fungere. Men når det kommer
dertil, at Enhedslisten fremsætter et forslag om
en decentralisering af afstemningerne, må vi
sige, at det kan vi aldeles ikke være med til. Det
vil skabe endnu flere problemer end dem, vi
står med i forvejen, og jeg er sikker på, at det
heller ikke er et forslag, der vil blive vedtaget
her i Folketinget.
Enhedslisten er ikke principielt uenig i sammenkædningsretten, og man er også enig med
LO i, at der godt kan ske en sammenkædning i

(140)
Mandag den 4. maj 1998 (L 71)
både forhandlinger og afstemninger på de forskellige overenskomstområder. Dansk Folkeparti anser derfor forslaget om, at de forskellige
overenskomstområder skal godkende sammenkædningen af mæglingsforslag, som et unødvendigt værktøj for arbejdsmarkedets parter.
Det vil være uden betydning for fremtidige
overenskomstforhandlinger, vi har svært ved at
se fornuften i forslaget, og vi kan derfor ikke
støtte det.";Mogens Andreasen
89291;name_party;":
Jeg skal på Det Radikale Venstres vegne meddele, at vi heller ikke kan støtte lovforslaget.
Den ordning, vi har i dag, har bl.a. baggrund
i et udspil fra arbejdsmarkedets parter. I Det
Radikale Venstre mener vi principielt, at områderne på arbejdsmarkedet så vidt muligt skal
reguleres af arbejdsmarkedets parter selv, og
det er en fornuftig ordning, der eksisterer i dag.
Hvis der skulle komme et nyt samlet initiativ
fra arbejdsmarkedets parter, er vi villige til at se
på tingene igen. Men sådan som de ligger nu,
og med en regel, som ikke er mere end knap VÆ
år gammel, mener vi ikke, der er noget som
helst grundlag for at ændre det nuværende
system, så vi kan altså ikke støtte forslaget.
Thorkild B. Fransgaard (FP):
Fremskridtspartiet er af den opfattelse, at arbejdsmarkedets parter selv skal finde ud af
overenskomsterne, for det er det, der kommer
de bedste resultater ud af. Men der kan jo ske
det, at det er nødvendigt at kalde forligsmanden ind, så der kan laves et mæglingsforslag, og
i den forbindelse er det nødvendigt med en
sammenkædning ved overenskomstindgåelse.
Hvis man skal til at diskutere det decentralt,
bliver det uoverskueligt, og derfor kan vi ikke
støtte det forslag, der er fremsat her.
Jeg vil sige det på den måde, at vi skal undgå
konflikter, hvis vi overhovedet kan gøre det, for
der er ingen, der har hverken glæde eller gavn
af dem. Vi skal tænke på, at i dag skriver vi
ikke 1968, men 1998. Vi har et moderne, velfungerende samfund, vi har arbejdstagere, der har
verdens højeste lønninger og korteste arbejdstid, så derfor kan jeg slet ikke forstå, det overhovedet er nødvendigt at ryge ud i konflikt. En
konflikt, som den, vi har i øjeblikket, kan man
slet ikke være bekendt i det samfund, vi nu
engang har, og som vi skal være glade for.
Det var måske en idé - selv om det er lidt
uden for dagsordenen - at se lidt på afstem-

1113

ningsproceduren i forbindelse med urafstemningen. Når man ønsker at få vedtaget et fornuftigt forslag, som begge parter er enige om,
sender man det ud til afstemning, for det skal
man selvfølgelig. Men når det kan foregå på
den måde, det gør nu, hvor 149.000 ud af en
samlet arbejdsstyrke i det private erhvervsliv
på 1,6 millioner kan kaste os ud i den situation,
vi har i dag, mener jeg, man bør se på reglerne.
Men den debat må vi tage en anden gang.
Jeg kan sige, at fra Fremskridtspartiets side
kan vi ikke støtte det fremsatte forslag.";Anders Samuelsen
91729;name_party;":
Der er ingen tvivl om - som Enhedslisten i
øvrigt også gør opmærksom på - at det danske
system har et problem med hensyn til vore
internationale forpligtelser.
Her i Danmark er vi normalt ikke i tvivl om,
at det danske system er absolut det bedste i
verden, men det kan jeg nu godt være i tvivl
om. Jeg synes, at når vi kan komme ud i en
konflikt som den, vi har i disse dage, og som så vidt jeg kan vurdere - er opstået ved en tilfældighed, behøver vi ikke være så ivrige efter
at bakke den lov, som blev vedtaget for VA år
siden, op.
I Kristeligt Folkeparti så vi meget hellere, at
man i stedet for konfliktvåbenet betjente sig af
voldgiftsaftaler. Til den ende kunne det da godt
ske, det var bedre - hvis vi altså kunne ende
med den model - at de enkelte fagforbund selv
forhandlede deres aftaler på plads.
Vi tror ikke, vi kan stemme for lovforslaget,
men på den anden side vil vi godt overveje det
under udvalgsbehandlingen.";Ole M. Nielsen
92680;name_party;":
Jeg vil gerne takke for en kort og kontant debat.
Jeg vil nu sige, at det er ikke de dybeste dybder
i de problemer, der ligger i det her, der har
været berørt.
Rent faktisk er det rigtigt, at loven blev revideret for kun halvandet år siden, fordi der forelå kritik fra ILO, som byggede på, at man ikke
respekterede det, som i bred forstand forstås
som organisations-, forhandlings- og konfliktfriheden i Danmark.
Problemet er jo med de sammenkædningsregler, der er, at man kan komme til at knægte
enkeltorganisationers rettigheder i den forbindelse. Det var også grundlaget for, at den kritik
blev rejst, og det var grundlaget for, at loven
blev ændret. Problemet var bare, at den lovæn-

1114

Mandag den 4. maj 1998 (L 71)

dring, som man lavede, ikke imødekom kritikken.
Derfor fremsætter vi i dag dette ændringsforslag til loven, som den ligger. Vi ønsker at
fremlægge den mulighed, at hver eneste organisation på overenskomstområdet skal have
muligheden for at forhandle frit med sin modpart. Den rettighed og frihed er ikke til stede i
dag, fordi det er muligt at lave sammenkædningsreglerne, som tilfældet er. Det problem vil
fortsat bestå, såfremt vores forslag ikke bliver
vedtaget, og jeg tror, det igen vil føre til gentagne kritikpunkter fra ILO.
Til fru Rikke Hvilshøj vil jeg sige, at der må
være tale om en slags misforståelse, for hvad
angår den henvisning, som vi - let ironisk - har
i vores bemærkninger til forslaget om den eksisterende konfliktsituation, forholder det sig jo
netop sådan, at rent faktisk er årsagen til, at der
i dag er storkonflikt, netop sammenkædningsreglerne, idet man har sammenkædet de forbund, der stemte ja, med de forbund, der stemte nej, med det resultat, at den samlede nejprocent blev høj nok til, at der blev tale om konflikt.
Det er altså ikke et spørgsmål om for eller
imod konflikter, det mener jeg i øvrigt er debatten fuldstændig uvedkommende, men det er et
spørgsmål om demokratiet i forhandlingssituationen, demokratiet i afstemningssituationen,
demokratiet i beslutningssituationen. Det er
den, der ikke er i orden, og det er derfor, vi har
fremsat forslaget.
Så jeg vil slutte med at takke for den støtte, vi
har fået fra de partier, vi nu har fået den fra, og
jeg henviser her selvfølgelig til SF's ordfører og

til Kristeligt Folkepartis ordfører, som i hvert
fald har tilkendegivet, at de er enige i, at der er
et problem, og at der også er god grund til at
finde en løsning på det.
Hermed sluttede forhandlingen, og lovforslaget
overgik derefter til anden behandling.
Afstemning";Jette Gottlieb
95236;title_name;"Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse,
betragter jeg det som vedtaget. (Ophold). Det er
vedtaget.

Meddelelser fra formanden";Formanden
95427;title_name;"Der er ikke mere på dagsordenen.
Folketingets næste møde afholdes i morgen,
tirsdag den 5. maj 1998, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 14.48";Formanden
