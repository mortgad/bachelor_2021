split;reason;text;value
0;;"Tirsdag den 21. februar 1995 (D)

3301

Forslag til folketingsbeslutning om øget forskning i miljømedicin.
(Beslutningsforslag nr. B 65).
54. m ø d e";
188;Time;"Dagsorden
1) Anden behandling af lovforslag nr. L 108:
Forslag til lov om ændring af retsplejeloven, lov
for Færøerne om udgifterne i strafferetsplejen
og lov for Færøerne om rettens pleje. (Suppleanter til Den Særlige Klageret, ophævelse af pligten til at betale afsoningsomkostninger på Færøerne og administreret dommerembede på Færøerne m.v.).
Af justitsministeren (Bjørn Westh).
(Fremsat 11/1 95. Første behandling 19/1 95.
Betænkning 7/2 95).
2) Forespørgsel nr. F 22:
Forespørgsel til statsministeren og udenrigsministeren [om, hvad regeringen kan oplyse om
den internationale udvikling, specielt udviklingen i Europa].
Af Ove Fich (S), Charlotte Antonsen (V), Kent
Kirk (KF), Steen Gade (SF), Kristian Thulesen
Dahl (FP), Elisabeth Arnold (RV), Keld
Albrechtsen (EL) og Peter Duetoft (CD).
(Forespørgslen anmeldt 2/12 94. Fremme af
forespørgslen vedtaget 8/12 94).
3) Første behandling af beslutningsforslag nr.
B 64:
Forslag til folketingsbeslutning om beretning til
Folketinget angående Nordisk Råds virksomhed
i 1994.
Af Udenrigsudvalget.
(Fremsat 9/2 95).

Meddelelser fra formanden";kl. 13.00
1294;title_name;"Medlemmer af Folketinget Kjeld Rahbæk Møller
(SF), Steen Gade (SF), Jørn Jespersen (SF) og
Anni Svanholt (SF) har meddelt mig, at de
ønsker skriftligt at fremsætte:

Medlemmer af Folketinget Villy Søvndal (SF),
Anne Baastrup (SF), Steen Gade (SF), Jørn Jespersen (SF) og Kristen Touborg (SF) har meddelt
mig, at de ønsker skriftligt at fremsætte:
Forslag til folketingsbeslutning om forøgelse af
det støttede boligbyggeri.
(Beslutningsforslag nr. B 66).
Medlemmer af Folketinget Villy Søvndal (SF),
Steen Gade (SF), Jørn Jespersen (SF) og Kristen
Touborg (SF) har meddelt mig, at de ønsker
skriftligt at fremsætte:
Forslag til folketingsbeslutning om kommunal
boligpolitik.
(Beslutningsforslag nr. B 67).
Medlemmer af Folketinget Keld Albrechtsen
(EL) og Jette Gottlieb (EL) har meddelt mig, at
de ønsker at stille følgende forespørgsel til";Formanden
2154;title_name;"»Hvad kan ministeren oplyse om den danske
regerings indsats for at sikre og bevare den nordiske pasunion?«
(Forespørgsel nr. F 35).
Skriftlig fremsættelse af forslag";justitsministeren
2344;name_party;":
Som ordfører for forslagsstillerne skal jeg hermed tillade mig at fremsætte:
Forslag til folketingsbeslutning om øget forskning i miljømedicin.
(Beslutningsforslag nr. B 65).
Jeg skal i øvrigt henvise til forslagets tekst og de
bemærkninger, der ledsager det, og anbefaler
det til Tingets velvillige behandling.";Kjeld Rahbæk Møller
2676;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om forøgelse af
det støttede boligbyggeri.
(Beslutningsforslag nr. B 66).
I

3302

Tirsdag den 21. februar 1995

Jeg henviser til de bemærkninger, der ledsager
forslaget, og anbefaler det til Tingets velvillige
behandling.

Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget. '";Villy Søvndal
3134;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om kommunal
boligpolitik.
(Beslutningsforslag nr. B 67).
Jeg henviser til de bemærkninger, der ledsager
forslaget, og anbefaler det til Tingets velvillige
behandling.

Den første sag på dagsordenen var:
1) Anden behandling af lovforslag nr. L 108:
Forslag til lov om ændring af retsplejeloven,
lov for Færøeme om udgifteme i strafferetsplejen og lov for Færøeme om rettens pleje.
(Suppleanter til Den Særlige Klageret, ophævelse af pligten til at betale afsoningsomkostninger på Færøeme og administreret dommerembede på Færøeme m.v.).
Af justitsministeren (Bjøm Westh).
(Fremsat 11/1 95. Første behandling 19/1 95.
Betænkning 7/2 95).

Den næste sag på dagsordenen var:
2) Forespørgsel nr. F 22:
Forespørgsel til statsministeren og udenrigsministeren:
»Hvad kan regeringen oplyse om den internationale udvikling, specielt udviklingen i Europa?«
Af Ove Fich (S), Charlotte Antonsen (V), Kent
Kirk (KF), Steen Gade (SF), Kristian Thulesen
Dahl (FP), Elisabeth Arnold (RV), Keld
Albrechtsen (EL) og Peter Duetoft (CD).
(Forespørgslen anmeldt 2/12 94. Fremme af
forespørgslen vedtaget 8/12 94).
Begrundelse

Ingen bad om ordet.";Villy Søvndal
4379;name_party;":
Udviklingen i verden omkring os har stadig stigende betydning for livsvilkårene her i landet.
Det gælder naturligvis specielt udviklingen i
Europa.
Derfor er det naturligt, at Folketinget med
stor interesse følger den internationale udvikling, og derfor er der tradition for en årlig forespørgsel om den udenrigspolitiske situation.
I år har alle partierne her i Folketinget i fællesskab stillet denne og valgt at fokusere specielt
på den europæiske udvikling. Vi står over for
væsentlige drøftelser om den europæiske
udvikling, ikke mindst set i relation til regeringskonferencen i 1996.
Derfor denne forespørgsel.

Afstemning

Besvarelse

§§ 1-4 vedtoges uden afstemning.";Ove Fich
5094;title_name;":
Udviklingen i Europa går stærkt i disse år: det
gælder inden for EU, men måske især i nabolandene øst og syd for os. Europæiske spørgsmål
sætter i stigende grad præg på vores dagligdag.
Den europæiske scene er i dag anderledes
end for blot få år siden. Det er den på godt og på
ondt. Tænk blot på tragedien i Eksjugoslavien,
på udviklingen i Tjetjenien i Rusland og på

Der var ikke stillet ændringsforslag.
Lovforslagets paragraffer og spørgsmålet om
dets overgang til tredje behandling sattes til forhandling under ét.

Lovforslagets overgang til tredje behandling
vedtoges uden afstemning.";Poul Nyrup Rasmussen
5700;title_name;"Jeg foreslår, at lovforslaget går direkte til tredje
behandling uden fornyet udvalgsbehandling.

Tirsdag den 21. februar 1995 (F 22)
udviklingen i landene syd for Middelhavet. Det
er ikke uden grund, at det europæiske samarbejde i EU virker som en magnet på de nye
demokratier i Øst- og Centraleuropa, lande, der
alle søger efter politisk stabilitet og en økonomisk bæredygtig udvikling.
Som jeg ser det, står vi over for en historisk
udfordring og nye muligheder, der skal udnyttes. Vores ambition i de kommende år, vores
pligt i Europa, er at yde et meget konkret bidrag
til stabilisering af demokratierne, sikring af freden og ny økonomisk og socialt bæredygtig
fremgang i hele Europa, hverken mere eller
mindre.
På regeringskonferencen i 1996 vil rammen
for det europæiske samarbejde ved indgangen
til 2000-tallet blive udstukket. Forberedelserne
herhjemme og i de andre medlemslande er ved
at komme i gang. Regeringen lægger op til en
fordomsfri og åben debat om de enkelte spørgsmål. Vi har ikke allerede nu svar på alt: det er en
proces, vi nu er gået i gang med, og som debatten i dag er en del af.
Udvidelsen med de nordiske lande og Østrig
er en vigtig milepæl i udviklingen af dansk
EU-politik. Vi fik ikke den perfekte løsning:
Norge valgte at stå udenfor - det var deres valg
og det skal vi respektere - men Norge er ikke af
den grund hægtet af samarbejdet mellem de
nordiske lande i europæiske spørgsmål, tværtimod. Det nordiske samarbejde skal styrkes, og
europæiske spørgsmål skal på dagsordenen i
Nordisk Råd. Det var signalet, da de nordiske
statsministre mødtes i København den 29. januar. Det vil også være signalet, når Nordisk Råd
mødes i Reykjavik på søndag.
Det er i realiteten et andet EU, vi nu deltager
i, end da Maastricht-Traktaten blev skrevet.
Danmarks muligheder er klart blevet styrket
ved den seneste udvidelse af EU. Med Finland
og Sverige vil den nordiske stemme i EU blive
styrket, og det er helt naturligt, for Danmark,
Sverige og Finland har mange sammenfaldende
synspunkter på f. eks. velfærd, miljø, åbenhed
og nærhed. Det skal udnyttes ved, at vi går foran, ligesom vi selvfølgelig fortsætter med at
udvikle samarbejdet med andre medlemslande.
Hvilke er så de store spørgsmål, vi skal tage
stilling til i de kommende år? Det er endnu for
tidligt at sige, hvor omfattende eller hvor gennemgribende regeringskonferencen i 1996 bliver. Med til vurderingen hører, at MaastrichtTraktaten kun har været i kraft siden november
1993. Men der er næppe uenighed om, at den

3303

nuværende traktat er unødigt indviklet og derfor trænger til en forenkling. Der er på visse
områder også behov for ændringer i traktaten.
Jeg vil i dag især fremhæve en række centrale
hovedspørgsmål, der direkte og indirekte vil
sætte deres præg på regeringskonferencen i
1996: Det er udvidelsen af EU med landene i
Øst- og Centraleuropa, herunder Baltikum, det
er den sikkerhedspolitiske udvikling, og det er
beskæftigelsen, miljøet og åbenheden. Det er
vigtigt at se tingene i helhed. I en vis forstand
hænger alle tre spørgsmål sammen.
Der er ingen tvivl om, at hovedpunktet og
drivkraften på regeringskonferencen bliver
udvidelsen af EU med Øst- og Centraleuropa,
herunder Baltikum. Vi har alle en stærk interesse i, at dette bliver en realitet. Ikke mindst
spørgsmålet om udvidelsen bliver prøven på
den politiske vilje til at fasttømre et bredere, forpligtende samarbejde i Europa. De første skridt
er som bekendt allerede taget: Der er indgået
Europaaftaler med de fleste lande: aftalerne
med de tre baltiske lande mangler, men det ventes at ske inden for det næste halve år.
Sporene til det kommende medlemskab er
lagt, og kontakterne udvikles nu på alle niveauer. I Essen havde Det Europæiske Råd således
for første gang et samlet møde med regeringscheferne fra landene med Europaaftaler: det vil
vi fremover have en gang om året.
Udvidelsen vil stille krav både til dem og til
os. De bliver nødt til at modernisere deres regler
og tilpasse deres erhvervsliv til vores, hvis de
skal kunne konkurrere på kvalitet, og respektere
vores standarder på f.eks. miljøområdet. Det
bliver langtfra nogen nem omstillingsproces.
Men vi skal også igennem en proces frem til
næste udvidelse. Landbrugs- og strukturpolitikken kan ikke videreføres uændret - men det
er ikke det samme som en afvikling - og det
samme gælder stål- og tekstilsektoren i EU,
hvor der også vil opstå behov for tilpasning. Det
er en proces, der kræver tid, og som stiller
udfordringer til EU.
Men sigtet må være klart: EU skal forblive
åbent. Vi har en grundlæggende interesse i at
fastholde og udvikle den økonomiske og sociale
udvikling i landene mod øst. Det er nu engang
den mest effektive måde at sikre stabilitet i
Europa på. Indsatsen for fred har sin pris, som
de rige lande i Vesteuropa må være rede til at
betale. Markederne i Vesteuropa skal åbnes for
Østeuropa. Det koster på kortere sigt, men på
lidt længere sigt er mennesker i øst jo også

3304

Tirsdag den 21. februar 1995 (F 22)

fremtidens forbrugere, og øget velstand giver
større samhandel og dermed også ny velstand
hos os - hvis vi altså forstår at udnytte mulighederne.
Spørgsmålet om institutionelle ændringer vil
også komme op på regeringskonferencen i forbindelse med drøftelserne om EU's udvidelse.
Hvordan skal den fremtidige stemmefordeling
være, hvilken indflydelse skal Parlamentet
have, hvor stort skal antallet af kommissærer
være osv.? Det er en debat, der hænger sammen
med, hvor hurtigt EU skal udvides. I den forhandling skal vi som et lille land sammen med
de andre mindre lande selvfølgelig varetage
vores interesser.
Drøftelserne på regeringskonferencen bliver
omfattende. Vi skal ikke regne med, at alle problemer kan løses på én gang. Hvis vi gør det,
risikerer vi, at udvidelsen kører fast.
Præcis det samme gælder om det andet
hovedspørgsmål, sikkerhedspolitikken. Også
her er der tale om en proces: heller ikke her kan
det nytte noget at ville have alt på plads i enhver
detalje, inden man foretager sig noget som helst.
Men hovedlinjerne i terrænet skal selvfølgelig
kendes, og her begynder det at hjælpe. På
NATO-topmødet i januar 1994 traf vi en række
beslutninger, som nu er under udmøntning. Vi
lancerede Partnerskab for Fred, og vi fik omsider sikret den helt nødvendige klarhed om
NATO i Europa. Det blev slået fast, at Vestunionen ikke er noget alternativ til NATO, men bliver placeret som en styrkelse af alliancens europæiske søjle. Vi udtalte vores forventning om, at
alliancen vil blive udvidet med de nye demokratier i Østeuropa. Vi søsatte et udredningsarbejde over udmøntningen af nye, praktiske
samarbejdsformer mellem NATO og Vestunionen.
Den proces er ikke ført til ende endnu, men
der begynder at tegne sig et billede, som kan
give mening: NATO forbliver vores militære
garanti. Det er en helt afgørende hjørnesten i
Danmarks sikkerhedspolitik. Men hvilken rolle
får Vestunionen så? Det er ikke afklaret, men det
mønster, der kan skimtes blandt flere medlemslande, er, at Vestunionen tiltænkes opgaver på
det FN-fredsbevarende og især på det humanitære område. Med andre ord: Vestunionen bliver ikke et alternativ til NATO, og Vestunionen
skaber ikke en Europahær i konkurrence med
NATO. Udviklingen peger derimod i retning af,
at der bliver tale om et pragmatisk, praktisk
samarbejde, som også USA støtter log ønsker
udviklet.

Jeg siger igen: Det er det billede, der ser ud til
at tegne sig. Det er endnu ikke sikkert, at det går
sådan, og vi kender heller ikke endnu udspillene til EU's regeringskonference: men vi ved
mere, end vi gjorde før, og det er de nye realiteter, vi må forholde os til.
På tilsvarende måde har der fra billedet af
CSCE, som vi kendte det, nu også udviklet sig
nye tanker. CSCE har udviklet sig til OSCE,
Organisationen for Sikkerhed og Samarbejde i
Europa: det skete ved topmødet i Budapest i
december sidste år. Også her er der tale om en
vigtig udvikling. OSCE er nu det instrument, vi
prøver at bruge i Tjetjenien-konflikten - indtil
videre med skiftende held, må man sige, om end
OSCE dog er inddraget. Vanskelighederne er
meget store, og optimisme er vel i det hele taget
ikke velanbragt i denne sag.
Lad mig blot runde den sikkerhedspolitiske
dimension af med at sige, at her foregår måske
næsten de største ændringer. Det burde også
være sådan. Det er trods alt tiden efter afslutningen af den kolde krig og Berlinmurens fald,
vi skal forholde os til.
Den tredje overskrift er beskæftigelse, miljø
og åbenhed. Det økonomiske opsving er slået
igennem i EU. Væksten er på vej op. Det går i
den forstand godt, men alligevel har vi knap 20
millioner arbejdsløse i EU. Det er et kolossalt
spild af gode kræfter. Ledigheden lå i 1994 på 11
pet. i EU, og den forventes kun at falde til ca. 10
pet. i år. Økonomisk vækst alene løser således
ikke hele beskæftigelsesproblemet i Europa.
Der er alvorlige miljøproblemer mange steder
i Etiropa og ikke mindst i nabolandene mod øst.
Der er et voksende modsætningsforhold i den
måde, vi har opbygget vores samfund på. Vi
intensiverer produktionen og tærer mere og
mere på ressourcer og omgivelser. Derfor kan
beskæftigelses- og miljøproblemer kun løses i
en europæisk sammenhæng.
Der må tænkes anderledes, og der må tænkes
nyt, og jeg mener faktisk, at vi er på vej, også
når det drejer sig om en styrket arbejdsmarkedspolitisk indsats. Vejen går via minimumsregler for arbejdsmiljøet i Europa, så vi kan
beskytte lønmodtagerne mod ublu konkurrence.
Danmark vil også her være i forreste række.
Vi fik på topmødet i København lagt grunden
til Kommissionens hvidbog om vækst og
beskæftigelse. Det har siden været et fast emne
på møderne i Det Europæiske Råd. Kommissionen afgiver i hvidbogen en ny udviklingsmodel,
hvor beskæftigelse og miljø sættes i centrum.

Tirsdag den 21. februar 1995 (F 22)
Den skal vi arbejde videre med. Vi drøftede den
senest i Essen, og der er voksende forståelse for,
at vi kun kan løse - og nu tager fat på at løse disse problemer gennem en bevidst indsats,
hvor alle trækker i samme retning.
Må jeg føje til, at der jo også i Essen er sket det
fremskridt, at arbejdsministrene én gang om
året til Det Europæiske Råds topmøde skal
fremlægge en rapport om beskæftigelsesudviklingen på lige fod med økonomi- og finansministrenes rapporter om økonomiens udvikling i
øvrigt.
Miljøet vil blive et selvstændigt spørgsmål,
som vi ser det, under regeringskonferencen.
Miljøhensynet fik en stærkere placering med
fællesakten og Maastricht-Traktaten. Kommissionens forslag skal bygge på et højt beskyttelsesniveau, miljøhensyn skal integreres for de
forskellige politikområder, og vi fik miljøgarantien. Og på Korfu fik vi fastslået, at det indre
marked skal gennemføres under skyldig hensyntagen til miljøet.
Maastricht-Traktaten betød et stort fremskridt for miljøsamarbejdet. Man har gjort
beslutningerne lettere ved at indføre kvalificeret
flertal, og Europa-Parlamentet er nu aktivt
involveret. Resultatet har været beslutninger og
et højere beskyttelsesniveau. Men det kan gøres
endnu bedre: det tværgående hensyn til miljø og
sundhed bør have en større vægt ved udformningen af EU's politik på en række områder. Og
når det gælder hele det praktiske arbejde med
miljøgarantien, skal også her ske forbedringer:
det har vi peget på i den rapport om de foreløbige erfaringer med Maastricht-Traktaten, som
lige er blevet færdig.
Jeg vil runde overskrifterne til den kommende regeringskonference af med spørgsmålet om
mere åbenhed i EU. Det er kolossalt vigtigt, at
den almindelige borger kan følge med i arbejdet
i EU: ellers går det ikke. EU skal ikke være en
union, der kun forstås af politikere, eksperter og
kommissærer. Borgerne skal i centrum i EU.
Uden en folkelig forståelse og opbakning kan
projektet ikke lykkes.
Derfor bliver åbenhed og nærhed højt prioriterede krav på regeringskonferencen. Beslutningsprocesserne må gås efter i sømmene. Vi
har fået nogle åbne rådsmøder, men det er ikke i
sig selv tilstrækkeligt. Vi må have forbedret
mulighederne for bl.a. aktindsigt med udgangspunkt i de principper, der anvendes i de nordiske lande. Der skal være ordentlige muligheder
for pressen og en kritisk offentlighed for at få
II

3305

udleveret EU-dokumenter. Netop de nordiske
principper for og erfaringer med aktindsigt kan
med fordel overføres til EU. Det vil Danmark
arbejde for. Dertil kommer, at større åbenhed i
EU også vil fremme forståelsen og modvirke
misforståelser og mytedannelse.
Lad mig til sidst sammenfatte holdningerne
til EU og Europa: Regeringskonferencen i 1996
vil blive bestemt af de store udfordringer, Europa står over for, først og fremmest udvidelsen
mod øst. Grundlæggende har Maastricht-Traktaten en opbygning, som kan klare de udfordringer, vi står over for, men der skal justeres,
ingen tvivl om det.
Danmark vil med Edinburgh-Afgørelsen som
grundlaget for den danske politik deltage aktivt
i forberedelserne til EU's regeringskonference i
1996. Vi respekterer Edinburgh-Afgørelsen,
som den blev godkendt af befolkningen den 18.
maj 1993. Den kan kun ændres ved en ny folkeafstemning. Det er Danmark og den danske
befolkning, der alene afgør det spørgsmål. Det
spørgsmål står ikke på dagsordenen for regeringskonferencen i 1996.
Regeringen ønsker en bred og åben debat om
Europas fremtid, både her i Folketinget og sammen med befolkningen. Lad os derfor starte
med det grundlæggende spørgsmål: Hvilken vej
skal Europa gå? Hvilket samarbejde ønsker vi i
fremtiden, ikke for eller imod, men om hvad og
hvordan? Det er det, Europadebatten bør handle
om.";Formanden
19226;title_name;":
Europa er endnu ikke faldet til ro efter Murens
fald. Ophøret af den kolde krig var en så fundamental forandring, at vi stadig mærker følgerne.
Vi lever i en brydningstid ved indgangen til et
nyt kapitel i europæisk historie. Den ny epokes
politiske strukturer har endnu ikke fundet deres
endelige form.
Men et nyt Europa begynder at tegne sig. Det
er et Europa, hvor behovet for internationalt
samarbejde bliver stadig større. Det er et Europa, hvor de internationale organisationer kommer til at spille en meget fremtrædende rolle. De
forskellige organisationer - OSCE, NATO, WEU
og EU - må omstilles og videreudvikles. Den
proces er heldigvis allerede godt i gang.
OSCE har udviklet sig betydeligt i de seneste
år, har fået flere opgaver, er blevet mere operationel, har oprettet permanente institutioner.
OSCE er i kraft af sin brede deltagerkreds det
mest velegnede forum for samarbejdet om fred

3306

Tirsdag den 21. februar 1995 (F 22)

og sikkerhed for alle Europas lande. Derfor
arbejder Danmark aktivt for at styrke denne
organisation, og som led heri søger vi at opnå
formandskabet for OSCE i 1997.
NATO er ligeledes under forandring. Alliancen har fået en vigtig brobyggende funktion i
forhold til vores østlige naboer. Partnerskab for
Fred er et godt eksempel på det. Partnerskabet
vil bidrage til at lette omstillingen af Østlandenes forsvar til at virke under demokratisk kontrol. Det vil også omfatte fælles planlægning,
uddannelse og øvelser. Danmark har allerede
deltaget i flere øvelser fælles med Østlande.
Parnerskab for Fred åbner samtidig et perspektiv om medlemskab af NATO for partnerskabslandene. På NATO's udenrigsministermøde i december sidste år blev der truffet beslutning om at iværksætte et udredningsarbejde om,
hvorfor og hvordan en udvidelse af NATO kan
finde sted.
Vestunionen befinder sig ligeledes i omstilling. Med amerikansk tilskyndelse er WEU
utvetydigt fastslået som den europæiske søjle i
NATO. Der arbejdes på at gøre WEU mere operativ, navnlig som ramme for fredsbevarende,
humanitære og krisestyrende operationer på det
europæiske område, hvor USA ikke ønsker at
deltage - med andre ord områder, der både er
de mest sandsynlige i dagens Europa, og som
traditionelt er af dansk interesse. Vi må forberede os på en sådan udvikling, der vil kunne
berøre vore sikkerhedspolitiske interesser.
Endelig er der EU, som jeg skal vie særlig
opmærksomhed. EU har siden 1989 i stigende
grad placeret sig som det centrum, hvorom den
europæiske udvikling drejer. EU er i dag en vigtig international aktør af stor betydning for
europæisk sikkerhed. EU udgør en zone af stabilitet i en omskiftelig og tit usikker verden.
EU's væsentligste opgave i de kommende år
bliver at udstrække denne zone af stabilitet til
sine naboer. Det er først og fremmest derfor, EU
skal udvides mod øst. Udvidelsen vil forøge
både de kommende medlemslandes og vores
egen sikkerhed. Til gengæld må både de og vi
være parat til at gennemføre den omstilling, der
er nødvendig. Udvidelsen forudsætter forandringer både i Øst og i Vest. På kort sigt vil der
for os måske blive en økonomisk pris at betale:
men de langsigtede fordele er langt større end
omkostningerne.
Det Europæiske Råds møde i København stillede medlemskab i udsigt for de associerede
central- og østeuropæiske lande, der måtte

ønske det, og Det Europæiske Råds møde i
Essen vedtog en strategi for perioden frem mod
medlemskab. Strategien omfatter både de seks
lande, der allerede har associeringsaftaler med
Unionen, og de tre baltiske lande samt Slovenien. Den samlede gruppe udgør således ti lande.
En hovedhjørnesten i strategien er at forberede de central- og østeuropæiske landes deltagelse i det indre marked. Kommissionen vil
præsentere en hvidbog om dette i april måned.
Hvidbogen skal danne grundlag for dialog med
de associerede lande om de initiativer, landene
selv må tage. Målet er skabelsen af ét stort europæisk frit marked.
Landbrugsområdet er særlig centralt i denne
sammenhæng. Det er et af de områder, hvor den
gensidige tilpasning uden tvivl bliver vanskeligst, men det er nødvendigt at tage fat også på
denne opgave, hvis udvidelsen skal lykkes. Der
bør ske en samtidig yderligere gensidig liberalisering af samhandelsvilkårene. Jeg er dog ikke i
tvivl om, at der også efter den kommende udvidelse af EU mod øst vil være én fælles landbrugspolitik i EU.
Et andet væsentligt element i førtiltrædelsesstrategien er dialogen med de associerede lande.
Strategien betyder, at dialogen mellem Unionens ministre og de associerede central- og østeuropæiske landes ministre bliver mere intens.
Den politiske dialog er i sig selv et centralt redskab i landenes tilnærmelse til Unionen.
Formelle optagelsesforhandlinger eller tiltrædelsesforhandlinger vil blive påbegyndt efter
regeringskonferencen. Der vil formentlig blive
tale om flere udvidelsesrunder. Allerede i dag er
det forskelligt, hvor langt landene er nået med
politiske og økonomiske reformer. Udviklingen
vil så at sige naturligt vise, hvilke af de ti lande
der først er rede til medlemskab. Fra dansk side
ser vi gerne, at de central- og østeuropæiske
lande tiltræder Unionen omkring år 2000.
Lad mig i denne forbindelse fremhæve EU's
relationer til de baltiske lande. Vi har fra dansk
side af sikkerhedspolitiske og andre grunde en
ganske særlig interesse i Østersøområdet. Unionen har udbygget sine bilaterale forbindelser
med de baltiske stater og har bidraget til at
fremme den økonomiske udvikling. I starten var
der overvejende tale om teknisk-administrativ
bistand, men i takt med fremskridtene i den
økonomiske omstilling lægges der nu mere
vægt på infrastruktur og investeringsfremme.
EU's aktiviteter omfatter også tilgrænsende
områder af Rusland, f.eks. Kaliningrad og Skt.

Tirsdag den 21. februar 1995 (F 22)
Petersborg. EU-Kommissionen har fremlagt
tanker om en mere sammenhængende EU-politik over for Østersøregionen. De nordiske lande
støtter en sådan politik, der bygger på et egentligt regionalt koncept. Formålet er at sikre koordination og sammenhæng mellem EU's egne og
de øvrige bistandsaktiviteter i området. Der vil
herved kunne opnås maksimal effekt af de midler, der er til rådighed: I overvejelserne indgår
muligheden af at tildele Østersørådet en koordinerende funktion.
Hovedmålet i EU's Baltikumpolitik er Estlands, Letlands og Litauens optagelse i EU. Vigtige skridt er taget. Den 1. januar trådte frihandelsaftaler mellem EU og de tre baltiske lande i
kraft. Senere i samme måned indledtes forhandlingerne om indgåelse af associeringsaftaler,
såkaldte europaaftaler. Forhandlingerne er
kommet overordentlig godt fra start. Alt tyder
på, at aftalerne kan undertegnes under det franske formandskab, dvs. inden udgangen af juni
måned i år. Herved kommer de baltiske lande
på omgangshøjde med de øvrige central- og
østeuropæiske lande i deres forhold til EU.
Centralt i EU's politik over for Central- og
Østeuropa står også bestræbelserne på etablering af en stabilitetspagt. Pagten er et godt eksempel på, at EU gennem den fælles udenrigsog sikkerhedspolitik kan bidrage til stabiliteten
på det europæiske kontinent. Målet er at fremme godt naboskab blandt de central- og østeuropæiske lande særlig i forbindelse med uafklarede spørgsmål om minoriteter og grænser.
Tanken er at forberede landene på medlemskab
af Unionen og at forhindre, at Unionen gennem
en udvidelse importerer uløste problemer. Det
kan kun ske ved en forebyggende diplomatisk
indsats.
Der har foregået et intenst arbejde med pagten siden foråret 1994. Danmark har ydet en
særlig indsats for, at de baltiske lande skulle
indgå på lige fod med de øvrige central- og østeuropæiske lande. Bl.a. på baggrund af dette er
der blevet etableret et rundbord for det baltiske
område. Samtaleforummet det runde bord har
gjort væsentlige fremskridt bl.a. på et møde i
København i efteråret 1994.
Den afsluttende konference, hvor stabilitetspagten etableres, bliver afholdt i Paris den 20. og
21. marts i år. Derefter vil pagten blive overdraget til OSCE.
EU's forhold til Rusland spiller en særlig rolle. Rusland er allerede på grund af sin størrelse
og beliggenhed en vigtig aktør. Det er af afgø-

3307

rende betydning for europæisk sikkerhed og
stabilitet at fastholde Rusland i et forpligtende
internationalt samarbejde. Derfor er der i de
senere år gjort en stor indsats for at integrere
Rusland i vestlige samarbejdsstrukturer og sikkerhedsstrukturer.
Den dybt tragiske konflikt i Tjetjenien har
tydeligt vist, hvor skrøbeligt det russiske demokrati er. Vi fordømmer Ruslands militære fremfærd i Tjetjenien og de alvorlige krænkelser af
menneskerettigheder. Samtidig støtter vi
OSCE's konstruktive bestræbelser på at tilvejebringe en politisk løsning på konflikten. Konflikten har anskueliggjort, at det er bydende
nødvendigt at fortsætte samarbejdet med Rusland for at fastholde det på reformkursen og på
partnerskabet med Vesten. Udviklingen af et
demokratisk og stabilt Rusland med en bedre
økonomi er i alles klare interesse med undtagelse af de kredse i Moskva, som gerne ser en tilbagevenden til tidligere tiders russiske isolationspolitik, og for hvem en afvisende vestlig holdning til videre samarbejde ville være kærkommen.
De nye europæiske samarbejdsstrukturer kan
ikke udvikles uden om Rusland. Europa skal
ikke splittes igen. Derfor tilbydes Rusland et
sikkerhedspolitisk partnerskab med NATO og
et politisk og økonomisk partnerskab med EU.
Den løbende dialog mellem EU og Rusland
har navnlig til formål at sikre fortsatte økonomiske reformer og demokratisering. Midlerne er
dels gradvis økonomisk integration gennem
handel og investeringer, dels en tilnærmelse af
EU's og Ruslands holdninger til vigtige internationale spørgsmål. Det tjener samtidig til at tilgodese Europas sikkerhedspolitiske interesser i
bred forstand. Også derved får EU en meget
vigtig rolle som europæisk stabilitetsanker.
Men EU skuer ikke kun mod Øst. Europæisk
sikkerhed afhænger også af udviklingen i Syd.
Det bliver stadig mere klart, at Middelhavsområdet er af strategisk betydning for hele Europa.
Det er bl.a. i dette lys, man skal se løftet om, at
Cypern og Malta kommer til at indgå i næste
fase af EU's udvidelse, og det er ikke mindst
derfor, forbindelserne med Tyrkiet må styrkes.
Indgåelse af toldunionen bør ske snarest muligt.
Og vi må samtidig interessere os for forholdene
syd for Middelhavet.
I nogle lande slår fundamentalistiske strømninger over i politisk ekstremisme. Det har en
destabiliserende virkning ikke blot i Middelhavsområdet, men også i tilgrænsende regioner,

3308

Tirsdag den 21. februar 1995 (F 22)

bl.a. fordi det forøger flygtningestrømmene fra
disse lande.
De økonomiske og sociale problemer i området bidrager til en styrkelse af de ekstremistiske
kræfter. Derfor har vi også i de nordeuropæiske
lande en klar interesse i, at levevilkårene i de
sydlige middelhavslande forbedres. Vi må undgå, at der på tværs af Middelhavet rejser sig en
mur af store økonomiske og sociale forskelle og
manglende forståelse for hinandens kultur og
religion. Det er baggrunden for, at drøftelserne i
EU om en styrkelse af middelhavspolitikken er
så centrale. Middelhavskonferencen i Barcelona
i november 1995 vil forhåbentlig indlede et
partnerskab mellem Europa og Middelhavslandene.
Endelig må EU også påtage sig et globalt
ansvar. I dag har de enkelte europæiske lande
kun ringe vægt på globalt plan. Kun ved at stå
sammen kan vi forsvare de interesser og fremme de værdier, vi er fælles om. Kun i fællesskab
kan vi i samarbejde med USA, Rusland, Japan,
Kina og andre præge udviklingen. Forholdet til
USA er af særlig betydning i den forbindelse.
EU og USA er vigtige internationale aktører
med fælles værdier med hensyn til demokrati,
respekt for menneskerettigheder og markedsøkonomi. Det skal vi udnytte, og regeringen
lægger derfor vægt på, at EU opretholder og
udbygger et stærkt og velfungerende partnerskab med USA. Grundlaget er de forpligtelser,
de to parter har påtaget sig i Den Transatlantiske Erklæring af 20. november 1990.
På topmøderne mellem EU og USA og Canada i juli 1994 var der enighed om at styrke forbindelserne på en række centrale områder. Det
ligger ganske i overensstemmelse med det initiativ, Danmark tog under sit EF-formandskab i
1993.
EU's tyngde på det handelspolitiske område
som verdens største eksportør og verdens største importør indebærer et særligt ansvar. De
internationale modsætningsforhold, der i sig
bærer faren for konflikter, har i stigende grad
rod i økonomiske og herunder handelsmæssige
interesser. EU skal gå i spidsen for at sikre stabilitet og ro i international handel og økonomi.
Centralt er arbejdet i den multilaterale ramme. For regeringen er det vigtigt, at EU er helt
fremme i bestræbelserne for at iværksætte
resultatet af Uruguaynmden. De styrkede regler
om bilæggelse af handelstvister, som er opnået
gennem verdenshandelsorganisationen, WTO,
skal respekteres. Den måde, EU agerer på i den-

ne sammenhæng, er af helt afgørende betydning.
Også i udviklingsarbejdet spiller EU en vigtig
rolle. Rammerne for EU-samarbejdet om udviklingspolitikken er udstukket i Maastricht-Traktaten, hvor hidtidige erfaringer er positive, om
end udviklingen ikke bevæger sig med stormskridt. De områder, vi lægger vægt på i dansk
udviklingspolitik, er i dag centralt placeret på
den udviklingspolitiske dagsorden i EU.
Regeringen lægger stor vægt på fortsat
EU-koncentration og -fokus på Afrika, som er
klodens fattigste kontinent. I dag går to tredjedele af den samlede bistand til Afrika. Det søger
vi at fastholde. Regeringen arbejder fortsat for at
opnå en bedre sammenhæng i de forskellige
politikker. Vi ved godt, at udviklingsbistand
ikke gør det alene. Vi må være parate til at forbedre handelsvilkårene for ulandene i størst
mulig udstrækning. Opgaverne i Syd er enorme.
Det skal tvivlere nok også få bekræftet på ny
under det sociale topmøde i næste uge.
Men opgaverne er forskellige fra region til
region og fra land til land. Nogle steder i Asien
og Latinamerika er udviklingen vendt eller er
ved at vende. En opblomstring og vækst er sat i
gang. Andre steder, ikke mindst i Afrika syd for
Sahara, er nøden og elendigheden stadig hverdag for millioner og atter millioner af mennesker. Når dertil lægges de forfærdelige tragedier
i f.eks. Rwanda og Somalia, tegnes et dystert billede af livsvilkårene for mennesker mange steder på kloden. Derfor også nødvendigheden af
at fastholde EU-fokus på Afrika.
Alt i alt står EU og resten af Europa over for
store udfordringer i de kommende år. Vi har et
medansvar i Danmark for at løfte dem. Vore
interesser er snævert sammenvævede med
vores europæiske naboers. Deres velfærd er en
forudsætning for vores velfærd. Deres sikkerhed er også vores sikkerhed.
Det er ikke mindst i det lys, man skal se regeringskonferencen i 1996. Den skal forberede EU
til udvidelsen. Den skal styrke EU's mulighed
for at bidrage til løsning af de mange fælles
opgaver. Den skal bringe EU tættere på borgerne gennem større åbenhed, enkelhed, nærhed
og demokrati. Unionen kan kun håndtere
udfordringerne, hvis den har befolkningernes
tillid.
Af samme grund må dansk europapolitik
hvile på det bredest mulige politiske og folkelige fundament. Det er baggrunden for den køreplan, regeringen har lagt for forberedelsen af

Tirsdag den 21. februar 1995 (F 22)
konferencen. Målet er at skabe mulighed for en
bred, fortløbende og fordomsfri debat op til og
under regeringskonferencen. Den debat bør tage
sit udgangspunkt i de udfordringer, statsministeren og jeg har skitseret i dag.
Forhandling";Niels Helveg Petersen
34768;name_party;":
Tak til statsministeren og udenrigsministeren
for besvarelsen af forespørgslen.
Hvis Folketingets partier i stedet rettede forespørgslen til folk uden for dette hus, hvis vi
spurgte i gaderne her i København eller i Tønder eller Viborg eller andre steder: Hvad ønsker
man der kommer ud af samarbejdet i Europa? så tror jeg, at vi ville få følgende svar:
Der er fire væsentlige problemer i Europa. De
grupperer sig om beskæftigelse, miljø, fred og
demokrati.
!
Jeg er enig i, at dette er de fire hovedproblemer i fremtidens europæiske samarbejde, og det
er dem, vi skal koncentrere os om, for det er ved
at koncentrere os om dem, vi skaber et folkeligt
Europa i ordets bedste betydning.
Det første og det største af problemerne er
arbejdsløsheden: 20 millioner ledige alene i EU.
Godt nok går det nu langsomt den rigtige vej,
men desværre falder ledigheden slet ikke i de
øvrige lande, som det nu heldigvis er tilfældet i
Danmark.
i
Kravet lyder derfor: Der må være en plan for
vækst og beskæftigelse, der samtidig kan forbedre miljøet og velfærden i Europa, og det ironiske er, at denne plan findes. Det er EuropaKommissionens hvidbog, den såkaldte Delorsplan, som indeholder denne strategi. Men det
går alt for trægt med at få virkeliggjort dette.
Indsatsen må øges. Det er nødvendigt, at der
laves et fælles konjunkturløft. Det er muligt i
Europa - hvis vi samtidig øger indsatsen - at vi
kan hjælpe hinanden. Vejen går her bl.a. via
mere uddannelse, mere forskning, anvendelse af
ny teknologi og samtidig en fjernelse af nationale støtteordninger og en kamp mod handelshindringer, for det at opretholde forældede produktionssystemer skaber ikke fremtidens job.
Derimod går vejen ikke over en ringere standard på arbejdsmarkedet. Den konkurrence, der
er mellem EU-landene og lande andre steder i
verden og mellem EU-landene internt, skal ikke
foregå ved, at man forringer arbejdsvilkårene.
Derfor skal det lyde klart og utvetydigt: Den

3309

sociale dimension til beskyttelse af lønmodtagerne må nu realiseres.
Løftet blev afgivet, da det indre marked skulle skabes. Løftet om den sociale dimension er
endnu ikke indfriet. Det skal ske i løbet af de
næste år. Der må være fælles regler, som sætter
minimumsstandarder for arbejdsmiljø, tryghed i
ansættelsen, medbestemmelse, beskyttelse af
børn mod børnearbejde osv. De skal gælde i EU
og de skal indfases i ansøgerlandene. Hvordan
det konkret skal gennemføres i de enkelte lande,
synes jeg vi skal overlade til landene selv. Hos
os skal overenskomstsystemet være det bærende gennemførelsesinstrument.
Ved en forespørgsel til befolkningen tror jeg
også befolkningen vil svare, at det står for ringe
til med miljøet. Der kan og der skal gøres mere i
de enkelte lande. Men der skal også gøres mere i
EU, og EU er interessant derved, at det er den
eneste internationale organisation, hvor der kan
laves forpligtende regler for miljøet. MaastrichtTraktaten var i den sammenhæng et skridt
fremad. Vi fik indført, at der kan vedtages miljøregler med kvalificeret flertal - endog miljøafgifter, såfremt disse ikke hovedsagelig har fiskal
karakter.
Dette regelsæt bør bruges fuldt ud, og jeg vil
opfordre EU-Kommissionen til at afprøve regelsættets rækkevidde. Alligevel tror jeg ikke, dette
regelsæt er tilstrækkeligt, for vi oplever gang på
gang et sammenstød mellem miljøhensyn og
andre politikområder. Dette ser vi ikke mindst
på spørgsmål om det indre marked og miljøet.
Den svage part har hidtil været miljøet. Det skal
ændres, bl.a. fordi der jo i traktaterne står, at
formålet med det indre marked også er at forbedre levevilkårene - ikke blot økonomien. Derfor skal miljøet opprioriteres.
Det må være muligt for de enkelte lande at
lave stærkere miljøkrav end dem, der er gældende i det indre marked. Det betyder naturligvis, at kun de producenter, der kan leve op til de
stærkeste miljøkrav, vil have adgang til det fulde indre marked, mens de producenter, der ikke
klarer disse krav, vil være begrænset til et mindre indre marked. Men det vil skabe et mere
dynamisk erhvervsliv, og det vil sikre miljøhensynet.
Miljøgarantien skal jeg i dag ikke bruge mange ord på. Jeg vil kun sige, at den har vist sig
ikke at være, som den daværende regering postulerede i 1986. Den bør genoprettes til det, vi
forventede den var. Men jeg tror ikke, vi skal
bruge alt for megen tid på den, for den er i bund

3310

Tirsdag den 21. februar 1995 (F 22)

og grund en nederlagsparagraf, en paragraf,
man bruger, når man har tabt slaget om miljøet i
EU. Man bruger den til at redde sin egen befolkning. Vi foretrækker selvfølgelig, at man har
ordentlige miljøregler, der gælder for hele
EU-området.
Jeg vil gerne bemærke, at mine betragtninger
her om miljøet skal ses bredt. De gælder f.eks.
også spørgsmålet om fødevarer. Der skal være
gode, sunde fødevarer uden unødige tilsætningsstoffer. Det er et område, som prioriteres
højt. Hvis man spørger folk, hvad de mener om
den europæiske situation, så tror jeg netop, de
bl.a. vil fokusere på muligheden for at få gode,
sunde fødevarer.
Også spørgsmålet om fred er et af de centrale
spørgsmål. Det er en skrøbelig fred, vi har i
Europa, ja, nogle steder findes den slet ikke. Vor
store opgave er at sikre den. Og her er situationen naturligvis den vanskelige, at her forhandler Europa ikke blot med sig selv, men vi har
også nogle eksterne parter. Jeg tænker her på
USA og Rusland, som begge to for tiden er svære at blive kloge på.
I USA er den ukendte faktor det nye republikanske flertal. Spørgsmålet er: Vil der fortsat
være basis for en videreudvikling af partnerskab for fred, en pragmatisk vej til åbning af
NATO for nye medlemmer og først og fremmest
en vej, der inkluderer Rusland i Europas sikkerhedssystem?
For Rusland skal være med i vort sikkerhedssystem. Intet system kan garantere freden, hvis
ikke det sikrer Rusland en plads i tryghed.
Dette siger jeg på trods af begivenhederne i
Tjetjenien. Den russiske regerings fremfærd her
må der utvetydigt siges fra over for. Den har
alvorligt svækket vor tillid til præsident Jeltsin.
Det har været et brud på de selv samme forpligtelser, som præsident Jeltsin underskrev i OSCE
i 1994.
Rusland skal have en fremtrædende rolle,
men det skal ikke ske på bekostning af landene i
Central- og Østeuropa, men til fordel for dem.
Kun et Rusland, der føler sin sikkerhed garanteret, vil føle mindre behov for at øge indflydelsen
på nærliggende lande. Det største bidrag, EU nu
kan yde til stabiliteten, er at udvide EU. EU kan
herved bruge sit stærkeste våben: sin økonomiske styrke. En udvidelse af EU med de centralog østeuropæiske lande vil kunne skabe politisk, social og sikkerhedsmæssig stabilitet, og
derfor er denne udvidelse det øverste punkt på
dagsordenen på regeringskonferencen i 1996.

Udenrigsministeren har gjort nogle betragtninger herom, som jeg fuldt ud tilslutter mig.
Generelt set ønsker vi et opgør med Europas
deling. Vi ønsker et åbent og et helt Europa.
Mange indvender, at dette vil blive kompliceret.
Javel, det vil blive kompliceret for ansøgerlandene og for os. De skal indføre nye regler på
miljøområdet, arbejdsmarkedet og andre steder.
Vi skal også diskutere vort nuværende regelsæt
bl.a. med hensyn til strukturfondene og landbrugspolitikken. Det bliver næppe gratis. Det
bliver måske endog besværligt, men mange ser
måske i dag overdrevne faresignaler. Må jeg
erindre om, at indtil nu har konsekvensen af
åbningen imellem Øst- og Vesteuropa været en
stærkt stigende dansk landbrugseksport østpå i modsætning til, hvad de fleste vel havde forventet.
Det fjerde punkt, folk uden for dette hus vil
beskæftige sig med, er spørgsmålet om demokrati. Man siger: Hvorledes kan jeg få indflydelse på så uoverskuelige beslutningssystemer, på
afgørelser, der træffes så langt væk, og som er så
svære at forstå?
Svarene herpå er måske ikke enkle at finde,
men jeg tror, vi først og fremmest må have forenklet beslutningsmetoden i EU. Vi må have de
nationale parlamenter inddraget langt stærkere.
Der må være bedre adgang for befolkningen til
at kunne spørge til, hvad der sker. Det har vi
imødekommet her i Folketinget ved oprettelsen
af EU-oplysningen.
Først og fremmest må der være mere åbenhed
i hele EU. Men jeg tror, det er lige så væsentligt,
at vi nu får nærhedsprincippet konkretiseret.
Mange myter opstår af, at det i dag ikke er konkret, hvad EU skal, og hvad EU ikke skal. Jeg
tror, det er væsentligt at få defineret: Hvad er
EU-kompetence? Hvad er samarbejde mellemstatsligt, mellem EU-landene, og hvad er rent
nationalt anliggende? Dette bør skrives direkte i
traktaterne. Jeg tror, det er væsentligt, at bl.a.
den danske befolkning kan se sort på hvidt, at
f.eks. det sociale system, pensionsordninger
m.m. er et rent nationalt anliggende nu og i
fremtiden.
Jeg har her tilladt mig at fortolke, hvad en
forespørgsel til befolkningen vil give som svar.
Jeg tror, vi i europadebatten skal bruge meget
energi på netop disse spørgsmål. Jeg tror, det er
vigtigt at flytte dagsordenen over på de områder, som har befolkningens interesse, som vedrører deres dagligdag. Europa må ikke være et
debatemne for eliten. Europadebatten skal være

Tirsdag den 21. februar 1995 (F 22)
en dialog i befolkningen. Det bør vi holde os for
øje også her i salen i dag.
Jeg skal slutte med på vegne af Socialdemokratiet, Venstre, Det Konservative Folkeparti,
Det Radikale Venstre og Centrum-Demokraterne at stille følgende:
Forslag om motiveret dagsorden
»Folketinget fastslår, at hovedformålet med
regeringskonferencen i 1996 er at sikre muligheden for EU's udvidelse med de central- og østeuropæiske lande samt de baltiske lande. Folketinget opfordrer regeringen til i efteråret 1995 på grundlag af Maastricht-Traktaten og Edinburgh-Afgørelsen - at optage forhandlinger
med Folketingets partier om udformningen af et
forhandlingsgrundlag for regeringskonferencen
i 1996.
Herefter går Tinget over til næste sag på
dagsordenen.«
(Dagsordensforslag nr. D 41).";Ove Fich
44692;title_name;"Der er nu stillet følgende forslag om motiveret
dagsorden: (se foran). Dette forslag indgår nu i
forhandlingen.
(Kort bemærkning).";Formanden
44844;name_party;":
Udenrigsministeren sagde for lidt siden, at den
danske EU-politik skal hvile på det bredest
mulige folkelige fundament. Sådan var det vist
udenrigsministeren sagde.
Derfor synes jeg unægtelig, det er lidt mærkeligt, at hr. Ove Fich nu præsenterer en dagsorden som den, han her har fremlagt på vegne af
Venstre og De Konservative og regeringspartierne.
Det er jo en dagsorden, der helt klart giver det
signal, at nu vil man gentage forløbet fra 1992
og lave et såkaldt nationalt kompromis, et nyt
nationalt kompromis sandsynligvis forhandlet
bag lukkede døre uden adgang for unionsmodstanderne, sådan som det også skete i 1992. Det
er den sikre vej til at hindre, at det, der bliver
resultatet her i Folketinget, kommer til at hvile
på et solidt folkeligt fundament, som udenrigsministeren sagde.
Derfor synes jeg, det er nødvendigt, at der
allerede på nuværende tidspunkt i debatten bliver fremlagt et klart alternativ til denne nationale kompromislinje, som regeringspartierne,

3311

Venstre og De Konservative nu har lagt sig fast
på.
Det kan også i løbet af debatten, håber jeg,
vise, om SF stiler mod et nationalt kompromis
eller SF vil samarbejde med unionsmodstanderne. Det er et meget afgørende spørgsmål, også
når man ser på den folkelige tilslutning til ja
eller nej.
Derfor vil jeg tillade mig på vegne af hr. Kristian Thulesen Dahl og mig selv at stille følgende:
Forslag om motiveret dagsorden
»Idet Folketinget konstaterer, at der er behov for
en dybtgående offentlig debat om den danske
EU-politik, før der kan drages konklusioner om
et dansk memorandum, pålægger Folketinget
regeringen at bidrage til at styrke den offentlige
debat frem til september samt herefter i september at indbyde samtlige Folketingets partier
samt i hvert fald JuniBevægelsen og Folkebevægelsen mod EU-Unionen til åbne forhandlinger
om et dansk memorandum.
Folketinget går herefter over til næste sag på
dagsordenen.«
(Dagsordensforslag nr. D 42).";Keld Albrechtsen
46796;title_name;"Der er nu fremsat følgende forslag om motiveret
dagsorden: (se foran). Også dette dagsordensforslag indgår nu i de videre forhandlinger.";Formanden
46957;name_party;":
Det er med stor glæde, jeg kan erklære mig enig
i den analyse af den internationale udvikling,
som statsministeren og udenrigsministeren netop har givet Folketinget. Der er altså overensstemmelse i analysen, ikke nødvendigvis i den
konsekvens, som drages af analysen. Men det
skal jeg vende tilbage til.
Jeg er ganske enig i regeringens konstatering
af, at alle de europæiske samarbejdsorganisationer, som er væsentlige for Danmarks sikkerhed,
er under omstilling og under videreudvikling.
Og jeg er ganske enig i den formulering,
udenrigsministeren anvendte: At Den Europæiske Union er det centrum, hvorom den europæiske udvikling drejer. Jeg synes i øvrigt, det
er befriende, at udenrigsministerens analyse er
forholdsvis fri for den romantik omkring FN og
Den Europæiske Sikkerhedskonference, nu
OSCE, som det jo ellers har været på mode at

3312

Tirsdag den 21. februar 1995 (F 22)

give en mere central placering i det sikkerhedspolitiske billede set fra Danmark, end det nok er
rimeligt.
Men EU er, som udenrigsministeren formulerede det, en zone af stabilitet i en omskiftelig og
ofte usikker verden. Det nye europakort ligger
altså endnu ikke fast, og derfor er det vigtigste
punkt på den europæiske dagsorden netop nu
EU's udvidelse mod Øst. Det er vores fremtid,
og det er vores sikkerhed, det drejer sig om.
Derfor er det rigtigt at pege på, at udvidelsen
mod Øst i en overgangsperiode vil koste økonomiske ofre og kræve også vores accept af vanskelige omstillinger i vores deltagelse i det europæiske samarbejde.
Men det er også vigtigt at understrege, at det
må vi betragte som en investering i vores egen
fremtid, og hvis vi ikke er rede til at foretage
den investering, risikerer vi at skulle betale en
endnu højere pris, hvis vores fred og vores frihed bringes i fare.
Det er vigtigt at forberede de øst- og centraleuropæiske og de baltiske landes deltagelse i
det indre marked så hurtigt som overhovedet
muligt. Der er allerede spildt for megen tid, og
problemerne vokser jo i disse lande - plus frygten for, hvad en fremtid med nye politiske, økonomiske og sociale strukturer kan rumme.
Derfor haster det, og derfor er der intet alternativ til fremtidigt EU-medlemskab for disse
lande - så hurtigt som muligt - samtidig med at
vi forsøger at etablere de nye europæiske sikkerhedsstrukturer, som jo endnu ikke ligger
klart.
Jeg er meget glad for, at regeringen særlig
fremhæver EU's relationer til de baltiske lande.
EU og NATO har jo på en række områder
udbygget sine forbindelser til de baltiske lande,
og Danmark er gået i spidsen. Her synes jeg
især der er grund til at fremhæve den indsats,
som den danske forsvarsminister har gjort for at
udbygge forsvarssamarbejdet med de baltiske
lande også på det praktiske plan.
Det er vigtigt at fastholde, at de baltiske lande
står på lige fod med andre øst- og centraleuropæiske lande, når det gælder integration i EU og
i europæiske sikkerhedssystemer. Desværre
oplever vi jo en gang imellem i debatten om den
nye europæiske politiske arkitektur, at de baltiske lande bliver skubbet lidt i baggrunden i forhold til andre lande i Øst- og Centraleuropa. Og
det er farlige signaler, der på den måde bliver
udsendt, for det kunne jo opfattes, som om nogle opfatter de baltiske lande som omfattet af en

slags særstatus. Og hvis det opfattes sådan af de
baltiske landes store nabo mod Øst, kan det friste til farlige misforståelser - farlige for hele
Europas sikkerhed.
Derfor må der ikke herske tvivl om de baltiske landes status som ligeberettigede partnere,
både i forhold til EU og i forhold til NATO. Fra
russisk side har der jo været talt om særlige
interessesfærer i det område, som dækkes af det
tidligere Sovjetunionen. Men specielt når det
gælder de baltiske lande, er det uhyre vigtigt at
få fastslået, at her er der ikke tale om en særlig
interessesfære.
EU's forhold til Rusland spiller en særlig rolle, sagde udenrigsministeren, og det er naturligvis rigtigt. Det er vigtigt at få et så tæt og tillidsfuldt samarbejde som overhovedet muligt mellem Rusland og de vestlige samarbejds- og sikkerhedsstrukturer, som danner rammen om den
nye politiske arkitektur i Europa. Men Rusland
må ikke få en form for vetoret over for etableringen af disse nye samarbejdsstrukturer og må
heller ikke gives indtryk af at besidde en sådan
vetoret.
Derfor er et af de farligste argumenter, man
kan støde på i debatten, det velklingende, at der
ikke må trækkes nye grænser i Europa. Udenrigsministeren sagde det ikke i dag - og det
glæder jeg mig over - men han har tidligere
brugt argumentet, og andre kommer jo tæt på at
gøre det også.
Men hvad betyder det argument egentlig? Ja,
det må vel betyde, at man så skal holde fast ved
gamle grænser og delelinjer, med andre ord
dem, der blev fastlagt ved Jaltakonferencen,
hvor Europa blev delt op i interessesfærer. Men
det er jo netop den opdeling, vi nu har gjort op
med, og derfor burde ingen i Vesten kunne tillade sig at tale imod de nye grænser i Europa, som
er en realitet efter opbruddet i Øst, opgøret med
Sovjetunionens dominans og Sovjetunionens
sammenbrud.
Ruslands fremfærd i Tjetjenien gør det ekstra
vigtigt at fastholde dette synspunkt. Det er dybt
bekymrende, at vi den dag i dag hører vestlige
regeringer tale om, at konflikten i Tjetjenien er et
indre anliggende - noget, der naturligvis gribes
med kyshånd af regeringen i Moskva - men det
er ikke et indre anliggende. Det fremgår af Helsingfors-Dokumentet fra 1992, som den russiske
præsident selv har skrevet under på, og derfor
er det godt, at den danske regering i dag fordømmer Ruslands fremfærd i Tjetjenien - bedre
sent end aldrig.

(415)
Tirsdag den 21. februar 1995 (F 22)
Det er også rigtigt af regeringen, synes jeg, at
fremdrage de andre uroområder, vi har i og
omkring Europa. Det er rigtigt at fremhæve
Middelhavsområdet med den trussel, der her
fra Syd kommer mod Europas bløde bug, og det
er rigtigt at fremhæve EU's globale ansvar.
Her kunne man så føje til, at det er trist at se
den skæbne, som Lomékonventionen har lidt.
Det er utrolig kortsynet af de EU-regeringer,
som har været imod en forlængelse af den hidtidige Lomépolitik. Især er det kortsynet af den
britiske regering, og i det hele taget må man
sige, det er bekymrende at iagttage den britiske
vandring bort fra den vej, EU jo må følge for at
opfølge sine forpligtelser og sikre sin fremtidige
overensstemmelse med det, der var den oprindelige målsætning med europæisk integration.
Når det gælder EU's regeringskonference i
1996, som jo i virkeligheden starter allerede til
sommer med det ekstraordinære EU-topmøde
på Mallorca, hvor konferencens dagsorden skal
fastlægges, har denne konference én overordnet
opgave, og det er at forberede EU's udvidelse
mod Øst. Og det glæder mig at høre på regeringen i dag, at den erkender det.
Her er vi ved det punkt, hvor jeg måske kan
have lidt svært ved at finde sammenhæng imellem analyse og konklusioner. For regeringens
analyse viser, at Europa er midt i en omstrukturering, hvor f.eks. en organisation som Vestunionen vil spille en rolle. Som der blev sagt,
ved man endnu ikke præcis hvilken, men allerede i dag er Vestunionens rolle en helt anden end
for bare et par år siden, da de danske forbehold
over for Maastricht-Traktaten blev fastlagt. Det
sagde både statsministeren og udenrigsministeren jo i dag så klart, som jeg aldrig har hørt dem
sige det før.
Jamen hvorfor så fortie, at Danmark er kommet i en absurd situation ved som eneste europæiske NATO-land blot at være observatør i
Vestunionen? Hvorfor dog udskyde diskussionen om de omstruktureringer i samarbejdet,
som vi ved bliver nødvendige? Burde vi dog
ikke have lært af Maastricht-Traktatens skæbne
i Danmark, at hvis vi udskyder arbejdet med at
forberede befolkningen på, at forandringer er
nødvendige, risikerer vi en negativ folkelig
reaktion, hvis man føler, at noget bliver trukket
ned over uforberedte hoveder?
Jamen verden har ændret sig i de sidste par
år. Det fremgår klart af ordene i de to redegørelser, vi har hørt i dag. Og det fremgår også af
ordene, at man i regeringen fornemmer, i hvil-

3313

ken retning udviklingen går. Men, hvor er så
den tanke, der skal give ordene liv? Berede de
forandringer, der er nødvendige? Hvorfor har
regeringen endnu ikke turdet drage konsekvensen af sine egne analyser? Hvorfor nøler regeringen?
I Shakespeares Hamlet stifter vi jo bekendtskab med det særegne danske vægelsind og den
danske nølen, og et sted siger digteren - og det
passer måske godt på den brændende aktuelle
debat om disse spørgsmål:
»Op flyver ordet, tanken stille står. Ord uden
tanke aldrig himlen når.«
(Kort bemærkning).";Uffe Ellemann-Jensen
55584;name_party;":
Jeg lyttede til Venstres formand og tænkte, om
der var kommet en ny EU-linje fra Venstre, men
her til sidst skulle den jo så have én gang til på
forbeholdene. Jeg er selvfølgelig enig med hr.
Uffe Ellemann-Jensen, når han siger, at verden
har forandret sig. Jeg forstår heller ikke, at regeringen ikke i statsministerens og udenrigsministerens taler klart markerer, at Danmark har en
melding på det forsvarspolitiske samarbejde, at
Danmark har en melding på Vestunionen.
Men at Danmark skulle være bragt i en
absurd situation, synes jeg er et af hr. Uffe Ellemann-Jensens absurde synspunkter. Det er jo
sådan, at med de folkeafstemninger, vi har haft i
Sverige, Finland og Østrig, har vi fået tre nye
medlemmer ind i EU, som ikke er medlemmer
af Vestunionen. Og det vil da sige, at det, som
måske nogle har opfattet som en lidt isoleret
dansk position, rent faktisk er en helt anden
situation. Når vi går til regeringskonferencen i
1996, vil der være fem lande, som ikke er medlemmer af Vestunionen, og det betyder, at det
bliver meget lettere og meget mere forståeligt
for de andre lande at fastholde det danske synspunkt, som står i det nationale kompromis.
Det ved jeg godt at hr. Uffe Ellemann-Jensen
aldrig har elsket, men det står der nu alligevel,
og jeg håber, at der er partier i dag, der vil tilkendegive, at de står ved det. Der står, at Danmark holder sig uden for den såkaldte forsvarspolitiske dimension, der indebærer medlemskab
af Vestunionen samt fælles forsvarspolitik eller
fælles forsvar.
Chancen for politisk at gennemføre et forbehold i fremtiden er da ikke blevet mindsket med
udvidelsen. Den er da blevet styrket. Vi står
ikke alene. Der er fem lande, der nu har en position, der er at sammenligne med Danmarks.

3314

Tirsdag den 21. februar 1995 (F 22)

(Kort bemærkning).";Steen Gade
57407;name_party;":
Jeg synes, hr. Uffe Ellemann-Jensens tale burde
give anledning til, at udenrigsministeren eller
statsministeren gik herop og tog meget klar
afstand fra det, hr. Uffe Ellemann-Jensen sagde
om Vestunionen og EU's sikkerheds- og udenrigspolitik. Vi har jo oplevet i de senere dage,
hvordan regeringen har sendt et papir til Unionen, hvor man peger på, at det har været et problem, at der ikke er flertalsafstemninger om sikkerhedspolitikken. Dermed inviterer man faktisk - og det er jo Venstres politik - til at indføre
flertalsafstemninger om national udenrigs- og
sikkerhedspolitik.
Det var det første skridt. Så kommer ministrene i dag med nogle særdeles tågede meldinger om Vestunionen - meldinger, som hr. Uffe
Ellemann-Jensen så tager op nu og bruger som
anledning til at få trukket - jeg havde nær sagt
den sidste torsk op - men i hvert fald at få halet
Vestunionen i land som dansk politik. Det er
det, hr. Uffe Ellemann-Jensen vil.
Det, vi skal være opmærksom på, er, at han er
meget tæt på at nå sit mål. Det er det signal, der
ligger i den dagsorden, som regeringspartierne
har lavet sammen med Venstre og De Konservative, medmindre vi nu kan få et helt klart
dementi fra regeringen om, at det ikke er tilfældet. For alt, hvad vi har set i de forløbne dage,
tyder på, at det er Venstre, der skal skrive teksten i det kommende nationale kompromis. Det
er regeringen, der skal ned og forhandle det,
men det er åbenbart Venstre, der fører pennen.
(Kort bemærkning).";Keld Albrechtsen
58892;name_party;":
Jeg vil gerne sige til Venstres ordfører, hr. Uffe
Ellemann-Jensen, at jeg håber, det var mangel
på taletid, der gjorde, at hr. Uffe EllemannJensen overhovedet ikke omtalte hverken
spørgsmålet om beskæftigelse i Europa, spørgsmålet om miljøet eller nogen af de andre store
problemer, men udelukkende koncentrerede sig
om sikkerhedspolitikken. Jeg anerkender sikkerhedspolitikkens betydning, men jeg synes
trods alt, det var tankevækkende, at der ikke
blev ofret så meget som blot nogle få sekunder
på de andre emner.
Jeg håber da ikke, at hr. Uffe Ellemann-Jensen
er uenig med mig i, at der er store problemer på
f.eks. miljøområdet og på pesticidområdet, ligesom der er det problem, at det hænger dårligt
sammen med, hvad EU beslutter på landbrugs-

området og transportområdet på den ene side
og miljøområdet på den anden side. Man kan
ikke komme igennem med en C02-afgift, og der
er problemer med en række andre giftstoffer.
Jeg håber som sagt, at det var mangel på taletid,
der gjorde, at hr. Uffe Ellemann-Jensen overhovedet ikke nævnte disse problemer.
Så skal jeg om Vestunionen blot sige, at det
klogeste, der er sagt om den sag efter min
mening, er sagt af den danske forsker Ole
Wæver - og nu citerer jeg efter hukommelsen og
undskylder over for hr. Ole Wæver, hvis jeg
skulle citere fejl - idet han har sagt, at de, der så
brændende ønsker, at vi skulle i Vestunionen
her og nu, og de, der mener, at det ville være
den største ulykke, der kunne overgå landet, har
begge to taget fejl på samme punkt: De har totalt
overvurderet Vestunionens betydning.
Til hr. Keld Albrechtsen blot denne bemærkning. Jeg står her med det papir, som regeringen
har sendt til EU om erfaringerne med den hidtidige traktat, og jeg leder forgæves efter, hvor
der i dette papir står, at nu mener regeringen,
man skal overgå til flertalsafgørelser på det
udenrigspolitiske felt. Jeg vil gerne have det at
vide, for det står ikke i min version af papiret,
men det er selvfølgelig muligt, at vi har to forskellige versioner.
(Kort bemærkning).";Ove Fich
60946;name_party;":
Jeg må sige til hr. Fich, at det var ganske bevidst,
at jeg koncentrerede mit indlæg om de helt
overordnede sikkerhedspolitiske spørgsmål, for
selvfølgelig er vi da enige i, at vi ønsker et Europa med bedre beskæftigelse, bedre miljø osv.
Men alle de ønsker kan vi ikke få opfyldt, hvis
vi ikke sikrer, at der ud af den meget usikre og
meget truende situation, Europa befinder sig i
nu, kommer en mere stabil europæisk orden.
Derfor er vi nødt til at bruge vores kræfter på
det og sikre, at det bliver hovedformålet ved
den kommende regeringskonference. Vi danskere går galt i byen, hvis vi stiller til regeringskonferencen med en hel masse danske ideer om
forbedringer af miljøgarantier og alt muligt
andet, som -- bevares - er vigtige i sig selv, men
som overhovedet ikke har noget at gøre med det
overordnede spørgsmål, som skal sikre, at vi
kan forfølge den type mål. Vi skal passe på ikke
at gentage mange års danske vanskeligheder
med at kende forskel på mål og midler i Europapolitikken.

Tirsdag den 21. februar 1995 (F 22)
Til hr. Gade kan jeg oplyse, at Venstres linje,
for så vidt angår de danske forbehold, er fuldstændig, som den har været hele tiden. Vi
ønsker at slippe af med de fire forbehold. Vi
ønsker at slippe af med dem i erkendelse af, at
virkeligheden har ændret sig, siden Danmark
tog forbeholdene, men vi ønsker selvfølgelig, at
det skal ske på en ordentlig måde, dvs. efter en
grundig debat, og efter at befolkningen får
mulighed for at tage stilling til det.
Vi mener, at det specielt trænger sig på, når
det gælder Vestunionen. Når hr. Gade hæfter
sig ved, at Sverige og Finland jo heller ikke er
medlemmer, så glemmer hr. Gade, at Danmark i
modsætning til disse lande er medlem af NATO.
Det er derfor, Danmark er i en absurd situation,
eftersom vi som eneste europæiske NATO-land
alene er observatør. Når vi hører regeringen her
i dag gøre opmærksom på, hvilken rolle Vestunionen muligvis kan komme til at spille og vel
at mærke i et samarbejde med NATO og USA,
hvor vores frygt, dengang forbeholdet blev
taget, jo var, at dette skulle være vendt imod
NATO og USA, ja, så er det, jeg må sige, at vi er
i en absurd situation.
Men som sagt, vi kan først ændre disse forbehold efter en grundig debat. Disse forbehold
står ikke på dagsordenen for den kommende
regeringskonference. Der er ikke tale om, at
vores partnere overhovedet vil komme og prøve
at presse os til at ophæve forbeholdene. Det er
en ren indre dansk beslutning, og derfor er vi i
Venstre nået frem til den erkendelse, at da vi
altså ikke hidtil har kunnet få denne debat og vi
derfor ikke på ordentlig vis og efter grundig
forberedelse har kunnet hæve de forbehold i
god tid inden regeringskonferencen, så er det
måske det bedste, alt taget i betragtning, at vente, til vi kender resultatet af regeringskonferencen, og så slå det hele sammen til én samlet
afgørelse i befolkningen af, hvorvidt Danmark
fortsat ønsker at være med i det europæiske
samarbejde. For det er det, spørgsmålet vil
komme til at lyde på.
(Kort bemærkning).";Uffe Ellemann-Jensen
63992;name_party;":
Jeg var meget glad for hr. Uffe Ellemann-Jensens afslutning her, for så er Venstre og CD atter
engang enige om Europapolitikken, så er tingene på plads. Vi er enige i, at forbeholdene bør
hæves. Vi er også enige i, at tiden nok ikke er
nu, men er efter en grundig debat i forbindelse
med regeringskonferencen osv., så det kan jeg
ikke erklære mig andet end fuldstændig enig i.

3315

Men når nu bl.a. Enhedslisten kommer og
siger, at Danmark bør sige sådan og sådan om
f.eks. Vestunionen i forbindelse med konferencen, vil jeg gerne understrege, at Danmark har
lovet ikke at standse de andre lande, hvis de vil
udvide samarbejdet på nogle af de områder,
hvor Danmark står udenfor.
Det vil sige, at vi ikke skal blande os i, om
konferencen skal gå videre på de områder eller
ikke skal gå videre på de områder. Jo, vi kan øve
indflydelse, hvis vi har lyst til det, men vi skal
selvfølgelig ikke blokere for de andre, og jeg
synes, det her i debatten i dag skal siges, at Danmark ingen vetoret har over for de øvrige landes
videreudbygning på de fire forbeholdsområder.
Den har vi fraskrevet os i Edinburgh, for da sagde vi: Okay, vi vil ikke være med, men vi forhindrer ikke de andre lande i at gå videre.
Det synes jeg er en meget vigtig ting at få slået
fast frem til 1996, også for at de andre lande kan
se, at vi lever op til en aftale.
Endelig vil jeg gerne sige til hr. Keld
Albrechtsen fra Enhedslisten: Hvad i alverden
skal vi bruge Enhedslisten til? Når man stiller
sig op her og beklager sig over, at nu bliver man
måske ikke inddraget i forhandlingerne, og man
skal have JuniBevægelsen og Folkebevægelsen,
og jeg ved ikke hvad, med, for at det skal være
folkeligt bredt, må jeg spørge: Hvad i alverden
skal vi dog det for?
De bevægelser har grundlæggende fraskrevet
sig Unionen. De er imod Unionen. Det, der skal
diskuteres, er, hvordan Unionen bliver mere
effektiv. Så vil det da være underligt, at vi skal
til at starte forfra igen med hele diskussionen
om, hvorvidt Danmark er medlem af Den Europiske Union eller ej. Vi er medlem af Den Europæiske Union. Det sagde den danske befolkning
ja til den 18. maj. Vi havde nogle forbehold, men
generelt er vi med.
Hvad i alverden skulle vi så bruge Folkebevægelsen eller Enhedslisten som fundament for
det danske forhandlingsgrundlag op til 1996
for? Det ville da være underligt.
Derfor må jeg sige til hr. Albrechtsen, at det er
Enhedslisten selv, der fuldstændig har valgt fra
ved at køre den benhårde antiunionslinje. Bliv
endelig ved med det, for så har vi andre nogle at
skændes med!
(Kort bemærkning).";Peter Duetoft
66578;name_party;":
Nu ser vi jo her fra hr. Duetofts side igen den
arrogance, som unionstilhængerne mødte mod-

3316

Tirsdag den 21. februar 1995 (F 22)

standerne med bl.a. op til folkeafstemningen
den 2. juni 1992. Jeg behøver selvfølgelig ikke at
minde hr. Duetoft om, hvordan den folkeafstemning gik. Den endte med et nej - et nej til
Maastricht-Traktaten. Hvorfor gjorde den det?
Det gjorde den, fordi befolkningen ikke ville
have den politik, som et stort flertal herinde i
Folketinget havde siddet og kogt sammen.
Så siger hr. Duetoft nu ganske flot, at han ikke
har brug for unionsmodstanderne: hvorfor skulle han tale med unionsmodstanderne? Så vil jeg
til gengæld sige til hr. Duetoft, at dermed er hr.
Duetoft og hans regering og Venstre og De Konservative igen på vej ud i den situation, hvor de
risikerer at bringe sig i modsætning til et flertal i
befolkningen.
Hr. Uffe Ellemann-Jensen og hr. Duetoft har
såmænd allerede nu taget fat på den skræmmekampagne, som de udmærket godt ved de til sin
tid vil lancere for at gøre afstemningen om den
næste Unionstraktat til et spørgsmål om, at vi
bliver smidt ud af Unionen og lign., hvis vi
skulle være så frække at stemme imod. Det hele
er nu lagt til rette. De kører efter den model,
som de led nederlag på den 2. juni 1992.
Men man kan vælge at sige, at man ikke vil
tale med dem, som i dette spørgsmål måske i
virkeligheden repræsenterer mere end halvdelen af befolkningen. Det kan man godt vælge,
men så vil jeg bare kalde dét den yderste arrogance, og jeg vil kalde det den yderste mangel
på kløgt fra en regerings side, hvis man følger
en sådan linje.
Derfor havde jeg også håbet, da jeg stillede
mit spørgsmål for lidt siden til statsministeren
og udenrigsministeren om Vestunionen, om
flertalsafstemninger i sikkerhedspolitikken, at
man dog havde benyttet lejligheden til at gå op
og slå fast, at den politik, som hr. Uffe Ellemann-Jensen og nu også en repræsentant for et
af regeringspartierne klart er ved at lægge til
rette for at komme ind i Vestunionen, for at få
flertal for afstemninger om det ene og det andet,
ikke er regeringens.
Men den melding kom ikke, fordi fortøjningerne er skredet, fordi det næste nationale kompromis er ved at blive skrevet et eller andet sted
uden for denne sal her i dette hus.
(Kort bemærkning).
Elisabeth Amold (RV):
Efter at hr. Uffe Ellemann-Jensen havde holdt
begge sine indlæg, slog det mig, at hr. Uffe Ellemann-Jensen udtaler sig med den tryghed og

den ro og den sikkerhed, som kun stigende galluptal kan give, uden at tænke på, hvordan fortiden har været.
Hvordan kan hr. Uffe Ellemann-Jensen foreslå, at vi nu skal ophæve de fire forbehold, som
den danske befolkning har stemt om én gang?
At vi nu skal gå ud og forberede befolkningen
på, at de skal have forandringer? Er der slet ikke
nogen lille advarselsklokke, der ringer inde i
baghovedet på hr. Uffe Ellemann-Jensen: Husk
nu på, at vi tabte den første folkeafstemning?
Det var faktisk det samme, som hr. Keld
Albrechtsen sagde. Jeg ser det ud fra et andet
synspunkt. Vi har ingen glæde af at lægge traktatændringer frem, som ikke har folkelig opbakning. Vi skaber kun os selv problemer, og den
lære burde hr. Uffe Ellemann-Jensen også drage
af fortiden.
(Kort bemærkning).";Keld Albrechtsen
69822;name_party;":
Jeg kan konstatere, at hr. Uffe Ellemann-Jensen
홢lidt indirekte måske - kommer til at bekræfte,
at Danmark ikke står så isoleret, når det handler
om nej til et forsvarspolitisk samarbejde i EU og
nej til medlemskab af Vestunionen. Der er fem
lande i en situation, der ligner Danmarks, når vi
går til regeringskonferencen, og ikke kun to.
Dernæst vil jeg sige til hr. Uffe Ellemann-Jensen, at det da er ærlig snak. Venstre mener fortsat, at Danmark skal forlade forbeholdene. Men
nu har man så fundet på en lidt ny snedig strategi. Nu skal det hele slås sammen, og så skal
danskerne have pistolen for brystet bagefter. Så
skal det nemlig hedde: Hvis I stemmer nej, så er
det ud af EU!
Jeg må spørge hr. Uffe Ellemann-Jensen, om
han virkelig mener, det skulle være seriøs Europapolitik over for en befolkning, som vidste,
hvad den gjorde i 1992, da den sagde nej til
Maastricht, og som vidste, hvad den gjorde, da
den sagde ja den 18. maj til Maastricht på betingelse af en Edinburgh-aftale.
Jeg ved godt, at den tidligere udenrigsminister rejser rundt som ekspert i EU-forhold, og
det er han også på mange måder. Men han er
også ekspert i én anden ting, nemlig i at tabe
EU-spørgsmål på gulvet. Det var den tidligere
udenrigsminister hr. Uffe Ellemann-Jensen, der
forhandlede Maastricht arrogant, som ikke ville
lytte til vores kritik og ikke ville føre den frem i
forhandlingerne.
Det skal ikke gentage sig. Og jeg skal sige helt
ærligt, at SF stemmer for den dagsorden, der er

Tirsdag den 21. februar 1995 (F 22)
foreslået af regeringspartierne og andre. Når vi
ikke er medforslagsstillere, skyldes det, at vi
ikke vil sætte vores navn på et papir som medforslagsstiller sammen med hr. Uffe EllemannJensen, fordi jeg ikke mener, at Venstre fører en
seriøs udenrigspolitik i EU-spørgsmålet. De
blander indenrigspolitik ind hele tiden, og jeg
mener, det ødelægger chancerne for, at vi får en
ordentlig Europapolitik.";Steen Gade
71769;name_party;":
Jeg blev meget chokeret over at høre hr. Uffe
Ellemann-Jensens betragtninger om, hvordan
demokratiet skal være i Danmark. Jeg synes, det
er påfaldende, at det kan være Venstres politik
nu, at danskerne ikke skal kunne tage stilling til
det reelle indhold i Europapolitikken, men blot,
hver gang man skal have en afstemning, skal
tage stilling for eller imod selve Europasamarbejdet. Hvis det er den generelle opfattelse i
Venstre af, hvordan demokratiet bør være i
Danmark, så siger jeg velbekomme.
Det må være sådan, at den danske befolkning
kan tage stilling til det reelle indhold i de
ændringer, der foreslås, og også kan sige nej til
nogle foreslåede ændringer. Ellers har vi jo reelt
ikke demokrati og folkestyre, når det drejer sig
om Europaspørgsmålet. Så er det sådan, som
nogle har frygtet, at når det drejer sig om forholdene her i Danmark, kan vi stemme i Folketinget, og når Folketinget har vedtaget noget i
Europaspørgsmål på en regeringskonference, er
løbet kørt, og så har befolkningen ingen mulighed for at sætte en bremseklods i.
Det er i betragtning af den historie, der ligger
bag det nuværende medlemskab af EU, en
meget ubehagelig opfattelse at have, og man
risikerer, at man løber ud ad den vej, der fører
længere og længere ud i EU-samarbejdet på en
baggrund, befolkningen ikke kan tiltræde. Og
de frustrationer, man derved kan skabe i befolkningen ved, at man tillægger EU større og større
kompetence, uden at befolkningen har mulighed for at sige ja eller nej, kan blive meget voldsomme og ubehagelige for det danske folkestyre. Så jeg vil advare imod dem.
Jeg synes egentlig på mange måder, det var
befriende at høre fru Elisabeth Arnold heroppe
for et øjeblik siden. Jeg savnede så blot, at fru
Elisabeth Arnold i den sammenhæng nævnte
ikke blot hr. Uffe Ellemann-Jensen, men også hr.
Peter Duetoft, for det var jo det samme
udgangspunkt, hr. Peter Duetoft havde for sine
bemærkninger og den samme arrogance over

3317

for befolkningens indstilling til EU-spørgsmålet, som kom til udtryk.
(Kort bemærkning).";Kristian Thulesen Dahl
73826;name_party;":
Det var dog alligevel forbløffende, at man skulle
blive betegnet som arrogant, fordi man står ved
det, som et flertal af den danske befolkning ved
en folkeafstemning rent faktisk har sagt ja til.
Den danske befolkning har sagt ja til et medlemskab af Maastricht på nogle veldefinerede
betingelser. Og så kommer en unionsmodstander rendende og påstår, det er arrogant at støtte,
hvad den danske befolkning har sagt ja til.
Jeg vil gerne sige til hr. Keld Albrechtsen: Jeg
er ikke arrogant over for politiske modstandere,
men jeg er træt af Enhedslistens, JuniBevægelsens og Folkebevægelsens ustandselige krav om
at få indflydelse på dansk EU-politik, samtidig
med at man på en halvreligiøs måde stiller sig
op hele tiden og siger nej for enhver pris.
Jeg vil gerne spørge hr. Keld Albrechtsen: Vil
hr. Keld Albrechtsen i de forhandlinger, der skal
være i løbet af dette år, hvis han blev inviteret
med, se bort fra sit nej til Unionen og være med
til i arbejdet at effektivisere Unionen? Det er jo
ikke de signaler, vi har hørt hidtil hverken fra de
to folkebevægelser eller fra Enhedslisten. Det
har været deres fanatiske nej, der har stået ved
magt. Men det, det drejer sig om nu, er altså
ikke det gamle ja-nej, ikke den gamle, om vi er
med eller ikke med. Det, det drejer sig om, er,
hvordan den Union, Danmark er medlem af,
skal bygges videre, og hvordan den skal effektiviseres. Der er da ikke nogen grund til at inddrage partier eller bevægelser, som har det
hovedsynspunkt, som de ikke kan komme fra,
at Unionen bare skal væk, i forhandlinger.
Derfor nævnte jeg med vilje ikke SF, for SF
har vist en fleksibilitet og åbenhed, der gør, at
det er værd at tage diskussionen. Det kan godt
være, vi ikke kan nå at blive enige med SF, men
SF er der grund til at tale med, for SF har vist, at
de gerne vil have indflydelse på den dagligdags
politik, mens hr. Keld Albrechtsen bare stiller
sig op og siger nej til alt, hvad der har med
Unionen at gøre, og så i øvrigt i dagligdagen har
en række problemer med at stemme for ganske
gode forslag, der også kommer fra EU., Det er
det, det drejer sig om, og det har intet med arrogance at gøre. Det er en erkendelse af, hvad,
vælgerne sagde ja til 18. maj, og hvordan vi så
kommer videre derfra.
i
II

3318

Tirsdag den 21. februar 1995 (F 22)

(Kort bemærkning).";Peter Duetoft
76159;name_party;":
Det, der kalder mig herop, er hr. Ove Fichs ganske rimelige og agtværdige betragtninger over
nødvendigheden af at se spørgsmålet om EU i
forhold til fred, demokrati, miljø og bekæmpelse
af arbejdsløshed, og hr. Ove Fich kritiserede hr.
Uffe Ellemann-Jensen voldsomt for, at de elementer ligesom ikke var inddraget i hr. Uffe
Ellemann-Jensens tale.
Sådan forstod jeg det, og det kunne man jo
sige var udmærket, men mit spørgsmål til hr.
Ove Fich er: Hvorfor er disse udmærkede elementer, som hr. Ove Fich nævner, så ikke med i
det dagsordensforslag, hr. Ove Fich selv har
været med til at fremsætte? Der står, at hovedformålet med regeringskonferencen er spørgsmålet om de central- og østeuropæiske lande.
Hvor er f.eks. spørgsmålet om det demokratiske
element, der skal sikre, at der kommer et flertal
af den vesteuropæiske befolkning bag unionsprojektet, før man begynder at udvide det med
andre? Jeg synes altså, at hr. Ove Fich også skylder en forklaring på dette område.
Så vil jeg sige til hr. Peter Duetoft, at hvis hr.
Peter Duetoft opfatter det på den måde, at
hovedopgaven består i at sikre enighed mellem
ham og hr. Uffe Ellemann-Jensen, er det jo fint,
og så ønsker jeg hr. Peter Duetoft held og lykke.
Det tror jeg han får brug for ved den folkeafstemning, som kommer.
(Kort bemærkning).";Søren Søndergaard
77485;name_party;":
Fru Elisabeth Arnold synes at overse, at politisk
lederskab altså også består i at tage pejling af
den internationale udvikling og så fremsætte
forslag til, hvordan man kan sikre et land størst
mulig indflydelse på den del af udviklingen,
som er væsentlig for landet selv. Det kan være,
at man så en gang imellem når frem til nogle
forslag, som der ikke umiddelbart er et stort
begejstret flertal for, og så består politisk lederskab i at starte en åben debat og turde lægge
forslagene frem efter at have argumenteret for
dem. Den dér med ikke at skulle lægge noget
frem, hvis det ikke, endnu før debatten blev
holdt, var sikkert, at det kunne vedtages, er jo
ikke politisk lederskab.
Derfor vil jeg gentage, at vi har brug for en
grundig og åben debat om disse spørgsmål, og
først når vi har haft den, kan der være mening i
at lægge nogle spørgsmål frem for befolkningen.
Vi ved jo ikke, hvor nogle af disse ting ender, og

det fremgik også af regeringens redegørelse i
dag.
Hr. Gade peger på, at der er kommet nogle
nye EU-lande, der med hensyn til forsvarssamarbejde og Vestunionen er i en situation, der kan
minde om Danmarks, selv om de altså ikke er
NATO-medlemmer, men lad os da så vente og
se, om ikke nogle af de lande også vil synes, det
vil være rigtigt at gå med i det europæiske forsvarssamarbejde, som vi jo ved vil blive resultatet af regeringskonferencen. Hvorfor ikke prøve
at tage diskussionen i det næste års tid eller to
om disse forskellige valgmuligheder, der
begynder at tegne sig, og så vente til senere med
at kaste os ud i et vældigt slagsmål om, hvordan
vi skal tilrettelægge en folkeafstemning?
Mit råd til hr. Thulesen Dahl skal også være,
at vi i stedet for nu at begynde at føre debat om
danskerens ret til at sige ja eller nej til, hvad han
skal være med til, måske med fordel kunne prøve at gå ned i substansen af det forsvarssamarbejde, der begynder at tegne sig, samarbejdet
om politiindsats, om flygtningepolitik, osv. Lad
os diskutere de ting og så fare i hovedet på hinanden den dag, vi er rede til at drage nogle konklusioner.
(Kort bemærkning).";Uffe Ellemann-Jensen
79593;name_party;":
Hr. Duetoft mente ikke, at han var arrogant, når
han sagde, at det er hans mål at få hævet de
danske forbehold. Han mente ikke, at det var
udtryk for arrogance, hvis man gentager det
forløb, som vi oplevede i 1992, hvor et flertal i
Folketinget blev stemt ned ved en folkeafstemning. Han har ikke set de opinionsmålinger,
som klart viser, at et stort flertal i den danske
befolkning ønsker, at disse forbehold skal opretholdes.
Men hr. Duetoft ved jo godt - og det er det,
der først og fremmest bekymrer mig, og især
bekymrer det mig, at ministrene ikke får bragt
det her på det rene - at når vi f.eks. har dette
papir til behandling i Europaudvalget om, at
regeringen skal sende et papir om erfaringerne
med Maastricht-Traktaten, står der intet om forbeholdene. Der står tværtimod en hel masse
ting, som peger på, at man er villig til at opgive
forbeholdene, f.eks. med hensyn til flertalsafgørelser vedrørende udenrigspolitikken. Der står i
papiret, at det er et problem, at et land kan blokere for fælles afgørelser, og det kan kun forstås
således, at man ønsker flertalsafstemninger om
udenrigspolitikken. Sådan er det, må jeg sige til
hr. Fich.

Tirsdag den 21. februar 1995 (F 22)
SF ønskede, at disse forbehold skulle med i
papiret, men SF fik ikke disse forbehold med i
papiret. Hvorfor fik SF ikke det? Det fik de ikke,
fordi Venstre ikke ville have dem med, og Venstre har tiltaget sig vetoret med hensyn til, hvad
der skal skrives til EU. Regeringen har givet
Venstre vetoret i dette spørgsmål, og derfor kom
papiret til at se ud, som det gør, og som hr. Duetoft ønsker det, nemlig således, at forbeholdene
om ikke slettes med ét hug så i hvert fald får lov
til at forsvinde op i den blå luft, for det er jo det,
der sker.
Derfor vil jeg fastholde, at det er arrogance og
i modstrid med, hvad et flertal i befolkningen
har stemt, og med, hvad opinionsmålingerne
klart viser, nemlig at der stadig væk er et flertal i
befolkningen, der ikke vil have fælles EU-hær,
ikke vil have flertalsafstemninger i udenrigspolitikken osv. Sådan er det.
(Kort bemærkning).";Keld Albrechtsen
81676;name_party;":
Hr. Søren Søndergaard kritiserer mig lidt, fordi
der i det dagsordensforslag, vi er medforslagsstillere til, kun indgår ét politisk punkt, nemlig
udvidelsen af EU. Jeg vil gerne returnere den
med at sige, det dog er ét mere, end der indgår i
det forslag, som Enhedslisten har fremsat, idet
spørgsmålet om udvidelsen slet ikke indgår i
det, og det er faktisk værd at hæfte sig ved, for
det er, fordi Enhedslisten er imod en udvidelse
af EU. Den gruppe, som ellers altid har talt om
demokrati og solidaritet, ønsker ikke, at folkene
i Østeuropa, der demokratisk ønsker at tilslutte
sig EU, skal få lov til det, og ønsker ikke, at de
befolkninger, der gerne vil ind i det, som
Enhedslisten plejer at kalde de rige landes klub,
skal få lov til det. Det er dog interessant, og det
er vel i virkeligheden dér, det stikker.
Jeg står her med papiret, bilag 412, og jeg vil
med glæde skænke hr. Keld Albrechtsen mit
eksemplar, for der står ikke, at det er et problem, der er enstemmighed. Ordet »problem«
indgår simpelt hen ikke, så jeg beklager dette
ukorrekte citat.
Hr. Kristian Thulesen Dahl, som jeg synes
med rette var utilfreds med den form, hr. Uffe
Ellemann-Jensen brugte - med at spørgsmålet
om, hvorvidt man ville acceptere, at vi fjernede
de fire forbehold, plus hvad der i øvrigt er af
ændringer, for ellers var det ud af EU, nærmest
skulle stilles til befolkningen - vil jeg trøste med
at sige, at nu bliver det ikke hr. Uffe EllemannJensen, der kommer til at formulere et eventuelt

3319

afstemningstema, medmindre netop hr. Thulesen Dahl inden det tidspunkt skulle gå hen og
hjælpe hr. Uffe Ellemann-Jensen til at komme i
en sådan position.
Endelig vil jeg sige om debatten, at jeg ikke
tror, det er særlig frugtbart, vi diskuterer, hvem
der vil høre på hvem. Jeg tror, vi skal lade
debatten køre og høre, hvad der kommer frem
af velargumenterede synspunkter, og så inddrage dem alle sammen, og jeg håber, at vi også i
dag vil kunne fortsætte debatten i den tone.
(Kort bemærkning).";Ove Fich
83696;name_party;":
Jeg vil gerne sige til hr. Uffe Ellemann-Jensen, at
jeg er meget enig i, at det ville være forkert at
fare i hovederne på hinanden på nuværende
tidspunkt over, hvordan afstemningsforløbet
skal være, hvis der efter regeringskonferencen
er behov for en folkeafstemning.
Det var også derfor, jeg blev så forbløffet
over, at hr. Uffe Ellemann-Jensen i sin ordførertale afsluttede med at sige, at det, det kommer til
at dreje sig om efter regeringskonferencen, bliver en afstemning om, hvorvidt vi skal være
medlem eller ej, og derfor argumenterede hr.
Uffe Ellemann-Jensen for, at man skulle tage en
afstemning, som inkluderede ikke blot de områder, hvor vi på det tidspunkt måtte have taget
forbehold, men også de ændringer, som måtte
være en følge af regeringskonferencen. Det er jo
at komme med et udspil her fra talerstolen om,
hvordan afstemningsforløbet skal være, og det
var så i al beskedenhed det, jeg tillod mig at forholde mig til.
Når hr. Uffe Ellemann-Jensen nu gør sig til
talsmand for, at vi ikke skal fare i hovederne på
hinanden over det, forstår jeg det ganske enkelt
ikke, for det var rent faktisk hr. Uffe EllemannJensen, der bragte dette emne på bane.
Jeg vil fastholde, at den rigtigste måde at have
folkeafstemninger på, selvfølgelig er, at befolkningen kan tage så stor en egenbeslutning som
overhovedet muligt, og det skal ikke være
nogen hemmelighed, at Fremskridtspartiet godt
kunne tænke sig at have folkeafstemninger, der
var pindet ud, så man kunne sige ja til noget og
nej til andet, og det er jo væsentligt, når vi taler
om de såkaldte forbehold, at danskerne skal
have mulighed for at sige ja til noget og nej til
noget andet.
Det synes vi er langt mere demokratisk, end
at vi skal have sådan en en bloc-folkeafstemning, hvor det er »tag det hele« eller forlad Fæl-

3320

Tirsdag den 21. februar 1995 (F 22)

lesskabet, for det er reelt at bagbinde befolkningen, og det bryder vi os ikke om.
(Kort bemærkning).";Kristian Thulesen Dahl
85661;name_party;":
Hr. Duetoft stillede for lidt siden et spørgsmål,
som jeg ikke kunne nå at svare på i sidste runde,
men han fortjener et svar.
Han påstod, at Enhedslisten alene ville handle ud fra vores nej til Unionen: med andre ord
kunne hr. Duetoft ikke forhandle med Enhedslisten. Jeg ønsker Unionen opløst, ingen tvivl om
det, men Enhedslisten har ikke krævet, at forhandlingerne her i efteråret skal dreje sig om, at.
Unionen skal væk, eller at Danmark her og nu
skal melde sig ud af Unionen. Tværtimod har vi
fremsat en række konkrete forslag, som hr. Duetoft godt ved punkt for punkt kommer til
behandling her i Folketingssalen på fredag, til at
rulle Unionen tilbage, til at tage beføjelser ud af
Unionen, til at styrke miljøgarantien osv.
Vi vil gerne være med til sammen med regeringen at forhandle et dansk memorandum,
men unionsmodstanderne skal med. Det er
såmænd i al beskedenhed det, vi siger, og det vil
være yderst fornuftigt af regeringen at tage
imod det tilbud, for det er den vej, der kunne
sikre, at når vi til syvende og sidst når frem til et
resultat, vil det også kunne få et flertal af befolkningen bag sig.
Der er desværre ikke noget i debatten i dag,
der tyder på, at regeringen har lyst til at lytte til
det råd. Det kan så for det første føre til, at vi får
denne tragedie igen med modsætningen mellem
et folketingsflertal og et befolkningsflertal, og
det kan for det andet til syvende og sidst komme til at koste regeringen livet.
Jeg synes, der vil være grund til, at hr. Peter
Duetoft f.eks. på fredag tager mig på ordet og
går ind i den konkrete debat om de forslag, som
Enhedslisten har fremsat.
Et af forslagene handler om de små landes
indflydelse, og så påstår hr. Ove Fich, at
Enhedslisten ikke vil være med til, at de østeuropæiske lande kommer ind i EU. Det har vi
aldrig sagt noget imod, men vi vil ikke underskrive en håndfæstning, der går ud på, at de
små lande skal fratages deres indflydelse i EU
som betaling for, at flere lande kommer med, og
det politiske tema er, at de små lande skal fratages deres indflydelse. Det sammenkæder man
med en udvidelse, og det vil vi ikke acceptere,
må jeg sige til hr. Ove Fich.

(Kort bemærkning).";Keld Albrechtsen
87851;name_party;":
Debatniveauet! må jeg sige til hr. Ove Fich. Når
jeg konstaterer, at hr. Ove Fichs dagsordensforslag f.eks. ikke indeholder noget om demokratiet, efter at hr. Ove Fich har stået heroppe på
denne talerstol og gentagne gange forklaret,
hvor vigtigt det var med det demokratiske
aspekt, siger hr. Ove Fich: Æh bæh buh, det står
der heller ikke noget om i jeres dagsorden. Så
forstår jeg bedre, hvorfor man skal gennemlæse
de forskellige forslag på udvalgsmøderne, og så
må vi åbenbart også have noget her i Folketinget, der hedder gennemlæsning af forslagene.
Enhedslistens og Fremskridtspartiets forslag i
denne sag går ud på at opfordre Folketinget og
regeringen til at bidrage til at styrke debatten. Så
er det da rimelig klart, at vi ikke kan fremsætte
et dagsordensforslag, der omhandler debatten,
altså indlægge, hvad der skal være konklusionen af debatten. Det ville da være en besynderlig opfattelse, for så var der sådan set ikke
nogen grund til at have debatten. Men det
afspejler måske en mere grundlæggende forskellig holdning hos i hvert fald Enhedslisten og
Socialdemokratiet til, hvorfor man fører debatter. Det er muligt, men det, der altså står tilbage,
er den kendsgerning, at hr. Ove Fich gentagne
gange angriber den tidligere udenrigsminister
hr. Uffe Ellemann-Jensen for at glemme spørgsmålet om demokratiet, arbejdsløsheden osv. og
så fremsætter et dagsordensforslag, hvor aspektet er fuldstændig væk. Man kan så overveje,
hvad der er baggrunden for det.";Søren Søndergaard
89341;name_party;":
Jeg synes nok, at i den sidste halve times tid
kunne man få det indtryk, at nutidens politikere
beskæftiger sig meget mere med nuet, end de
beskæftiger sig med fremtiden: nogle beskæftigede sig endda meget med fortiden.
Denne debat drejer sig om den internationale
udvikling og udviklingen i Europa, og jeg synes
da, det er interessant at høre både statsministeren, udenrigsminsteren og hr. Uffe EllemannJensen, der på glimrende vis har analyseret
situationen og peget på, hvad det i virkeligheden er, vi skal uddrage af situationen, nemlig
hvorledes vi danskere kan være med til at præge udviklingen i Europa således, at vi får mere
fred og større stabilitet, en fred og stabilitet, der
gerne skulle række så langt frem, at den også
kommer til at gælde for de næste generationer.
Jeg håber meget, at vi i de kommende timer kan
få sporet debatten tilbage på det.

Tirsdag den 21. februar 1995 (F 22)
For ca. 400 år siden skrev den engelske historiker William Camden om »The Balance of
Europe« eller den europæiske ligevægt. Dengang interesserede man sig også for, hvordan og
hvorledes man kunne etablere fred og stabilitet i
Europa. Hvordan kunne man så etablere en
europæisk ligevægt? Historien har vist, hvor
svært det er, og at hver gang en magt forskubbede sig, hver gang ligevægten forrykkedes, fik
vi krig og ufred. Historien har også vist, at de
små europæiske lande hele tiden har måttet
orientere sig i de store europæiske landes interessesfære, hvis de skulle have nogen som helst
mulighed for at placere sig i en europæisk
balance, en europæisk ligevægt.
Efter Anden Verdenskrig havde vi en global
ligevægt baseret på den kolde krigs regler, men
det, der er situationen nu, efter at Muren er faldet, er jo, at vi skal til at etablere en ny europæisk ligevægt, der kan sikre freden og stabiliteten.
Som danskere er vi så heldige, at vi allerede
er med i det, vi kan kalde den vesteuropæiske
ligevægt, som er baseret på Romtraktaten og de
øvrige traktater om det indre marked og på
Maastricht. Det er faktisk baseret på nogle nye
principper, nemlig om et retligt forpligtende
samarbejde mellem de lande, som deltager, og
EU-samarbejdet giver jo os som lille europæisk
land en indflydelse på den europæiske balance
og på, hvor vi skal finde den europæiske ligevægt.
Den stabilitet, vi har nået via EU-samarbejdet, bør efter konservativ opfattelse nu udstrækkes til de baltiske lande og til landene i
Central- og Østeuropa, og der arbejdes i den
retning. Europaaftalerne er jo første skridt, for vi
tror i Det Konservative Folkeparti, at vi kun kan
skabe en varig fred og en stabil udvikling, hvis
vi sikrer, at de mennesker, som eksisterer og
arbejder rundt omkring i Europa, får samme vilkår for deres virke uanset deres nationalitet.
Med EU har vi netop etableret et samarbejde,
hvor vi fjerner diskrimination af nationalitet, og
hvor vi har etableret fælles politik på landbrugsområdet, industriområdet, på markedet,
således at der er ens konkurrencevilkår mellem
borgerne i EU-landene.
Vi ønsker altså at give befolkningerne i de
baltiske lande og befolkningerne i Central- og
Østeuropa, som har baseret deres politiske
systemer på de samme principper som os,
mulighed for at deltage i dette europæiske samarbejde.

3321

Med 15 lande og formentlig 10 lande mere om
nogle år er det også afgørende vigtigt, at vi får
EU til at fungere effektivt. Derfor går opgaven
ud på, at vi i forbindelse med regeringskonferencen i 1996 skal beskæftige os med EU's virkefelt, og vi skal samtidig have slået fast, hvad
der skal være nationalt virkefelt, for selv om
traktaterne kun giver EU ret til at beskæftige sig
med det, som er nævnt i dem, er der for store
uklarheder.
Der er også for store uklarheder på de områder, hvor vi kan tale om delt kompetence, og
derfor skal vi efter vores opfattelse have præciseret nærhedsprincippet mere klart. Samtidig
skal vi også på flere områder have præciseret,
hvor det er, Kommissionen har kompetence til
at stille forslag om harmonisering af national
lovgivning: det gælder f.eks. på det sociale
område. Hvor man i sin tid med MaastrichtTraktaten indførte en social dimension for at
undgå social dumping, ser vi i dag en tendens
til, at man langsomt fra EU's side bevæger sig
ind på det sociale område.
Dér ønsker vi som parti, at vi bruger regeringskonferencen til at fastslå, at der kun kan
blive tale om EU-lovgivning, hvis man samtidig
kan bevise, at der er tale om social dumping, der
er konkurrenceforvridende, og at det derfor er
nødvendigt at lave fælles retsakter på området.
Vi mener, at ligesom vi med Maastricht-Traktaten fik fastslået nogle områder, hvorpå der
ikke kunne ske harmonisering, skal vi i forbindelse med regeringskonferencen have det udvidet til flere områder.
Et af de områder, hvor der ingen tvivl er om,
at vi virkelig skal have truffet nogle beslutninger for at få effektiviseret samarbejdet, er det
udenrigspolitiske og sikkerhedspolitiske område. Vores erfaringer efter Maastricht viser, at
der er et stort behov for at styrke EU's beslutningsproces og handlekraft med hensyn til
udenrigspolitikken og sikkerhedspolitikken.
Vi ønsker ikke fra konservativ side, at vi skal
træffe kvalificerede flertalsbeslutninger, hver
gang der er et udenrigs- eller sikkerhedspolitisk
emne oppe, men vi ønsker, at vi skal bruge den
adgang, der ligger i Maastricht-Traktaten, og at
den yderligere skal forstærkes ved regeringskonferencen, så de fælles aktionsområder hurtigere bliver identificeret og bliver mere konsekvent fastlagt, således at de kan komme ind
under det normale udenrigs- og sikkerhedspolitiske samarbejde i Traktaten.

3322

Tirsdag den 21. februar 1995 (F 22)

Vi ønsker også at sikre en større kontinuitet i
det udenrigspolitiske arbejde inden for EU, og
derfor finder vi, at der skal ske en styrkelse af
Ministerrådets sekretariat. Man er nødt til at
have højt kvalificerede folk til at arbejde med så
væsentlige spørgsmål, så man også sikrer kontinuiteten, hver gang der skiftes formandskab.
Lad mig sige, at jeg er enig med statsministeren i, at regeringskonferencen ikke drejer sig om
de danske forbehold over for Maastricht-Traktaten. Det er noget, vi selv skal tage stilling til,
og efter konservativ opfattelse skal vi tage stilling til det, når regeringskonferencen er færdig.
Men det betyder ikke, at en stillingtagen, en
politisk holdning, til de danske forbehold ikke
har en vis betydning, hvis det er sådan, at Danmark skal få indflydelse på det, der drøftes på
regeringskonferencen.
Her tænker jeg på det forsvarspolitiske samarbejde. Hvis vi ikke er parat til at sige, at vi går
ind i forhandlingerne om WEU og det forsvarspolitiske samarbejde, som om vi var medlem af
det, tror jeg ikke på, at Danmark får indflydelse.
Derfor må signalet til de andre lande være, at
vi ønsker at komme med ind og påvirke, hvordan det skal komme til at se ud efter regeringskonferencen, og så vil vi lade den danske
befolkning tage stilling til det. Vi har jo lovet, at
det er befolkningen, der skal tage stilling til det,
og fra konservativ side mener vi, at vi skal gøre,
hvad vi kan for at hindre de kræfter, der måske
kunne have et ønske om at lade det forsvarspolitiske samarbejde udvikle sig ved siden af
NATO. Det er et klart konservativt synspunkt,
at det skal være en del af NATO's samarbejde,
og derfor skal vi også være med ved bordet.
Vi ønsker også, at man på det forsvarspolitiske område undgår den situation, at et enkelt
land, to lande, tre lande eller fire lande separat
forsøger at udvikle deres eget samarbejde. Vi
har set det med Eurokort, vi har set det med det
fransk-engelske samarbejde på luftvåbenområdet, vi ser det i Middelhavsområdet, hvor man
også har etableret et samarbejde om flåden. Vi
tror, det har stor betydning for stabiliteten og
freden i Europa, at det her bliver et fælles europæisk anliggende, der kan være medvirkende til
at supplere og styrke den udenrigspolitik og
sikkerhedspolitik, Europa har behov for, for,
som udenrigsministeren var inde på, er det jo
indlysende, at som situationen er i Middelhavsområdet, i Tyrkiet, og som situationen kan være
i landene omkring EU-landene, skal EU spille
en afbalanceret rolle, hvis vi skal undgå ufred
og ustabilitet i Europa.

Jeg vil give unionsmodstandere og andre ret i,
at vi med Maastricht-Traktaten blev kastet ud i
et meget forhastet arbejde, men det var jo, fordi
Muren faldt, mens man var i gang med regeringskonferencen. Der var nye opgaver, man var
nødt til at påtage sig, der var nye problemer, der
skulle løses, og derfor fik vi måske en forhastet
traktat bragt på banen.
Men med denne regeringskonference har vi
god tid. Vi har nationalt god tid til at forberede
os, og medlemslandene vil få god tid til at forhandle om tingene. Derfor drejer det sig nu om
at få en traktat forhandlet færdig, der koncentrerer sig om de områder, hvor det kun er EU,
der kan have kompetencen, og få det til at fungere effektivt, samtidig med at vi også skal lave
en traktat, der kan skabe forståelse i befolkningerne i alle EU-landene for, at det er vores svar
på, hvordan vi kan få en fredelig og stabil
udvikling på det europæiske kontinent.
(Kort bemærkning).";Kent Kirk
98487;name_party;":
Det er med nogen skuffelse, at jeg i dag hører hr.
Kent Kirk, for jeg har ellers opfattet de signaler,
der er kommet fra Det Konservative Folkeparti i
løbet af den sidste måneds tid, som signaler i
retning af, at De Konservative i modsætning til
Venstre og CD havde erkendt, at spørgsmålet
om at bevare den nationale selvbestemmelsesret
i vores lande var et vigtigt spørgsmål. Man kan
så forstå i dag, at det altså har været tågesnak,
for det konkrete er, at hr. Kent Kirk altså er enig
med hr. Uffe Ellemann-Jensen og hr. Duetoft i,
at der skal opbygges en fælles unions-, forsvars-, sikkerheds- og udenrigspolitik, at Danmark skal med i den, og at det forbehold, som er
taget vedrørende det punkt, arbejder hr. Kent
Kirk også for at få væk. Det er skuffende, men så
må vi jo konstatere, at der ikke lå så meget i de
konservative signaler: man er stadig væk på det
rabiate unionstilhængerhold.
Hr. Kent Kirk påstår nu, ligesom hr. Uffe
Ellemann-Jensen og andre tidligere i debatten
har gjort, at forbeholdene egentlig ikke er til
debat i efteråret og på regeringskonferencen.
Samtidig med at man vil have forbeholdene
væk, bliver man ved at påstå, at de egentlig ikke
er til debat. Hvad handler det hele om? Det
handler om, at man skal afskaffe det danske forbehold over for sikkerhedspolitikken, udenrigspolitikken og forsvarspolitikken. Det er det, som
partierne her til højre i salen kører frem efter,
men så kan de da ikke samtidig påstå, at dette

Tirsdag den 21. februar 1995 (F 22)
forbehold ikke er til debat på regeringskonferencen. Det hænger simpelt hen ikke sammen,
der er ikke logik i den påstand.
(Kort bemærkning).";Keld Albrechtsen
100133;name_party;":
For år tilbage var det således, at man opererede
med begrebet indre anliggender, og det betød,
at et lands regering kunne mishandle befolkningen i sit eget land, uden at der blev grebet ind.
De tider er gudskelov ovre. Ved grove overgreb
på menneskerettigheder kan omverdenen i dag
blande sig. Det er bl.a. det, vi har skrevet under
på i OSCE.
Når jeg tager det frem, er det, fordi hr. Kent
Kirk sagde, hvis jeg hørte rigtigt, at lønmodtagerrettigheder, altså den sociale dimension, er et
nationalt anliggende, et indre anliggende for
landene, medmindre der kan være tale om
social dumping.
Det synes jeg er et interessant synspunkt, og
jeg er meget betænkelig ved det, for det betyder
jo, at en række af de direktiver, som vi har vedtaget, f.eks. spørgsmålet om minimumsbarselorlov, der kom britiske kvinder til gode, og
spørgsmålet om forbud mod visse typer børnearbejde, der forhåbentlig kommer portugisiske
børn til gode, ville være direktiver, som hr. Kent
Kirk ville mene faldt uden for, hvad EU skulle
blande sig i under henvisning til nærhedsprincippet.
Jeg vil gerne sige, at vi ikke mener, man
under henvisning til nærhedsprincippet skal
fraskrive sig retten til at blande sig, retten til
solidaritet over grænserne, og jeg håber heller
ikke, at det, De Konservative her lægger op til,
er så vidtgående. Hvis det er det, reducerer man
jo EU-samarbejdet til et økonomisk samarbejde
og et sikkerhedspolitisk samarbejde og lige
præcis ikke et samarbejde, der kan komme
almindelige mennesker til gode i deres dagligdag.
(Kort bemærkning).";Ove Fich
101694;name_party;":
Jeg kan forstå, at hr. Keld Albrechtsen er skuffet.
Det er jeg faktisk også. Jeg er faktisk skuffet
over, at hr. Keld Albrechtsen ikke har forstået,
hvad Det Konservative Folkeparti hele tiden har
sagt om EU-udviklingen.
Vi har sagt, at der er områder, hvor der skal
være national selvbestemmelsesret - det skal jeg
komme ind på - men vi har også sagt, og det har
vi sagt meget klart også i dag, at der er områder,

3323

der helt klart er EU's virkefelt, og det skal vi så
sørge for kommer til at fungere effektivt.
Vi er ikke et sekund i tvivl om, at det forsvarspolitiske samarbejde er noget af det, der
skal udvikles i EU. Vi stiller bare nogle betingelser for det. Vi stiller bl.a. den betingelse, at det
ikke må udvikles på en sådan måde, at det kommer til at konkurrere med NATO-samarbejdet.
Vi ønsker, at NATO-alliancen også skal bestå.
Det ved jeg godt at hr. Keld Albrechtsen heller
ikke ønsker. Men vi har altså nogle klare betingelser for de områder, som vi mener skal være
EU's virkefelt: vi ønsker, at regeringen skal være
i en sådan position, at den kan komme ind og
påvirke forhandlingerne, så vi også ender med
et europæisk forsvarssamarbejde, der har
respekt for disse ting.
Så vil jeg sige til hr. Ove Fich, at hr. Ove Fich
har hørt rigtigt. Vi mener helt klart, at der er
områder - også inden for sociallovgivningen,
også inden for arbejdsmarkedslovgivningen hvor man ikke skal stille harmoniseringsforslag.
Vi mener, at det er naturligt, at vi trækker grænsen og siger, at dér, hvor der ikke er tale om
social dumping, er det ikke via EU, man skal
søge at få en national lovgivning igennem: dér
må man søge det via sine egne parlamenter.
Hvis man f.eks. her i Danmark gerne vil have
reglen for, hvor gammel man må være for at
tage et stykke arbejde, altså børnearbejde, unges
arbejde, yderligere sænket, er det her i det danske parlament, man må søge at få det igennem:
det skal ikke være noget, man prøver på at få
igennem via EU-maskinen.
Sådan gælder det også for alle de andre lande. Hvis briterne mener, at de vil have nogle
bestemte regler for barselorlov, er det noget, de
vedtager. Det samme gælder i Portugal, i Spanien, og hvad vi ellers taler om. Dér, hvor vi har
sagt, at vi er parat til at lave fælles regler - på
arbejdsmarkedsområdet, på det sociale område
- dér siger vi: Kan man fra Kommissionens side
påvise, at hvis vi ikke indfører fælles regler, sker
der en konkurrenceforvridning, der vil være
skadelig for dem, som ligger på et højere niveau,
er vi parat til at gå ind og se på det. Men vi
mener, at Kommissionen skal kunne bevise det.
Så det er rigtigt, som hr. Ove Fich har forstået
det, at vi ønsker at trække grænsen for, hvad
EU's virkefelt skal være. Og vi har ikke noget
imod, at vi skal have sociale regler, alle landene
må gerne komme på et højt niveau, men kampen om disse regler skal stå i de nationale parlamenter og ikke i EU's Ministerråd.

3324

Tirsdag den 21. februar 1995 (F 22)

(Kort bemærkning).";Kent Kirk
104670;name_party;":
Jeg frygtede, at jeg hørte rigtigt, og det gjorde
jeg desværre også.
Det betyder altså, at Det Konservative Folkeparti nu vender sig mod minimumsrettigheder
for lønmodtagerne, som det er beskrevet i den
sociale dimension. Det er en beklagelig skillelinje, der hermed er opstået i Folketinget, for må
jeg erindre om, at det faktisk blev vedtaget i
Kommissionens handlingsprogram i 1989. Der
stod omhyggeligt oplistet, jeg tror, det var 47
forslag til direktiver, og på daværende tidspunkt protesterede De Konservative ikke. Det
gjaldt i øvrigt heller ikke Venstre. Begge partier
var som bekendt i regering. Dengang tilsluttede
man sig det sociale handlingsprogram, og derfor er det skuffende, at Det Konservative Folkeparti nu løber fra sit tidligere tilsagn.
Jeg må erindre om, at dette sociale handlingsprogram jo var koblet til det indre marked og
skulle gennemføres parallelt med det indre
marked. Det er en forudsætning, man hermed er
løbet fra.
(Kort bemærkning).";Ove Fich
105655;name_party;":
Jeg tror, hr. Ove Fich skal lytte lidt mere præcist
til det, der bliver sagt.
Hvis det kan bevises fra Kommissionens side,
at der sker en konkurrenceforvridning, hvis et
direktiv ikke vedtages, og man kan tale om, at
der sker social dumping, er det klart, at så er vi
parat til at gå ind og se på det.
Men jeg kan ikke se, at situationen er anderledes, end når vi diskuterer nærhedsprincip. Det,
det drejer sig om, er i virkeligheden at trække
grænsen imellem, hvornår der er behov for
EU-lovgivning, og hvornår der ikke er behov
for EU-lovgivning, og vi trækker altså grænsen
på det arbejdsmarkedspolitiske område og på
den sociale dimensions område dér, hvor vi
siger: Man skal kunne påvise, at der er tale om
social dumping.
Må jeg så endelig sige til hr. Ove Fich, at fordi
Kommissionen lægger et handlingsprogram
frem, betyder det jo ikke, at man uden videre
har godkendt det. Det er ikke noget, man stemmer om. Det er jo de enkelte direktiver, der følger efter, man tager stilling til, og det agter vi
fortsat at gøre. <

(Kort bemærkning).";Kent Kirk
106731;name_party;":
Når jeg tager ordet, er det, fordi jeg synes, det er
beklageligt, at hr. Ove Fich skoser hr. Kent Kirk
for at have taget en ny stilling på det her område
fra 1989 og til i dag. Al den debat, der har været
i Folketinget om EU-spørgsmålet, har jo netop
gået på, at Folketinget skulle prøve at få en
føling med hensyn til, hvad der rørte sig i
befolkningen, få en føling med hensyn til, hvor
langt befolkningen ønskede, at EU's kompetence skulle udstrækkes.
Så kan man ikke klandre noget politisk parti
for at prøve at tage bestik af den situation, af
den skepsis, der er i befolkningen, og sige, at så
er det nødvendigt at drage nogle helt klare skel
mellem, hvad der på den ene side skal være
EU-kompetence, og hvad der på den anden side
skal være national kompetence.
Jeg har en helt anden opfattelse af situationen,
end hr. Ove Fich har, nemlig den, at jeg synes, at
det tjener til ros for Det Konservative Folkeparti,
at De Konservative er begyndt at tale om, at der
skal være klare hegnspæle, for det opfatter jeg i
lighed med hr. Ove Fich som noget forholdsvis
nyt hos Det Konservative Folkeparti.
Jeg synes, det er godt, for jeg er overbevist
om, det er noget, befolkningen ønsker, og jeg
håber, at De Konservative vil stå fast på det også
i de senere forhandlinger, der kommer om det
danske memorandum forud for regeringskonferencen i 1996.
(Kort bemærkning).";Kristian Thulesen Dahl
108111;name_party;":
Jeg forstår godt, hr. Kristian Thulesen Dahl er
tilfreds med skiftet i den konservative linje. Det
ville jeg også være, hvis jeg var repræsentant for
Fremskridtspartiet.
Jeg vil gerne sige til hr. Kent Kirk: Det sociale
handlingsprogram, inklusive Kommissionens
handlingsprogram, blev godkendt på topmødet
i Strasbourg i 1989. Det blev godkendt af de 11
lande, kun Storbritannien sagde fra over for det.
Jeg tror, de fleste her vil kunne huske begivenheden.
Derfor er det, synes jeg, beklageligt, at De
Konservative ikke står ved det, de dengang som
regeringsparti gik ind for. Det konstaterer jeg at
de ikke længere gør. Det må vi så se, hvad vi
kan gøre ved, men det er en kedelig konstatering i denne her debat.

Tirsdag den 21. februar 1995 (F 22)
(Kort bemærkning).";Ove Fich
108899;name_party;":
Det er da i hvert fald en nyhed, hr. Ove Fich
kommer med her fra talerstolen, at man har siddet på et topmøde i 1989 og godkendt noget.
Man får at vide, hvad Kommissionen agter at
foretage sig, og så ryster man på hovedet, eller
også nikker man, men på et topmøde foregår
der jo ikke en reel behandling af et handlingsprogram. Det er da vist heller aldrig sket tidligere. Jeg vil da gerne af hr. Ole Fich have at
vide, hvornår det er sket.";Kent Kirk
109356;name_party;":
Alt for længe har debatten i Danmark om EU
. været domineret af nogle højtråbende grupper,
først og fremmest styret af Venstre sammen
med mere elitært tænkende folk i presse og
statsadministration, som har ment, at EU-debatten kun handlede om, at vi skulle have de danske forbehold væk.
Foruden at være en hån mod befolkningen og
selve folkeafstemningsinstitutionen er det efter
min mening også et udtryk for manglende forståelse for, hvad der rent faktisk rører sig i den
danske befolkning. Den ønsker ikke - og med
rette ikke - at blive trådt på.
Derfor håber jeg, at vi i dag kan få en helt
anden debat om nogle væsentlige ting, og de tre
områder, som jeg vil koncentrere mig om, er for
det første, hvordan det reelle trusselsbillede ser
ud i Europa i en ny situation, for det andet
behovet for at udvikle en ny økonomisk model
for alle landene i vores rige verdensdel, og for
det tredje den særlige forpligtelse for Danmark
som et land, der har sagt ja til Maastricht-Traktaten på særlige betingelser, netop EdinburghAfgørelsen og de synspunkter, der er formuleret
i det nationale kompromis.
Debatten finder sted i dag, efter at Sverige og
Finland har sagt ja til medlemskab af EU og
Norge har sagt nej. Vi kender altså EU's
udstrækning indtil næste regeringskonference
og næste optagelsesrunde, og det vil sige, at vi
kan konstatere, at stort set hele Vesteuropa er
blevet medlem af EU, og den nye beslutning på
regeringskonferencen i 1996 - den vigtigste
beslutning på 1996-konferencen - bør være, at
der tages konkrete beslutninger om en tidsplan
for åbningen af EU mod Central- og Østeuropa.
Det er vores historiske forpligtelse at bruge alle
kræfter på at sætte denne sag først på dagsordenen.

3325

Først om trusselsbilledet i Europa. Udenrigsministeren har ret i, at det først er nu, situationen efter Murens fald er ved at udkrystallisere
sig. Derfor skal regeringen have ros for kraftig
støtte til OSCE-processen og også til synspunktet om, at Rusland ikke må isoleres.
Men samtidig kan jeg ikke tilbageholde en
kritik af de formuleringer, der er i udenrigsministerens og også i statsministerens tale om
Vestunionen. Jeg kan ikke forstå, når man
erklærer, at regeringen handler på grundlag af
Edinburgh-Afgørelsen og dermed med klare
forbehold, når det handler om forsvarspolitisk
samarbejde, og når det handler om Vestunio"":
nen, at man så ikke også sætter det ind i de
afsnit, hvor man behandler Vestunionen.
Man kunne jo da også have noteret, ligesom
jeg har gjort i debatten, at der faktisk nu er fem
lande, som ikke er medlem af Vestunionen - et
synspunkt, jeg tidligere har hørt udenrigsministeren fremføre. Vi skal fra SF's side stadig minde regeringen og andre om, at det er realiteten,
og at det danske forbehold her skal tages alvorligt.
De syv farer, som jeg ser for Europas sikkerhed, og som jeg kort vil ridse op, er nok lagt op
på en anden måde end den, vi plejer, når vi diskuterer sikkerhedspolitik, men det tror jeg er
nødvendigt.
For det første mener jeg, at den alvorligste
sikkerhedsrisiko i Europa er den stigende økonomiske ulighed, massearbejdsløsheden, uligheden mellem Øst- og Vesteuropa og uligheden
som en rå kapitalisme, en voldsom rå kapitalisme, som de central- og østeuropæiske lande er
ved at lave internt i deres lande. Det vil sige, at
økonomisk sikkerhedspolitik og herunder også
en social arbejdsmarkedspolitik er afgørende
sikkerhedspolitiske elementer i de kommende
år. Det gælder i Europa i forholdet mellem Øst
og Vest og i forholdet mellem EU og landene i
Nordafrika.
For det andet er der risikoen for, at smitten fra
Jugoslavien breder sig, slår ud i etnisk udryddelse, ekstrem nationalisme osv. Derfor er det
afgørende, at man fastholder balance i FN-indsatsen, og at man fastholder forbindelser mellem de europæiske lande, USA og Rusland, at
man styrker OSCE. Og jeg er tilfreds med, at
den danske regering agter at prøve at blive formand for OSCE, som det blev sagt af udenrigsministeren. Men her mener jeg også klart, at det
skal siges, at det efter vores opfattelse ikke er
Vestunionsopgaver. De ligger et andet sted det er afgørende.

3326

Tirsdag den 21. februar 1995 (F 22)

For det tredje er der faren for, at magten i
Rusland bliver overtaget af militæret, direkte af
en nationalistisk diktator. Derfor er det afgørende, at EU af al magt fortsætter dialogen med
Rusland. Derfor er det afgørende, at man hårdt
og hårdnakket kritiserer myrderierne i Tjetjenien, men det er også vigtigt, at man styrker netop
den demokratiske opposition, som jo rent faktisk eksisterer i Rusland, og som også har kritiseret det, der sker i Tjetjenien.
For det fjerde er der risikoen for, at vi kan få
ekstremt totalitære, ekstremt fundamentalistiske
regimer i Nordafrika. Derfor skal vi prioritere
en Middelhavspolitik.
Som det femte skal nævnes risikoen ved
a-kraft-værkerne i vores nærområder i Østeuropa. Derfor bør Danmark i EU og de nordiske
lande bruge endnu flere kræfter på at få afviklet
de a-kraft-værker, som bør afvikles, og det er
der i hvert fald to, der ligger i vores nærhed, der
med sikkerhed bør.
For det sjette er der mafiakriminaliteten, narkohandelen over grænserne, der er fulgt efter
Murens fald, og som er en ren sikkerhedsrisiko.
Derfor skal vi samarbejde om at bekæmpe disse
trusler. Det er bestemt muligt, og det skal være
muligt, og vi skal gøre det, uden at det skal føre
til afgivelse af yderligere suverænitet, men der
skal ikke være tvivl om, at vi skal gøre det.
For det syvende er der risikoen for et miljøsammenbrud. Vi kan faktisk med den herskende vækstpolitik i de rige lande kombineret med
al dårligdommen fra Østeuropa komme i en
situation med reelt miljøsammenbrud. Altså,
der skal føres økologisk sikkerhedspolitik.
Den nye verdensorden kræver helt nye måder
at anskue sikkerhed på, og det er i forhold til EU
en civil dagsorden, der skal sættes. Det er det,
det handler om. Det er det vigtige i de kommende år.
Derefter vil jeg sige noget om behovet for en
ny økonomisk model. Det er afgørende, at Danmark på regeringskonferencen af al kraft kræver
en stærkere styring af det indre marked, fordi
der her også er tale om en rå kapitalisme, ikke i
den vulgære form, som vi kender i Central- og
Østeuropa og i Latinamerika, men alligevel en
rå kapitalisme, som skal styres.
Jeg konstaterer, at jeg er uenig med hr. Kent
Kirk og Venstre og for den sags skyld Folkebevægelsen mod EF, som ikke ønsker at være med
til at styre. Det er helt nødvendigt af hensyn til
den dagsorden, som skal sættes i 1996 om sociale menneskerettigheder, om beskæftigelse, om

miljø, om arbejdsmiljø, om retten til på miljøområder at gå videre end det indre marked. Åbningen af EU over for Central- og Østeuropa kræver også, at det er disse menneskelige værdier,
der får topprioritet.
Til sidst om den særlige danske forpligtelse.
Lad os nu tage det helt naturlige udgangspunkt,
at danskerne sagde nej til den rene MaastrichtTraktat og senere sagde ja til fortsat medlemskab af EU på de vilkår, som fremgår af det
nationale kompromis.
Det betyder efter min mening, at man kan
opsummere synspunkterne som følger: at vi
ikke ønsker i Danmark at være en del af en
EU-statsdannelse, der på sigt omfatter overnationalt militær, mønt, statsborgerskab, retsvæsen og politi. Det betyder, at EU bør spille
hovedrollen, når det gælder økonomisk sikkerhedspolitik i forhold til Øst og Syd. Direkte
sammenblanding med militær magt vil svække
den rolle, for skal man lave et forsvarspolitisk
samarbejde i Europa, herunder fredsbevarende
styrker, er det afgørende at have forbindelsen
både til USA og Rusland. At fastholde fælles
mønt vil cementere vejen til EU's forenede stater. Vi vil ikke være med til det, og vi mener, at
valutaspekulation skal bekæmpes med andre
metoder. SF har foreslået en afgift på valutahandel.
Dette er en opsummering af, hvorfor vi fastholder undtagelserne. Den danske forpligtelse
er at gå ud i hele verden og fortælle, at det agter
vi at fastholde, og vi mener derfor, at EU skal
konstruere en fleksibel model i fremtiden.
Til sidst vil jeg sige om de dagsordener, der er
foreslået, at jeg synes, det er godt, at den dagsorden, som hr. Ove Fich har foreslået, siger, at
hovedformålet med regeringskonferencen er at
være åben over for CentTal- og Østeuropa. Det
er helt afgørende. Og jeg må sige, at jeg er helt
uenig med Enhedslisten og Fremskridtspartiet i,
at det ikke er vigtigt.
Dagsordenen indeholder også en aftale om
proceduren, og SF vil stemme for den. Når jeg
ikke står som medforslagsstiller, er det, fordi jeg
ikke syntes, det var let at stå - og jeg har ikke
ønsket at stå der - sammen med hr. Uffe Ellemann-Jensen, som også her fra talerstolen i dag
har sagt, at han vil bruge pistolmetoden over for
den danske befolkning i EU-spørgsmål.
Må jeg sige om den sidste dagsorden fra
Enhedslisten, at vi synes også, den er udmærket.
Vi er tilhængere af en offentlig debat. Vi er også
tilhængere af dialog og forhandling også med

Tirsdag den 21. februar 1995 (F 22)
de to bevægelser, som har fået alle de stemmer
og derfor er repræsenteret i Europa-Parlamentet. Vi synes, vi i Folketingets Europaudvalg
skal tage en diskussion om, hvordan vi kan få
den dialog og forhandling op at stå alligevel.
(Kort bemærkning).";Steen Gade
118577;name_party;":
Det var hr. Steen Gade, der var inde på vigtigheden af, at man får sat en civil dagsorden kontra en militær dagsorden for at få udviklet freden og stabiliteten i Østeuropa på en fredelig
vis, på den rigtige vis.
Jeg vil sige til hr. Steen Gade, at det er jeg
meget, meget enig med hr. Steen Gade i. Men
det betyder vel ikke - og det er så mit spørgsmål
- at man fuldstændig kan udelukke behovet for,
at der også skal være en mulighed for militær
indsats i visse situationer. Altså hvis vi tager
situationen i det tidligere Jugoslavien, kan vi jo
ikke løse noget som helst dernede via en civil
dagsorden - for at bruge det udtryk. Så er det jo
en kendsgerning, at skal vi holde folkene
adskilt, så de ikke slår hinanden ihjel, skal der
altså en form for, hvad kan man sige, militær til.
Mener hr. Steen Gade da ikke, at vi har behov
for i det europæiske samarbejde at kunne arbejde for og give topprioriteten til det, vi kan kalde
den civile dagsorden, men samtidig også at
kunne adskille nogle parter, hvis de er ved at slå
hinanden ihjel?
Mit andet spørgsmål til hr. Steen Gade er, om
SF da ikke forestiller sig en eller anden form for
forsvarspolitisk samarbejde i Europa mellem
EU-landene. Man kan vel ikke bare sige: WEU
bryder vi os ikke om. Vi har et forbehold. Glem
alt om den diskussion. Man er vel nødt til at
begive sig ind i den diskussion, hvis man ellers
vil være opfattet som et realistisk parti, der stiller sig realistisk over for tidens problemer.
(Kort bemærkning).";Kent Kirk
120084;name_party;":
Jeg vil gerne sige tak til hr. Gade for den omtale,
han giver den dagsorden, som er foreslået af
Fremskridtspartiet og Enhedslisten. Jeg vil dog
så sige, at det kan være vanskeligt for mig at
forstå, at det skulle være muligt at stemme for
begge dagsordener, eftersom de to dagsordener
efter min opfattelse klart udelukker hinanden.
Den ene dagsorden går ud på, at der skal
laves et nationalt kompromis med regeringen,
Venstre og De Konservative med eller uden SF.

3327

Den anden dagsorden går ud på, at der skal
være åbne forhandlinger, hvor Unionsmodstanderne indbydes til disse forhandlinger. Det er en
fundamentalt helt anderledes måde at tilrettelægge forløbet på. Det er en åben og demokratisk måde, hvorimod den dagsorden, regeringen
har lagt frem, foreslår en lukket facon, hvor man
endnu en gang laver et nationalt kompromis
hen over hovedet på befolkningen. Derfor er det
for mig at se vanskeligt at forklare, at man skulle kunne stemme for begge dagsordener.
Men som sagt: Jeg siger tak til SF, fordi man
også kan stemme for vores. Så vil SF jo på et
tidspunkt komme i den afklaringsfase, hvor
man skal tage stilling til, om man vil samarbejde
enten med Venstre og De Konservative eller
med Unionsmodstanderne, og svaret på det
spørgsmål får vi jo så ikke i dag.
Så vil jeg sige, at det er en spændende diskussion, som hr. Gade rejser om det civile - modsætningen til den militære union, som hr. Kent
Kirk og hr. Uffe Ellemann-Jensen og andre
ønsker. Det, som er problemet, og det, som gør,
at SF er uenig med bl.a. Folkebevægelsen mod
EF, som hr. Steen Gade nævnte, og også med
Enhedslisten på det punkt, er, at vi ikke ser den
mulighed, som Socialdemokratiet og SF tilsyneladende tror på, nemlig at virkelige sociale
fremskridt, virkelige miljømæssige fremskridt
skulle kunne gennemføres via EU. Vi har aldrig
set eksempler på det. Vi kommer formentlig
heller aldrig til det. Det er en illusion.
Men det er en spændende diskussion, og den
er da i hvert fald langt mere positiv at gå ind i
end den, som ellers har domineret debatten i
dag, med alle dem, der ønsker den militære
union.";Keld Albrechtsen
122218;title_name;":
Men den kan ikke klares på to minutter, kan jeg
se.";Henning Grove
122293;name_party;":
Jeg er naturligvis fuldt ud enig med formanden.
(Kort bemærkning).";Keld Albrechtsen
122377;name_party;":
Jeg vil gerne spørge hr. Kent Kirk, som nu siger,
at De Konservative også mener meget om det
her med det civile samarbejde: Hvorfor snakker
en række af de borgerlige partier så kun om EU
og forsvarspolitik? Hvorfor er det så den dagsorden, man prøver at sætte i den offentlige
debat, hvis det rent faktisk er sådan, at partierne

3328

Tirsdag den 21. februar 1995 (F 22)

er enige med os i, at det er det civile, der er det
vigtige?
Så spørger hr. Kent Kirk mig: Kan man komme uden om militærindsatsen? Nej, det kan man
da ikke. Det gør SF jo heller ikke. Vi melder os jo
ikke ud af den. Vi har deltaget i og støttet en
række af FN's aktioner i Jugoslavien. Det regner
vi med er bekendt for Folketinget. Vi har jo da i
hvert fald leveret stemmer til det. Vi mener, at
Danmark skal stille en brigade til den internationale brigade under FN.
Men hvis spørgsmålet kommer til, om SF tror,
at det er klogt, at EU får sin egen hær og begynder at tænke i de baner, så siger jeg på stedet:
Nej, det tror jeg er uklogt. Ikke fordi det står i et
nationalt kompromis, eller fordi jeg har fået det
ind i et stykke papir, men fordi jeg tror, det er
uklogt i forhold til sikkerheden i Europa. Jeg
tror, sikkerheden i Europa er afhængig af, at
balancen eksisterer imellem EU, Rusland og
USA.
Til sidst til hr. Keld Albrechtsen, som ikke kan
forstå, hvordan jeg kan sige, at jeg kan stemme
for begge dagsordener: Ja, det kan jeg jo, fordi
den ene, Enhedslistens, kun handler om procedure, ikke om indhold.
Nu kan jeg godt lide indhold, og jeg har det
sådan, at det vigtigste i dette årti og også, synes
jeg, for min egen generation, er at få åbnet EU
over for Østeuropa og få Europa til at hænge
sammen. Det er sikkerhedspolitik, og det er civil
sikkerhedspolitik, så det klodser, og derfor
synes jeg, at der er god mening i at stemme for
en dagsorden med indhold. Hr. Keld Albrechtsens dagsorden er jo stort set kun en proceduredagsorden, som signalerer åbenhed, og at man
vil forhandle også med de partier, der sidder i
Europa-Parlamentet. Det vil SF, og SF vil godt i
Europaudvalget tage initiativ til, at vi kan få
drøftet, hvordan vi kan få sat det i scene.
(Kort bemærkning).
Elisabeth Amold (RV):
Jeg bliver også nødt til at spørge hr. Steen Gade
lidt om hans erklærede positivitet over for det
dagsordensforslag, som er fremsat af Enhedslisten og Fremskridtspartiet.
Jeg forstår ikke rigtig, hvordan hr. Steen Gade
kan synes, at det er så fremragende, at man
inviterer f.eks. JuniBevægelsen og Folkebevægelsen mod EF til åbne forhandlinger om et
dansk memorandum.
Det står helt fast, at det er Folketinget og Folketingets partier, der skal lave det danske

memorandum. De to modstanderbevægelser,
JuniBevægelsen og Folkebevægelsen mod EF, er
med i den offentlige debat. De har fuld ret til at
trække på de generøse midler, som Folketinget
har stillet til rådighed for den offentlige debat.
De to bevægelser har ofte foretræde hos Folketingets Europaudvalg, og de to bevægelser er
også repræsenteret i Europa-Parlamentet.
Hvis vi skulle følge den linje konsekvent,
skulle vi også invitere de øvrige parlamentsmedlemmer i Europa-Parlamentet med til
debatten. Og jeg vil gerne spørge hr. Steen
Gade, om han virkelig mener, at det kan være
rigtigt at trække to bevægelser med ind i Folketingets arbejde - to bevægelser, som helt
udtrykkeligt har ønsket ikke for nogen pris at
være medlemmer af dette Ting. Hvorfor skal de
så være med i det arbejde, som dette Ting udfører? Det vil jeg gerne have hr. Steen Gades svar
på. Ikke mindst, når man tænker på, at lir. Steen
Gades eget parti har brudt med de to bevægelser i forbindelse med repræsentationen i Europa-Parlamentet.
(Kort bemærkning).";Steen Gade
126074;name_party;":
Det er for lige at rette en misforståelse fra hr.
Steen Gades side.
Det lyder, som om vi andre ikke taler om den
civile dagsorden, men jeg har da hørt flere af
ordførerne her netop beskrive, hvor vigtigt det
er, at vi udvikler et samarbejde baseret på samhandelsaftaler og baseret på medlemskab, således at vi får etableret lige vilkår for menneskerne i Europa.
Den eneste måde, hvorpå man kan fjerne
årsagerne til ufred og splid, er jo ved at etablere
lige vilkår at fungere under. Det er det, hele EU
bygger på, og det er også det, vort forhold til
andre lande skal bygge på. At det er det, opgaven går ud på, kalder jeg den civile dagsorden.
Med hensyn til den militære dagsorden vil jeg
sige, at jeg da er glad for, at hr. Steen Gade gør
opmærksom på, at SF har støttet FN-operationer: men kendsgerningen er formentlig, at ingen
af FN-operationerne havde kunnet fungere,
medmindre man havde haft et militært samarbejde med bl.a. NATO. Der er jo ingen, der taler
om, at der skal bygges en EU-hær op. Der er
nogle, der taler om, at vi skal have et europæisk
forsvarssamarbejde, og det kunne f.eks. være et
europæisk forsvarssamarbejde med en struktur,
der ligner den, som man nu i mange år har samarbejdet under i NATO. Der er da ingen, der

(417)
Tirsdag den 21. februar 1995 (F 22)
forestiller sig, at vi skal have en europæisk forsvarsminister, som skal have sin egen hær. Jeg
har ikke hørt om et eneste parti eller et eneste
medlemsland, der tænker i de baner.
Det, vi siger, er, at der er behov for et europæisk forsvarssamarbejde, og det er det, vi skal
diskutere på regeringskonferencen. Og når hr.
Steen Gade er parat til at støtte FN-operationer,
forudsætter det vel også, at der er en samarbejdsorganisation, som kan bruges i den forbindelse, og da vi ikke kan bruge NATO i alle situationer, specielt ikke i de situationer, som måske
alene vedrører Europa, er der så ikke efter SF's
mening et behov for at få etableret det forsvarssamarbejde på en sådan måde, at det ikke ødelægger NATO-alliancen, men kan fungere i de
situationer, hvor opgaven tilhører os som europæere?
(Kort bemærkning).";Kent Kirk
128198;name_party;":
Hr. Steen Gade rejser spørgsmålet, hvorfor en
række borgerlige partier taler så meget om
udenrigs- og sikkerheds- og forsvarspolitikken
i EU, og det synes jeg hr. Steen Gade fortjener et
svar på.
Svaret er selvfølgelig, at man én gang har lært
i Europa, hvad det betød, da man efter en verdenskrig troede, at man bare kunne lægge sig
ned og fjerne alt, hvad der hed forsvar, og at der
aldrig mere ville blive krig, og hvad ved jeg.
Det, som man lærte af 1920'erne og 1930'erne,
var jo, at der altså er mennesker, som man ikke
kan tale med uden også at have en magt bag sig,
hvis tingene udvikler sig.
Efter 1989 var der også den misforståelse.
Hele den lirumlarum om, at NATO kan nedlæg,ges, og at forsvaret kan nedlægges, og at vi alle
sammen kan være fredelige, hørte vi jo også
efter 1989, ikke fra SF, men fra andre grupper.
Og dér er det, at nogle af os meget gerne vil gå
det skridt videre at sige, at Europa altså ikke er
blevet sikkert nok til, at der ikke skal være et
militært samarbejde og en fælles forsvars- og
udenrigspolitik.
Når det så er sagt, tror jeg også, at hr. Steen
Gade vil medgive mig, at der er en række partier, bl.a. mit eget, der har talt meget for den civile
sikkerhedspolitik: Øststøtte, investeringer,
åbning af grænserne for handel og alle disse
ting. Det er vi jo enige om er forudsætningen.
Det, der er problemet, er bare, at hvis det ikke er
nok og f.eks supernationalister eller andre galninge pludselig kommer til magten i store nabo-

3329

nationer, er det nødvendigt, at der også er et
militært beredskab. Derfor er CD modstander af
besparelser på forsvaret, for vi tror ikke på, at
den sikkerhedspolitiske situation i Europa har
ændret sig, men mener, at det stadig væk er
nødvendigt at være beredt, hvis alt det venlige
og civile kikser, som det gjorde i 1920'erne og
1930'erne.
(Kort bemærkning).";Peter Duetoft
130062;name_party;":
Hr. Steen Gade mener, at man bør stemme for
regeringens dagsordensforslag på grund af dets
indhold.
I den forbindelse må jeg for det første sige, at
jeg er enig med fru Elisabeth Arnold i, at der
helt klart er en fundamental forskel på de to
dagsordener, når man ser på proceduren, og når
man ser på, hvordan efterårets forløb skal være:
Den ene dagsorden taler om at inddrage
unionsmodstanderne i forhandlingerne, mens
den anden taler om, at forhandlingerne skal
føres her i Folketinget mellem de partier, som
lavede det nationale kompromis, og det er
naturligvis to vidt forskellige rammer.
Jeg er naturligvis glad for, at hr. Steen Gade
giver tilsagn om, at han også i Europaudvalget
sammen med os andre vil arbejde for, at unionsmodstanderne bliver inddraget, men jeg må
give fru Elisabeth Arnold ret i, at de to dagsordener er direkte modstridende.
Dernæst må jeg sige, at en yderligere årsag til,
at vi fra Enhedslistens side må stemme imod
regeringens dagsordensforslag, er, at indholdet
decideret er forkert, i hvert fald set fra et
unionsmodstandersynspunkt:
Hr. Steen Gade nævnede de østeuropæiske
landes optagelse i EU. Men vi har ikke sagt, at vi
ikke vil have de østeuropæiske lande ind i EU:
vi har bare sagt, at vi ikke vil være med til at
underskrive en blankocheck til regeringen, så
den kan tage ned og sælge de små landes indflydelse. Der er jo lagt op til, at det er de små
lande, der skal betale regningen. De store lande
skal bevare eller forøge deres indflydelse, når
der kommer flere lande ind, men det er de små
lande, der skal betale regningen derved, at de
mister stemmevægt og måske endog mister
deres kommissærposter og deres andele i formandsposten. Det er jo forhandlingen om det,
der ikke gives nogen som helst præcisering af i
dagsordenen: dagsordenen konstaterer bare, at
det skal ske. Man tager ikke afstand fra, at der
kommer til at ske en indskrænkning af de små

3330

Tirsdag den 21. februar 1995 (F 22)

landes indflydelse. Derfor vil vi naturligvis ikke
lade os trække med og underskrive en sådan
blankocheck.
På tilsvarende måde gælder det, at forbeholdene jo heller ikke er nævnt i dagsordenen, og
hvorfor er de ikke nævnt? Jeg har været inde på
det, men jeg bliver nødt til at gentage det til ære
for hr. Steen Gade:
Venstre har krævet, at disse forbehold ikke
må stå i dagsordenen, og derfor står de ikke i
dagsordenen. SF havde ønsket, at de stod i
dagsordenen: men det er ikke SF, der trækker
den tungeste del af dette læs, det er Venstre. Det
er Venstre, der har skrevet dette dagsordensforslag for regeringen: det er min påstand.
Derfor er forbeholdene ikke nævnt i dagsordenen, og derfor vil vi naturligvis heller ikke
støtte den. Hvis dagsordenen havde været
udformet sådan, at den tog hensyn til unionsmodstandernes synspunkt, ville vi gerne have
drøftet den med regeringen. Men regeringen fik
vores udkast og rettede ingen henvendelse til
M.
(Kort bemærkning).";Keld Albrechtsen
132994;name_party;":
Jeg synes, Enhedslistens argumentation i forbindelse med spørgsmålet om at sikre Østeuropas
optagelse i EU er lidt fedtet. Det er jo årtiets projekt, og det er en historisk forpligtelse, vi har.
Det er vores sikkerhed, det handler om, og hvis
vi ikke gør det, får vi utrolige problemer, og vi
får også svært ved at se vore børnebørn i øjnene.
Det var det ene.
Det andet, som jeg forstår vi skal diskutere, er
spørgsmålet om, hvem der har skrevet dagsordensforslaget. Det tror jeg ikke jeg vil komme
ind på detaljerne i, men jeg vil sige, at SF har
været helt tilfreds med dagsordenen, således
som den er formuleret, både med hensyn til det,
der står om Østeuropa, og med hensyn til, at
undtagelserne jo er nævnt. Der står jo: »Folketinget opfordrer regeringen til i efteråret 1995 på
grundlag af Maastricht-Traktaten og Edinburgh-Afgørelsen at optage forhandlinger med
Folketingets partier«.
Vi syntes, det var vigtigt at få understreget
Edinburgh-Afgørelsen i denne dagsorden, for
sidst vi havde en Europadebat, kom vi altså
sådan afsted, at der ikke kunne vedtages formuleringer, der understregede Edinburgh-Afgørelsen. Så den formulering er vi også tilfredse
med. Der er altså ingen problemer med teksten
fra SF's side - tværtimod. Og jeg har sagt, hvad

grunden er: Den er selskabet - og den måde,
Venstres formand fører Europadebat på i Danmark.
Til fru Elisabeth Arnolds spørgsmål om,
hvorfor jeg kan støtte en invitation til JuniBevægelsen og Folkebevægelsen til forhandlinger om
det danske memorandum, vil jeg sige, at det kan
jeg ud fra den lidt ydmyge tilgang, at der var
mange mennesker, der stemte på JuniBevægelsen og Folkebevægelsen ved Europaparlamentsvalget. Derfor mener jeg, at vi i Europaudvalget stille og roligt skulle tage en diskussion om at tage nogle møder med dem undervejs, sådan at de også bliver inddraget i drøftelserne.
Jeg ved da godt - og jeg vil heller ikke anfægte det - at hvis der skal gives et mandat, så foregår det i Markedsudvalget, og at der er faste retningslinjer for det, og jeg tror heller ikke, at
Enhedslisten og Fremskridtspartiet havde forestillet sig, at vi skulle lave forretningsordenen
om, fordi vi vedtager dette dagsordensforslag.
(Kort bemærkning).";Steen Gade
135214;name_party;":
Det skal være en kort bemærkning i anledning
af hr. Keld Albrechtsens korte bemærkning:
Jeg forstår nu, at Enhedslisten vil være klar til
at støtte EU's udvidelse med de central- og østeuropæiske lande under den forudsætning, at
de nuværende små EU-landes indflydelse kan
bevares intakt. Det synes jeg er en glædelig tilkendegivelse. Den eneste begrundelse, der blev
fremlagt for ikke at ville støtte udvidelsen, var
jo, at den ville gå ud over de små lande, og det
mener jeg ikke den skal gøre.
Jeg vil erindre om, at der i det nationale kompromis, som har været nævnt adskillige gange i
dagens løb, ganske klart og tydeligt står, at
balancen mellem store og små lande skal fastholdes. Jeg kan altså glæde mig over, at Enhedslisten hermed har tilkendegivet, at den vil støtte
udvidelsen med Central- og Østeuropa. Så
mangler jeg blot svar på, hvorfor den så ikke vil
støtte den dagsorden, der er foreslået af os.
(Kort bemærkning).";Ove Fich
136170;name_party;":
Det spørgsmål, som hr. Ove Fich stiller om,
hvorfor vi ikke vil støtte dagsordenen, kan jeg
besvare meget enkelt, og nu drejer det sig altså
alene om indholdet af dagsordenen og ikke om,
hvem der skal med i forhandlingerne:

-Tirsdag den 21. februar 1995 (F 22)
Med hensyn til dagsordenens indhold og det,
der står om Østeuropa, vil vi have garanti for, at
hvis der sker en udvidelse, går det ikke, som det
gik, da man optog Finland og Sverige: Da
begyndte man at pille ved stemmevægtene jamen det gjorde man! - og man aftalte, at i forbindelse med kommende udvidelser skal man
også pille ved stemmevægtene, og det bliver jo
til ugunst for de små lande.
Hvorfor skriver man ikke det i dagsordenen,
som hr. Ove Fich nu siger, og som jeg da er glad
for at hr. Ove Fich går op og siger? Det er da den
første positive tilkendegivelse i retning af de
tanker, som unionsmodstanderne har: at de små
landes indflydelse ikke må rokkes. Men hvorfor
står det ikke i dagsordenen? Hvorfor står forbeholdene ikke i dagsordenen?
Det forsøgte hr. Steen Gade at forklare med,
at der står »på grundlag af Edinburgh-Afgørelsen«. Men det fortolker bl.a. Det Konservative
Folkeparti og Venstre jo på den måde, at »på
grundlag af Edinburgh-Afgørelsen« betyder, at
de godt ved, at der i Edinburgh-Afgørelsen
ligesom i selve Maastricht-Traktaten står, at
Danmark ikke er med i Vestunionen - det er der
ikke noget nyt i, og det vil Venstre og De Konservative da godt i en dagsorden skrive under
på at der står i nogle papirer, som de engang har
været med til at lave - men at de ikke opfatter
dagsordenen sådan, at det på nogen måde
afskærer dem fra under forhandlingerne til
efteråret at fjerne det forbehold, der vedrører
udenrigs- og sikkerhedspolitikken. Det har de jo
klart tilkendegivet, og det har næsten hele
debatten i dag handlet om.
Derfor må det dagsordensforslag desværre
fortolkes sådan, at godt nok erkender man rent
historisk, hvad der står i Edinburgh-Afgørelsen,
men man er da ikke indstillet på at garantere os,
at der ikke bliver rokket ved forbeholdene, og
derfor må vi naturligvis stemme imod et sådant
dagsordensforslag.
(Kort bemærkning).
Elisabeth Amold (RV):
Jeg lyttede interesseret til hr. Steen Gades svar
på mit spørgsmål før, hvor han anbefalede, at
Europaudvalget udviste en vis ydmyghed over
for de to modstanderbevægelser og tog en diskussion med dem om at være med til at udforme det næste nationale kompromis og det næste
memorandum.
Her vil jeg gerne vise mig som en helt uradikal, benhård advarer imod den form for

3331

ydmyghed. Jeg synes slet ikke, den hører nogen
steder hjemme. Efter folkeafstemningen i 1992,
hvor Maastricht-Traktaten faldt i den danske
befolkning, sagde prominente medlemmer af de
to bevægelser til pressen og til offentligheden:
Afstemningen faldt, den danske befolkning
ville ikke have Maastricht-Traktaten, og det er
helt i orden: lad bare de andre lande i Europa
beholde deres udemokratiske union. Hvis bare
vi kan få en ordning her i Danmark uden
unionsborgerskab, uden unionspoliti, uden
unionshær og uden fælles mønt, så er det helt i
orden for os.
Hvad gjorde vi så bagefter? Vi forhandlede et
nationalt kompromis igennem, hvor vi skaffede
en ordning uden politi, uden fælles mønt, uden
hær og uden unionsborgerskab. Og hvad sagde
de pågældende organisationer så til det? De
sagde: Det er ikke godt nok: der er stadig væk
hår i suppen, der gør, at vi ikke vil have det.
Derfor vil jeg sige, at de to organisationer ikke
kan drages til ansvar for noget som helst: det
kan vi her i Folketinget, og derfor er det os, der
skal føre de forhandlinger.
(Kort bemærkning).";Keld Albrechtsen
139796;name_party;":
I sin korte bemærkning gentager hr. Keld
Albrechtsen, at det, han frygter, er, at vi vil
begynde at pille ved stemmevægtene igen, således som det skete ved den udvidelse, der netop
har fundet sted i forbindelse med Sveriges, Finlands og Østrigs optagelse.
I den forbindelse vil jeg gerne spørge: Hvilke
stemmevægte har vi pillet ved dér? Inden udvidelsen havde Danmark 3 stemmer i Ministerrådet, og Tyskland havde 10, og Spanien havde 8.
Hvad har de i dag? Henholdsvis 3, 10 og 8.
Hvilke stemmevægte er der blevet pillet ved?
Ikke én eneste. Det er da klart, at de nye lande
også har fået nogle stemmer. Så relativt set er
værdien af alle stemmerne naturligvis faldet,
men de er faldet proportionalt. Jeg forstår simpelt hen ikke den argumentation.
Jeg må altså endnu en gang forstå hr. Keld
Albrechtsen på den måde, at kan vi fastholde
stemmevægtene mellem landene, vil Enhedslisten være klar til at stemme for udvidelsen
med de central- og østeuropæiske lande. Skulle
hr. Keld Albrechtsen have en anden opfattelse
heraf, har hr. Keld Albrechtsen jo fortsat sit indlæg til gode.

3332

Tirsdag den 21. februar 1995 (F 22)";Ove Fich
140956;title_name;":
Hr. Steen Gade har ordet for en kort bemærkning, og derefter går vi videre i ordførerrækken.
(Kort bemærkning).";Henning Grove
141085;name_party;":
Det skal være til fru Elisabeth Arnold:
Jeg skal tilstå, at da vi lavede det nationale
kompromis, var jeg dybt involveret i også at
række en hånd ud til Folkebevægelsen mod EF,
og jeg vil ikke sige, at erfaringerne var knaldgode. Jeg kan sådan set godt genkende beskrivelsen af forløbet. Det er helt rigtigt, at folk fra Folkebevægelsen og Danmark 92, altså forløberen
for JuniBevægelsen, sagde, at bare de fik de forbehold - som vi derefter skaffede - var alt i
orden, og at de så vendte.
Ikke desto mindre mener jeg, at når så mange
mennesker har stemt på JuniBevægelsen og Folkebevægelsen, skal man tage en dialog, og jeg
mener ikke, at vi i Folketinget er for fine til at
tage nogle møder med dem og høre, hvilke meldinger de har at give. Så det var den argumentation! Om de så vil leve op til det ansvar eller
de vil gøre ligesom sidst, får vi jo at se.
Må jeg så sige til hr. Keld Albrechtsen, at det
jo er sjovt at høre hr. Keld Albrechtsen tale så
varmt om forbeholdene, for hvis man nu havde
lavet en dagsorden her i Folketinget, hvori der
stod, at man skulle gå positivt ind for alle forbeholdene, ville hr. Keld Albrechtsen jo alligevel
have sagt nej, for det tror han ikke på. Det, han
sagde, da vi sidst stemte om det, ved folkeafstemningen, var jo, at forbeholdene betyder
ingenting, og dem stemte hr. Keld Albrechtsen
jo rent faktisk også imod, da vi havde folkeafstemningen. Så troværdigheden, når man nu fra
Enhedslistens side gør sig til ridder af forbeholdene, er det nok ikke så let for mig at tro på.
Må jeg til sidst sige til hr. Kent Kirk og hr.
Peter Duetoft om forsvarspolitikken, at det, der
er afgørende, er, at med hensyn til et forsvarspolitisk samarbejde, som jo er nødvendigt også i
Europa, er vi ikke eksklusive: Dér tror vi ikke, at
det kun handler om, at det er EU-landene, der
skal samarbejde. Dér er vi nødt til også at diskutere USA og Rusland, hvis vi skal diskutere sikkerhed i Europa. For uden de to parter er der
ikke sikkerhed. Det er realiteterne, det er realpolitik, sådan hænger det sammen.";Steen Gade
143150;name_party;":
Jeg vil starte med at sige tak til såvel statsministeren som udenrigsministeren for de redegørelser, de kom med her i Folketinget i dag.

Forespørgslen handler jo om den internationale udvikling, herunder udviklingen i Europa:
men det er nok naturligt, at størsteparten af diskussionen tager udgangspunkt i den europæiske debat og i de omvæltninger, som sker inden
for EU, og derfor vil mit indlæg for størstepartens vedkommende handle om EU-problematikker.
Det er nødvendigt med debat, og det er nødvendigt med bevægelse ikke blot blandt vælgerne, men også blandt folketingspartierne i forbindelse med EU-politikkens fastlæggelse. Vi
har haft flere debatter her i Folketinget, hvor vi
specielt har diskuteret regeringskonferencen i
1996, og jeg føler, at der er vilje hos mange herinde til at foretage bevægelser, hvis argumenterne er de rette.
Det skal heller ikke være nogen hemmelighed, at Fremskridtspartiet også er villigt til at
bevæge sig i Europadebatten. Vi ønsker en indholdsrig debat, og det er klart, at vi også vil lade
os overbevise af gode argumenter og en udvikling, som vi finder nødvendiggør ændringer i
den politik, som vi nu har i forhold til EU.
Som jeg netop antydede, har jeg på det seneste haft en stigende fornemmelse af, at der også
er andre folketingspartier, der har haft en vilje
til at bevæge sig. Jeg har tidligere i debatten
nævnt Det Konservative Folkeparti som et parti,
som jeg føler i meget høj grad har ændret signaler inden for den seneste tid, og for hvilket det
nu er altafgørende, at der bliver sat nogle
hegnspæle for, hvor langt EU's kompetence
rækker. Jeg føler, at også andre partier har haft
de samme tanker, men jeg må nok indrømme, at
debatten i dag desværre har vist, at Venstre er
gået fra den måde, som det i hvert fald for nylig
forsøgte at sælge sit Europaoplæg på. Men
debat og bevægelse er altså nødvendigt, og det
skal vi have som baggrund for hele debatten.
Når jeg nævner det med hegnspælene, så er
det, fordi det er meget, meget vigtigt også for
Fremskridtspartiet. Vi argumenterede i forbindelse med folkeafstemningerne for, at
Maastricht-Traktaten ikke gav tilstrækkelige
rammer for, hvad EU skulle blande sig i, og
hvad EU ikke måtte blande sig i. Og den usikkerhed, som jo også kom til udtryk i debatten
dengang og i afstemningen, føler vi at man bedre sent end aldrig - på visse områder kan
tage højde for ved i Traktaten klart at fastsætte,
hvad der hører under EU's kompetence, og
hvad der ikke hører under EU's kompetence.

Tirsdag den 21. februar 1995 (F 22)
Vi ser faktisk gerne det princip bogført i
Traktaten, også selv om der måtte være områder, hvor vi måske ikke finder at EU skal have
kompetence. Blot det at få en afklaring, at komme usikkerheden til livs, er så nødvendigt, at
hele Folketinget bør bakke den tanke op, at det
af Traktaten skal fremgå, hvad EU må blande
sig i, og hvad EU ikke må blande sig i.
Vi ønsker i Fremskridtspartiet primært det
europæiske samarbejde som et økonomisk samarbejde. Det har vi jo også sagt i meget klare
vendinger i forbindelse med afstemningerne, så
det er der ikke nogen hemmelighed i. Derfor er
der en række af de områder, som EU i dag
beskæftiger sig med, som vi ikke finder at Unionen burde beskæftige sig med. Under de kommende forhandlinger, som Fremskridtspartiet
selvfølgelig håber at blive inddraget i, vil vi
fremføre, hvad det nærmere er for nogle områder.
Vi var modstandere af Den Europæiske
Union, og vi anbefalede et nej ved begge folkeafstemninger: men omvendt erkender vi også, at
Unionen i den sidste ende blev vedtaget. Vi har
jo aldrig tillagt de såkaldte forbehold nogen
særlig værdi: vi syntes, at Unionen i sig selv var
anledning nok til at sige nej, uanset om man
begyndte at diskutere enkelte områder. Men vi
accepterer selvfølgelig, at der var et flertal, selv
om vi anbefalede et nej, og derfor er det også det
grundlag, som vi går til forhandlinger på.
Der var et par områder i statsministerens tale,
hvor jeg synes statsministeren ikke var særlig
klar, og jeg vil benytte min ordfører tale til at
efterlyse nogle mere klare meldinger fra statsministeren på de områder.
Hvad specifikt regeringskonferencen i 1996
angår, står det klart, at man ønsker, at udvidelsen skal være det altafgørende spørgsmål. Det
er nævnt i dagsordenen, og det er også fremgået
af tidligere debatter, så det er der sådan set ikke
noget nyt i at et stort flertal ønsker. Men man
siger, at der i forbindelse med udvidelsen selvfølgelig er nogle krav ikke blot til de lande, som
får mulighed for at komme ind i Unionen, men
også til Unionen selv. Og det er i forbindelse
med kravene til Unionen selv, jeg synes statsministeren blev meget uklar og kom meget let om
ved tingene.
For det første sagde statsministeren, at der
inden for landbrugsområdet skal ske en omstilling af landbrugsstrukturen, men ikke en afvikling. Dér savner jeg lidt mere klare meldinger
om, hvad det egentlig er for en omstilling, stats-

3333

ministeren forestiller sig. Er det en omstilling,
der indebærer, at de øst- og centraleuropæiske
lande i al væsentlighed skal omfattes af de landbrugsordninger, vi har i dag? For det er der nok
ikke nogen af os der forestiller sig kan lade sig
gøre.
Men strukturfondene var jo også noget, som
statsministeren kom usædvanlig hurtigt om
ved. Hvis strukturfondene i deres nuværende
form skal omfatte Øst- og Centraleuropa, vil det
jo tømme kasserne, og da de nuværende medlemslandes villighed til at øge bevillingerne til
EU er meget begrænset - Tyskland ønsker eksempelvis større refusioner fra EU og ønsker ikke
at bidrage yderligere - kan man jo heller ikke
forestille sig, at strukturfondene blot kan omfatte Øst- og Centraleuropa. Dér skal også ske
kolossale ændringer, og hvad er det nærmere
bestemt for nogle ændringer, statsministeren
gør sig tanker om på dette område?
Så kommer jeg til det, som nok optager rigtig
mange danskere:
Hvis jeg f.eks. tager hr. Ove Fichs gennemgang af de ønsker til Unionen, som folk fra
Viborg, Tønder, København eller andre steder i
landet har, så tror jeg egentlig, at der er mange i
Danmark, der også stiller sig dette spørgsmål:
Jamen hvad menes der egentlig, når det i forbindelse med udvidelsestankerne hele tiden nævnes, at der skal ske institutionelle ændringer?
Det er jo her, der virkelig kan blive uro i Fællesskabet.
Der er flere ordførere, der har været inde på
det tidligere, og det skal ikke være nogen hemmelighed, at det specielt er dette område, der
gør, at Fremskridtspartiet ikke kan støtte den
nuværende dagsorden, for vi vil ikke have en
udvidelse af Unionen på enhver betingelse eller
på ligegyldigt hvilke vilkår. Vi vil vide, på hvilke betingelser vi siger ja til en udvidelse, før vi
siger ja til den udvidelse. Og specielt når det
drejer sig om de institutionelle ændringer, som
statsministeren jo rigtigt siger er nødvendige for
at gøre Fællesskabet klar til en udvidelse, nævner statsministeren overhovedet ikke noget om,
hvad det er for nogle institutionelle ændringer,
der påtænkes.
Vi ved godt, hvad det er, der spøger, men det
kunne jo være rart at vide, hvad regeringen
egentlig har tænkt sig vil blive konsekvensen af,
at den danske holdning ved regeringskonferencen helt entydigt er, at udvidelsen står over
ethvert andet spørgsmål. Kunne man eksempel- .
vis forestille sig, at vi på regeringskonferencen

3334

Tirsdag den 21. februar 1995 (F 22)

får en accept af, at EU skal udvides omkring
årtusindskiftet, mod at vi til gengæld er med til
at gennemføre nogle institutionelle ændringer i
retning af, at Danmark får mindre indflydelse i
Fællesskabet - uanset om det er forholdsmæssigt mindre indflydelse, men i hvert fald mindre
indflydelse - at Europa-Parlamentet får større
indflydelse på lovgivningsprocessen, at vi
måske ikke mere udpeger en kommissær, osv.
osv.?
Kunne man forestille sig, at vi går med til
sådan nogle ændringer, mod at vi så får et løfte
om, at man ved årtusindskiftet vil søge at udvide Unionen, med det mulige resultat, at man
ved årtusindskiftet kommer i tanker om, at man
nok ikke vil gøre det alligevel? Så har vi givet
køb på noget af vores indflydelse, men det
hovedmål, som Folketinget i dag opstiller i sin
dagsorden, har vi ikke fået indfriet.
Derfor mener jeg, at den danske holdning må
være, at der skal være en garanti for den
påtænkte udvidelse, hvis vi skal gå med til
sådan nogle ændringer. Men jeg savner, at statsministeren i klare vendinger forholder sig til,
hvad det er for nogle ændringer, man forestiller
sig.
Der er et par andre områder, som jeg hurtigt
skal komme ind på:
Specielt med hensyn til Vestunionen må jeg
indrømme, at også jeg var af den opfattelse, da
jeg hørte statsministerens redegørelse, at statsministeren talte sig meget i retning af et medlemskab af Vestunionen. Det blev sagt, at det nu
står klart, at Vestunionen ikke er et alternativ til
NATO, og at Vestunionens opgaver er af humanitær karakter, bl.a. fredsskabende initiativer og
den slags. Det vil sige, at alle de argumenter,
som man har brugt imod Vestunionen, nu bortfalder i regeringens argumentation. Det synes
jeg er betænkeligt. Fremskridtspartiet ønsker
ikke dansk medlemskab af Vestunionen. Men
når nu de argumenter, som man har fremført
imod dansk medlemskab af Vestunionen, ikke
længere fremføres af regeringen selv, savner jeg,
at statsministeren så forholder sig til, hvad det
så medfører, og hvilke konsekvenser det så får.
Et andet sted, hvor jeg også synes vi kunne
bruge lidt mere bund i det, er i spørgsmålet om
åbenhed. Hver gang vi i Folketinget diskuterer
EU, så taler vi jo om, at der skal være en større
grad af åbenhed, at der skal være større mulighed for aktindsigt, at når Kommissionen f.eks.
har afsagt en kendelse i henhold til konkurrencereglerne, skal der være større muligheder for

at søge aktindsigt i, hvad der ligger til grund for
behandlingen i Kommissionen, osv. osv. Det
nævnes hver eneste gang, og vi har haft forespørgselsdebatter om åbenhed osv. Men hvad
så? Jeg tror, befolkningen meget hurtigt med
den måde, det foregår på herinde i spørgsmålet
om åbenheden, kan få det indtryk, at EU kører i
bakgear, at vi nok i Danmark forsøger at få det
til at køre den anden vej, men at det ikke lykkes,
at der ingen resultater er.
Jeg synes også, statsministerens manglende
gennemgang af nogle eventuelle resultater på
dette område giver indtryk af, at resultaterne er
meget sparsomme, hvilket vi jo også ved.
Jeg når ikke mere i det nuværende indlæg,
men der er mange andre områder, man kunne
tage fat på, og jeg håber, at statsministeren har
mulighed for at give nogle mere klare meldinger
på de områder, jeg her har nævnt.
(Kort bemærkning).";Kristian Thulesen Dahl
153779;name_party;":
Hr. Kristian Thulesen Dahl var så venlig at gøre
opmærksom på de ændrede signaler fra Det
Konservative Folkeparti omkring EU-forholdene. Det gør det nødvendigt for mig at understrege meget kraftigt, at der ikke i Det Konservative
Folkeparti er sket en svækkelse i forhold til, at vi
er tilhængere af EU-samarbejdet. Når vi har
ændret signaler, så skyldes det udviklingen, så
skyldes det, at vi nu har fået bygget det indre
marked op, og at vi stort set har fået de retsakter
på plads, som det er nødvendigt at få på plads.
Og så er det, jeg siger, at der ikke er nogen
grund til, at man yderligere centraliserer noget
som helst i Bruxelles. Efter vi har fået bygget
tingene op, og efter at det indre marked er
begyndt at fungere, drejer det sig i virkeligheden om, at vi også skal i gang med at decentralisere og prøve på at lave afgrænsninger mellem
det, som Bruxelles skal beskæftige sig med, og
det, som København, London osv. skal beskæftige sig med.
Så det er altså, fordi udviklingen er gået så
positivt gennem de seneste mange år, at vi nu
siger: Nu er tiden så inde til at begynde at rulle
noget af det tilbage for at prøve på at finde den
rigtige balance mellem national kompetence og
EU-kompetence.
Så må jeg sige til hr. Kristian Thulesen Dahl,
at det skuffer mig meget, at Fremskridtspartiet
ikke vil komme med en klar melding om udvidelsen af EU mod øst. Det skuffer mig meget!

Tirsdag den 21. februar 1995 (F 22)
Man kan sagtens sige, man er parat til det, når
man kender betingelserne, men det er jo ikke på
den måde, vi kan sikre freden og stabiliteten i
Europa. Vi er nødt til at sige, at politisk ønsker
vi en udvidelse mod øst, og så må vi klare de
praktiske problemer i de forhandlinger, der skal
være, og i den måde, vi forbereder EU på.
Det er da meget muligt, at når man starter
forhandlingerne om optagelse af de enkelte østeuropæiske lande, vil man sige, at der skal være
nogle lange overgangsordninger og den slags,
for at det kan lade sig gøre i praksis. Det må
man finde ud af til den tid. Men det politiske
signal, som Øst- og Centraleuropa og de baltiske lande har behov for, skal sendes, og det
skuffer mig meget, at Fremskridtspartiet ikke er
parat til at sende det i dag.
(Kort bemærkning).";Kent Kirk
156034;name_party;":
Lad mig først sige til hr. Kent Kirk, at med hensyn til spørgsmålet om kompetenceafgrænsningen i EU har jeg opfattet Det Konservative Folkepartis signaler som noget nyt i forhold til tidligere, hvor man i forbindelse med afstemningerne om Maastricht-Traktaten i første omgang
anbefalede folk at stemme for hele MaastrichtTraktaten og i anden omgang at stemme for
Maastricht-Traktaten med de tolkninger, der lå i
Edinburgh-Afgørelsen.
Jeg finder, at det er nye signaler, Det Konservative Folkeparti kommer med, og det bekræfter hr. Kent Kirk jo også, når han siger, at der er
visse områder, som EU ikke skal blande sig i, og
at noget bliver rullet tilbage. Det er klart, at for
mig, der har anbefalet et nej ved de to afstemninger om Unionen, er det glædeligt at konstatere, at et parti, som anbefalede den fulde
Maastricht-Traktat, nu siger, at der skal være
nogle kompetenceafgrænsninger, der medfører,
at noget må rulles tilbage. Det er meget, meget
tilfredsstillende.
Med hensyn til spørgsmålet om de øst- og
centraleuropæiske lande har jeg sagt ved en
debat, vi har haft tidligere her i Folketinget, at
Fremskridtspartiet principielt er tilhænger af en
udvidelse af EU med de øst- og centraleuropæiske lande og de baltiske lande: men jeg bliver
også nødt til at sige, at vi selvfølgelig ikke er tilhængere af en udvidelse for enhver pris.
Det er nødvendigt for os, at den folkelige
opbakning til hele projektet fastholdes, og hvis
det er sådan, at man bliver nødt til at indføre
nogle ændringer i de institutionelle regler, som

3335

gør, at den folkelige opbakning til projektet
glipper, er Fremskridtspartiet ikke tilhænger af
en udvidelse. Vi finder, det er vigtigere, at vi har
et samarbejde, som har befolkningernes opbakning, end et samarbejde, som politikerne søger
at udvide ud fra nogle overordnede hensyn,
men med det resultat, at man mister den befolkningsmæssige opbakning til det.
(Kort bemærkning).";Kristian Thulesen Dahl
157968;name_party;":
Når Det Konservative Folkeparti så varmt kunne anbefale Maastricht-Traktaten, var det bl.a.,
fordi man her for første gang begyndte at fastlægge de områder, EU ikke skulle blande sig i.
Op til Maastricht-Traktaten havde der alene
været tale om at give Kommissionen kompetence på flere og flere områder, så man kunne få de
europæiske markeder til at fungere og skabe
lige konkurrencevilkår.
Men med Maastricht-Traktaten sker der for
første gang det, at man vedtager artikler, hvor
man siger, at her må der ikke stilles harmoniseringsforslag. Det gælder bl.a. på sundhedsområdet, kulturområdet og undervisningsområdet.
Man kan sige, at Maastricht-Traktaten i virkeligheden er det første skridt i retning af det, vi
ønsker, og som skal udbygges yderligere ved
den næste regeringskonference. Her skal vi prøve at identificere yderligere områder, hvor der
ikke må ske harmonisering og ikke kan laves
retsakter, men hvor man godt kan tilskynde til
samarbejde. Det er faktisk det, jeg har sagt i min
tale i dag, så man skal ikke se Det Konservative
Folkepartis ændrede holdning som nogen
diametral modsætning til det, der skete omkring
Maastricht-Traktaten. Allerede her skete der en
præcisering af de ting, jeg netop har beskrevet.
Må jeg også sige til hr. Kristian Thulesen
Dahl, at der er jo ingen, der i dag siger ja til
udvidelse for enhver pris. Det er klart, at der
skal foregå nogle forhandlinger, og når forhandlingsresultatet foreligger, skal man tage
stilling til det på normal vis. Men det er vigtigt,
at man sender det politiske signal ud om, at man
for det første er parat til at ændre EU og få EU til
at fungere på en sådan måde, at det kan bestå af
25 lande, og at man derefter også er parat til at
tilskynde til det, som udenrigsministeren var
inde på, nemlig at de lande, som skal optages på
et eller andet tidspunkt, også kan forberede sig
på det, samtidig med at vi selv forbereder os på
det, så forhandlingerne kan fuldføres på en
positiv måde. Kun på den måde kan vi sikre stabiliteten i Europa.

3336

Tirsdag den 21. februar 1995 (F 22)

(Kort bemærkning).";Kent Kirk
160072;name_party;":
Der kunne jo næsten rejse sig nogle misforståelser nu. Fremskridtspartiet har både i Folketingets Europaudvalg og også her fra talerstolen
givet udtryk for det politiske signal, at vi ønsker
en udvidelse af EU. Vi har før jul her i Folketinget stemt for en dagsorden, der rent faktisk også
sagde, at det var et mål, at EU skulle udvides
med de øst- og centraleuropæiske lande.
Og det, jeg siger nu, er, at det politiske signal
om, at vi ønsker en udvidelse, stadig er intakt:
men vi ønsker at bevare den folkelige opbakning om EU-projektet, samtidig med at vi laver
en udvidelse. Hvis det ikke kan lade sig gøre og det frygter vi det ikke kan - er det udvidelsen, der kommer i fare, og ikke opbakningen om
projektet.
Det er de to ting, man må vægte mod hinanden, og derfor glæder jeg mig til at høre statsministerens svar på nogle af de spørgsmål, jeg rejste. Jeg håber, regeringen gør sig sine overvejelser om, hvad det egentlig er for institutionelle
ændringer, der kan blive nødvendige som følge
af udvidelsen.
Og endelig til hr. Kent Kirk om kompetencespørgsmålet: Jeg opfatter Maastricht-Traktaten
på en anden måde end hr. Kent Kirk. Det er rigtigt, at man indskrev nye områder, som ikke var
indeholdt i det hidtidige traktatgrundlag, men
for mig at se er det ikke et spørgsmål om, at man
dermed har sagt, at kulturområdet ikke er et
EU-anliggende - tværtimod. Tidligere havde
man slet ikke kulturområdet med, men nu får
man det med som noget traktatfæstet, EU har
kompetence til at gribe ind i. Der skal dog være
enstemmighed, hvis der skal vedtages regler på
området.
Jeg ser tingene på en anden måde. Jeg opfatter Maastricht-Traktaten som en traktat, der gav
meget videre mulighed for Kommissionen til at
fremsætte forslag end det hidtidige grundlag, og
derfor er jeg glad for, at Det Konservative Folkeparti nu ønsker en kompetenceafgrænsning,
der gør, at visse af EU-kompetenceområderne
kan rulles tilbage, som hr. Kent Kirk selv
udtrykte det her fra talerstolen.";Kristian Thulesen Dahl
162059;title_name;"Så er det hr. Kent Kirk, og så tror jeg snart, vi
skal videre i ordførerrækken.

(Kort bemærkning).";Formanden
162173;name_party;":
For lige at få rettet en misforståelse hos hr. Kristian Thulesen Dahl forholder det sig rent faktisk sådan - jeg tror, det er i artiklerne 128,129
og 130 i Traktaten - at det er forbudt Kommissionen at stille harmoniseringsforslag, når det
gælder kultur, sundhed og undervisning. Det er
aldrig set før, hverken i den tidligere Romtraktat
eller i traktaten om det indre marked.
Det er altså et skridt i den rigtige retning, at vi
nu begynder at identificere tingene, for det
betyder, at når der er et forbud, kan der ikke
komme EU-lovgivning på området, fordi det er
et nationalt kompetenceområde. Man kan ikke
engang bruge artikel 235 i Traktaten og prøve
på at lave lovgivning på det pågældende område i enstemmighed, når forbudet eksisterer. Det
er det, vi gerne vil have noget mere af i forbindelse med den nye regeringskonference, få
identificeret de nye områder, fordi det er et
skridt i den retning og et naturligt skridt i forhold til det, der er sket omkring det indre marked tidligere.
Jeg må også sige til hr. Kristian Thulesen
Dahl, at med hensyn til spørgsmålet om udvidelsen af EU må jeg forstå det på den måde, at
Fremskridtspartiet egentlig ikke kan have problemer med at stemme for det dagsordensforslag, som De Konservative, Venstre og regeringspartierne har stillet i dag. Her sender vi et
politisk signal, og hvis man stemmer for forslaget, viser man også, at man er parat til at lukke
døren op, og så må man løse de problemer, der
opstår efterfølgende, både internt og eksternt.
Jeg forstår, at det egentlig også er det, Fremskridtspartiet efterlyser, og så må man vel også
kunne stemme for det dagsordensforslag.
Elisabeth Amold (RV):
Vi lever i en jubilæums tid. For ganske kort tid
siden fejrede vi 50-året for Auschwitz' befrielse,
og for få dage siden fejrede vi 75-året for genforeningen mellem Danmark og Nordslesvig. På
den måde er Europas kalender fyldt med runde
dage og mindedage, alt sammen et symptom på
eller en illustration af, at situationen i Europa er
livsfarlig.
Der er utrolig mange krige, utrolig mange
verdensomspændende eller regionale konflikter, som har præget den europæiske historie, og
hvad enten man kan lide det eller ej, er det baggrunden for EU. Det var erfaringerne fra Anden
Verdenskrig, der fik landene i det allerførste

Tirsdag den 21. februar 1995 (F 22)
Fællesmarked til at stå sammen og sige: Det her
må altså ikke ske igen. Vi må ikke endnu en
gang være årsag til, at regionale europæiske
konflikter fører hele verden ind i en altødelæggende krig.
Jeg synes, det er vigtigt at holde sig for øje, at
det netop er det, der har været baggrunden for
det europæiske samarbejde, og at målet stadig
er at holde konflikterne i ro, forebygge dem og
sørge for, at vi kan leve i fredelig sameksistens
med hinanden.
Men vi er utrolig gode til her i Danmark - og i
øvrigt også i andre lande i Europa - at lade
debatten køre om småting: væsentlige småting,
bevares, men alligevel småting, som kan få
gemytterne voldsomt i kog. Jeg vil blot minde
om den lange udveksling af korte bemærkninger, der lige er foregået mellem hr. Kristian
Thulesen Dahl og hr. Kent Kirk, om udvidelse
kontra afstemningsregler. Sådan kunne man
godt opfatte en del af debatten.
Men enhver dansker, der er medlem af en
grundejerforening, ved, at hvis der kun er 5
medlemmer i den forening, har man 20 pct. indflydelse, og hvis der er 50 medlemmer i grundejerforeningen, har man 2 pet. indflydelse. Der
er ikke noget mystisk i det, sådan er det bare.
Og hvis man ikke vil have den udvidelse, skal
man bare sørge for at sige til folk: Uha, vi mister
indflydelse, hvis vi bliver flere medlemmer.
Men vi mister ikke indflydelse. Det er de fuldstændig normale afstemningsregler i enhver
foreningsdannelse, at er man flere medlemmer,
er man også flere om at bestemme, og så mister
hvert enkelt medlem selvfølgelig nogen indflydelse relativt set.
Hvis Fremskridtspartiet og Enhedslisten ikke
har lyst til at tage en offentlig debat og prøve det
ganske banale pædagogiske eksperiment at fortælle befolkningen, at det er sådan, det hænger
sammen, er det da helt i orden. Gå bare ud og
kør den demagogiske linje, kør debatten på de
uvæsentlige småting, for så skal vi nok få en
morsom debat op til næste folkeafstemning.
Men jeg synes, det er letkøbt, og jeg synes, det er
overfladisk, at man ikke tager den væsentlige
del af debatten, der handler om det forebyggende arbejde, det civile sikkerhedspolitiske arbejde. Det er det, sagen handler om.
Resten af Folketingets partier - og her tænker
jeg både på dem, der har stillet dagsordensforslaget, og på SF, der også stemmer for det - har
gennem årene været med til at prøve at fastholde perspektivet og taget det lange, seje træk

3337

med at forsvare alle de unoder og noder, EU har
været medskyldig i. Disse partier har sagt, hvad
der er det langsigtede mål, og at det er det vigtigste. Det er ikke alle de småting og alle de
småfnidderier, vi kan genere hinanden med,
såsom afstemningsregler, børnemad og tilsætningsstoffer, som selvfølgelig alle sammen er
vigtige, men som ikke må forplumre diskussionen, så vi taber det endelige mål af syne.
Jeg vil i denne forbindelse gerne lægge lidt
vægt på det, der også har været talt om tidligere
i dag, nemlig styrkelsen af den offentlige debat
om EU-forhold. Det er ikke rigtigt, at vi ikke har
styrket den offentlige debat. Efter den første folkeafstemning i 1992 tror jeg, der gik en chokbølge gennem både den danske og den europæiske
offentlighed, og folkeafstemninger i flere andre
lande i Europa har tilsvarende vist en meget stor
skepsis over for det europæiske samarbejde.
Oven i købet har to af Europas mest demokratiske og mest velstående lande, nemlig
Schweiz og Norge, sagt blankt nej til at deltage i
det europæiske samarbejde, og det synes jeg er
et problem. Ingen kan være i tvivl om, at det er
det langsigtede, fredelige samarbejde, de åbne
grænser og den fredelige sameksistens, der er
det afgørende i denne sag. Derfor er det vigtigt,
at den offentlige debat bliver styrket, og det er
den også blevet. Vi har siden 1992 sat millioner
af kroner af til den offentlige debat, og derfor er
det et falsk signal at sende ud, at vi trænger til
mere offentlig debat. Vi har masser af offentlig
debat. Aviserne er fyldt med kronikker og
debatindlæg, der handler om EU's fremtid.
Men hvis vi holder møder om EU's fremtid
og skal have folk op af lænestolene og hen i forsamlingshusene eller mødelokalerne, overstiger
paneldeltagernes antal ofte tilhørernes: det
medgiver jeg. Men det er nok en tendens, som er
udbredt for mange andre emnekredse end netop
EU-spørgsmål. Og hvad kan vi gøre ved det?
Selvfølgelig skal vi sikre, at debatten stadig
kører, men vi skal også tage nogle af de advarsler frem, der er nævnt i Udenrigsministeriets
notat, som er en opfølgning af de første 14
måneders erfaring med Maastricht-Traktaten.
Jeg vil gerne rose statsministeren, fordi han
lagde megen vægt på, at der skal større enkelhed ind i traktatteksterne. Udenrigsministeren
sagde også noget om det, så ham vil jeg også
gerne rose. De er uforståelige, ikke blot for os,
men også for vælgerbefolkningen, og problemet
ved den sidste afstemning var især, at vi sendte
traktaten ud med den rigtige ordlyd. Det fik vi

3338

Tirsdag den 21. februar 1995 (F 22)

en masse ballade med, fordi folk ikke kunne
forstå, hvad der stod: men hvis vi ikke havde
sendt den ud, havde vi også fået ballede, for så
havde folk sagt, at vi skjulte noget for dem. Og
hvis vi havde lavet en redigeret, en forenklet
udgave, ville vi også have fået at vide, at det var
forkert, for så ville vi have lagt en fortolkning
ind, som folk ikke var enige i.
Vi har altså et problem med de komplicerede
tekster. Vi har et problem med den komplicerede opbygning, og det skal vi tage alvorligt, for
vi kan ikke fortsætte med at lave folkeafstemninger, som viser, at der er en stor skepsis over
for det europæiske samarbejde i medlemslandene. Derfor vil jeg gerne give fuld opbakning til,
at vi sørger for, at den næste traktat bliver betydelig mere enkel og betydelig mere forståelig.
Så er der de tre områder, som vi lagde vægt
på i forbindelse med Edinburgh-Afgørelsen,
nemlig åbenhed, nærhed og demokrati. Det
fremgår klart af det notat, som Udenrigsministeriet har sendt ud i forbindelse med erfaringerne med Maastricht-Traktaten, at der er sket
visse fremskridt på åbenhedsområdet: men der
står også tydeligt - ikke engang mellem linjerne
- at fremskridtene på langt nær er store nok, og
at der er stor modvilje i visse lande mod at tage
skridtet fuldt ud til større åbenhed i EU. Jeg tror,
det er vigtigt for den danske opbakning fremover, at vi lægger meget stor vægt på at fortsætte den linje, som Danmark så flot har prøvet at
kæmpe for, med større åbenhed i EU-samarbejdet. Ingen forsøg skal være ugjorte på det område.
Det næste område er nærheds- eller subsidiaritetsprincippet, som vi efterhånden alle sammen har øvet os i at sige. Her tror jeg, det er vigtigt, at vi for det første siger, at subsidiaritetsprincippet har været praktiseret i mange af
medlemslandene i årevis, således også i Danmark, hvor vi har tre politiske niveauer: et
landsdækkende, et amtsligt og et kommunalt.
Nu har vi også fået et Regionaludvalg i EU efter
den sidste traktatændring, og Europaudvalget
havde møde med Regionaludvalget for ikke så
længe siden og talte med politikerne i dette
udvalg om, hvordan de vurderede samarbejdet.
Det går ikke særlig godt, der var mange ting,
man ikke kunne finde ud af at forholde sig til.
I den forbindelse var der et medlem af Europaudvalget - som er kommet til stede nu, kan
jeg se - der sagde noget meget fornuftigt, nemlig at hvis vi skal klargøre subsidiaritetsprincippet og få folk til at acceptere, hvordan det hæn-

ger sammen, skal hvert enkelt politisk led også
tage ansvaret for de beslutninger, de tager. Det
kan ikke nytte noget, at kommunalpolitikere
siger, at det er dem ovre i Folketinget, der vedtager de åndssvage love, og så kan vi ikke lave
noget fornuftigt her. Det kan heller ikke nytte
noget, at folketingspolitikerne siger: Jamen det
er også nede i EU, de laver alle de dumme forordninger, og så kan vi ikke lave noget fornuftigt her. Hvert enkelt politisk led bliver nødt til
at sige: Vi gør det her, fordi vi synes, det er fornuftigt. Det har ikke noget med EU at gøre, og
derfor skal hvert enkelt politisk niveau også
være i stand til at tage ansvaret for beslutningerne og ikke bare skyde skylden på nogle, der
sidder højere oppe eller længere væk. Derved
gør vi netop EU til det skræmmebillede, som
mange er så kede af og omtaler som »bare dem
dernede, der sidder og bestemmer det hele.« Det
er det ikke. Vi bestemmer en hel masse selv, og
det skal vi også tage ansvaret for. Ellers får vi
ikke den legitimitet i befolkningen, som vi gerne
skulle have.
Til sidst vil jeg sige lidt om den sidste del af
de tre særlige aspekter, som Danmark lagde
vægt på, nemlig demokratiet. Det er utrolig vigtigt at fastholde, at EU af mange lande opfattes
som en garant for demokratiet, en slags sikring
imod, at demokratiet svækkes, og som en støtte
for de spirende demokratier ikke mindst i de
øst- og centraleuropæiske lande, som vi alle
sammen meget gerne ser som medlemmer. Derfor er vi fra Det Radikale Venstres side glade
for, at det står på en så fremtrædende position i
dagsordenen, at udvidelsen mod øst er vigtig
for os - ikke mindst i forhold til den allerfjerneste nabo østpå, nemlig Rusland, som har et vakkelvornt demokrati, og som bestemt har brug
for al den støtte, al den dialog og al den kontakt,
vi overhovedet kan yde dem.
Til slut skal jeg blot sige, at Det Radikale Venstre naturligvis stemmer for den dagsorden,
som regeringspartierne samt V og K har foreslået, og at vi ikke kan støtte Enhedslisten og
Fremskridtspartiets dagsordensforslag.
(Kort bemærkning).";Kent Kirk
174003;name_party;":
Det var jo fantastisk, som fru Elisabeth Arnold
kunne svinge sig op for et øjeblik siden, i forbindelse med at jeg tillod mig at tage fat på den
diskussion, der vil komme på regeringskonferencen, om, hvordan man gør EU klar til en
eventuel udvidelse.

Tirsdag den 21. februar 1995 (F 22)
Nu har Folketingets partier her i dag valgt at
sætte udvidelsen af EU som det altafgørende
danske ønske på regeringskonferencens dagsorden. Jamen kan det så virkelig være foruroligende, at vi også gerne vil havde en debat om,
hvilke ændringer i EU der kan være nødvendige
for at få den udvidelse? Og er det så foruroligende, som fru Elisabeth Arnold gør det til, at
tage en diskussion om, hvorvidt der stadig er
folkelig opbakning om projektet? Det synes jeg
da er relevante emner.
Fru Elisabeth Arnold glemmer åbenbart, at
selv ved den anden afstemning, hvor man havde haft flere år til at forklare befolkningen, hvor
god Maastricht-Traktaten var, og nærmest gjorde afstemningen om traktaten med de tolkninger, der lå i Edinburgh-Afgørelsen, til et spørgsmål om for eller imod samarbejdet i Europa,
kunne man kun få lige godt og vel halvdelen af
vælgerne til at stemme for projektet. På den
baggrund synes jeg, det er lidt skrapt, at det
ikke er i orden at rejse en debat om, hvilke
ændringer der kan forekomme, i tilfælde af at
udvidelsen måtte blive en realitet.
Det, det handler om, er jo ikke kun, om vi forholdsmæssigt mister indflydelse, fordi der bliver flere medlemmer. Hvis der er 20 medlemmer, har vi en vis indflydelse, og hvis der er 50
medlemmer, har vi en anden grad af indflydelse, javel. Men det handler jo også om de interne
beslutningsprocedurer i Unionen. Det handler
også om, hvorvidt Europa-Parlamentet skal
være lovgivende, og om Europa-Parlamentet i
det hele taget skal have mere magt eller har for
stor magt i dag. Det handler også om, hvor
mange stemmer der skal til for at blokere en
EU-lovgivning, og det er da ret essentielt for et
mindre land at diskutere de spørgsmål. Jeg
synes, det er groft at kalde det småfnidder og
det, der er værre, når vi ønsker at rejse en sådan
debat, og i tilgift sige, at nu skal man ud og spille på, jeg ved ikke hvad.
Fru Elisabeth Arnold nævnte specifikt, at nu
spillede vi i hvert fald på nogle bestemte følelser
i befolkningen. Jeg synes nu ikke, det var det,
jeg lagde op til. Jeg synes, det bør være legitimt
at rejse en sådan debat, og at fru Elisabeth
Arnold burde forholde sig til tingene med det
som udgangspunkt.";Kristian Thulesen Dahl
176499;name_party;":
Debatten i dag har jo i høj grad drejet sig om de
fire forbehold, selv om en række ordførere har
hævdet, at de slet ikke ville komme til behandling på regeringskonferencen.

3339

Jeg vil først godt tage fat i en misforståelse,
som hr. Steen Gade var fremme med og også
har været fremme med ved tidligere lejligheder.
Hr. Steen Gade mener, at vi, der stemte imod
den 18. maj 1993, stemte imod Edinburgh-Aftalen og dermed også imod de fire forbehold, og
derfor undrer det ham, at vi nu forsvarer dem så
stærkt. Jeg bliver nødt til igen at minde hr. Gade
om, hvordan forløbet rent faktisk var.
De fire undtagelser fremgik af den
Maastricht-Traktat, vi stemte om den 2. juni
1992. Herefter lavede man Edinburgh-Aftalen. I
denne Edinburgh-Aftale var der intet nyt, bortset fr» at der kom til at stå - og det kaldte man
en undtagelse - at vi skal deltage helt og fuldt i
det retlige samarbejde. Men undtagelserne i
Maastricht-Traktaten kom ikke ind som følge af
Edinburgh-Aftalen. Selvfølgelig støttede vi og
har støttet hele vejen igennem, at der skulle
være så mange undtagelser som muligt, og
grunden til, at vi ikke kunne stemme for
Maastricht-Traktaten, var jo, at der var alt for få
undtagelser i den.
Så meget om den misforståelse. Nu håber jeg
så, at den ikke skal komme op igen en tredje
gang her i Folketingssalen.
Så vil jeg sige noget om indholdet af et par af
de fire undtagelser, som har været til debat her i
dag og altså desværre også kommer det på
regeringskonferencen. Den ene er spørgsmålet
om en fælles sikkerheds- og forsvarspolitik, og
her bliver jeg nødt til - og det er til ære for hr.
Ove Fich - endnu en gang at påpege, at i det
papir, regeringen nu sender til Unionen om
erfaringerne med Maastricht-Traktaten, står der
altså - hvad enten hr. Ove Fich nu kan lide det
eller ej - at der er eksempler på, at et enkelt
medlemsland har kunnet blokere for fælles
aktioner, der i øvrigt var opnået enighed om.
Nu nikker hr. Fich, så nu er vi endelig blevet
enige om, hvad der rent faktisk står. Det kan
kun læses på den måde, at man ønsker flertalsafstemninger, for hvorfor skulle man ellers gøre
de andre lande opmærksom på, at man synes,
det er et problem, at et enkelt land kan blokere
for flertalsafgørelser? Det kan da kun opfattes
og vil blive opfattet således i EU, at Danmark nu
støtter indførelsen af flertalsafgørelser i sikkerhedspolitikken.
Spørgsmålet skal også ses i sammenhæng
med, at under debatten om afsendelsen af dette
papir, som regeringen altså sender til EU meget imod Enhedslistens opfordring i øvrigt blev det foreslået fra bl.a. SF's side, at forbehol-

3340

Tirsdag den 21. februar 1995 (F 22)

dene udtrykkelig skulle nævnes, fordi SF med
rette var bekymret over, at de ikke stod der.
Men det blev vedtaget i regeringen, at forbeholdene ikke skulle nævnes. Det er dog også et
klart signal, og det vil da også blive bemærket i
Unionen, at man har vedtaget her i Danmark, at
i det papir, der vedrører erfaringerne med
Maastricht-Traktaten, vil man ikke nævne de
fire forbehold.
Når det hele så lægges sammen med, at forbeholdene heller ikke fremgår af den dagsorden, som regeringspartierne, Venstre og De
Konservative har foreslået i dag, og med de
meldinger, der endog er kommet fra et regeringsparti, nemlig CD, om, at forbeholdet vedrørende fælles sikkerheds- og forsvarspolitik
skal væk hurtigst muligt - jamen så kan man da
kun opfatte det sådan i EU, at nu er Danmark i
vild flugt på vej væk fra det forbehold: anderledes kan det ikke opfattes.
Det er jo også derfor, Venstres og De Konservatives ordførere har set så glade ud under
debatten i dag, som de har. Nu har de fået svar
på det spørgsmål, nu har de åbenbart opnået,
hvad de ville, og finder ikke længere behov for
at være til stede.
Også omkring den økonomiske politik har vi
set en tendens til, at forbeholdet skrider. Der
står, at Danmark ikke skal være med i den fælles
mønt, men alligevel ser vi, at i det papir, regeringen sender til EU om erfaringerne med
Maastricht-Traktaten, roses konvergenskriterierne, den fælles koordinering af den økonomiske politik osv., til skyerne. Alle disse bestræbelser på at forberede den fælles mønt roses til
skyerne, og Danmark kan ikke stærkt nok fremhæve, hvor vigtigt det er, at man fortsætter ad
den vej. Når man læser det i den franske regering, der har formandskabet i EU, kan det da
ikke fortolkes anderledes, end at Danmark
ønsker en fuld økonomisk union. Og hvorfor
skulle man skrive det, hvis ikke man var ved at
gøde jorden for at ophæve det danske forbehold
og på et eller andet tidspunkt gå ind i den fælles
mønt? Ellers ville man da ikke skrive sådan.
Så er der spørgsmålet om unionspolitiet. Det
er ganske vist ikke sikkert, det nogen sinde
kommer frem på regeringskonferencen - det vil
jeg godt erkende - for man er faktisk allerede
ved at gennemføre et overstatsligt unionspoliti.
Spørgsmålet er med i de forhandlinger, som
skal finde sted den 9. marts på et justits- og
indenrigsministermøde. Arbejdet bliver nok
ikke afsluttet på det møde, men først på et møde

i juni, hvor man vil indgå en konvention om
Europol, som reelt bliver det overstatslige
unionspoliti, som man lovede os at vi ikke skulle have.
Man venter altså ikke til regeringskonferencen: man gennemfører det bare her i foråret, og
det er min påstand, at hvis ikke Enhedslisten
havde været her i Folketinget, var sagen rent
faktisk ikke kommet til debat her i salen. Men
det kommer den nu inden juni, det løfte kan jeg
godt give regeringen. Jeg har forstået, at der er
tale om, at der skal træffes en beslutning i juni,
men det kan udenrigsministeren jo komme herop og bekræfte.
Således ligger det altså med forbeholdene: det
ligger ikke godt, og derfor er det ildevarslende,
at man ikke har dem med i dagsordenen i dag.
Men jeg vil godt gentage det tilbud, som
Enhedslisten - og jeg tror faktisk alle unionsmodstandere - er kommet med om at gå ind i en
konkret drøftelse af en række forslag, som vi har
stillet, og som kommer til behandling her i Folketingssalen på fredag. Alle disse forslag går i
retning af at nedtrappe eller tilbagerulle Unionen. Med dem som grundlag eller på grundlag
af tilsvarende forslag kunne der skabes et dansk
memorandum med et flertal, bestående af regeringen, SF og Enhedslisten, bag sig. Det ville
være et godt memorandum, som i hvert fald ville være med til at tage de værste ting ud af
Unionen, og Enhedslisten fører ikke nogen alt
eller intet-politik, hverken i denne sag eller i
nogen som helst andre sager.
Vi vil gerne deltage i en konkret forhandling.
Vi er bare klar over, at en sådan forhandling
ikke både kan rumme unionsmodstanderne på
den ene side og Venstre og De Konservative på
den anden side. Dér må regeringen træffe et
valg, og SF må træffe et valg.
Vores opfordring skal være klar, og hvis man
modtager vores opfordring, skal det naturligvis
også stå klart, at vi fra vores side går seriøst ind
og forhandler om disse ting - ingen tvivl om
det. Det er ikke tom snak, når vi siger, at vi
ønsker dette flertal. Det er også derfor, vi har
fremsat konkrete forslag for netop at vise, at vi
ønsker konkrete forhandlinger, og det håber jeg
stadig væk på.
Ved at følge debatten er jeg ikke blevet
bestyrket i mit håb i dag, må jeg sige - tværtimod. Men jeg opgiver ikke så let, og vi bliver i
hvert fald fra vores side ved med at holde den
mulighed åben, at man kan finde frem til en løsning ligesom i vinteren 1985-86, hvor det jo fak-

Tirsdag den 21. februar 1995 (F 22)
tisk lykkedes at skabe et folketingsflertal bestående af Det Radikale Venstre, VS, SF og Socialdemokratiet, som sagde nej til EF-pakken, bl.a.
på grund af miljøspørgsmålet. Det kan da lykkes igen.
Tidligere minister Ivar Nørgaard er i Politiken fremkommet med en række interessante
forslag til, hvad et sådant flertal faktisk kunne
udmøntes i. Det var en meget interessant artikel,
han skrev forleden i Politiken. Den indeholdt en
skitse til, hvad et sådant flertal kan bruges til,
hvis viljen er der. Jeg håber, at man i regeringspartierne vil læse Ivar Nørgaards artikel med
megen omhu: det fortjener den. Den kunne være
udgangspunkt - sammen med f.eks. de forslag,
som Enhedslisten har stillet - for en kursændring i Folketinget, inden vi igen står med et
nationalt kompromis, som jeg ikke tror befolkningens flertal vil acceptere. Det er regeringens
valg at sikre, at det ikke går sådan.
Invitationen fra vores side er givet i dag og
. står også ved magt til september.
(Kort bemærkning).";Keld Albrechtsen
184959;name_party;":
Jeg hæfter mig atter en gang ved hr. Keld
Albrechtsens udlægning af de skrevne tekster.
Jeg vil da gerne sige, hvad der står om den fælles udenrigs- og sikkerhedspolitik. Der står:
»Muligheden for at vedtage fælles aktioner,
hvor medlemslandene har vigtige fælles interesser, er udnyttet i forholdsvis få tilfælde og da i
begrænset omfang.«
Og lidt længere nede:
»Der er eksempler på, at et enkelt medlemsland har kunnet blokere for fælles aktioner, som
der i øvrigt var opnået enighed om.«
Det oversætter hr. Keld Albrechtsen til, at
regeringen går ind for, at der skal være flertalsafgørelser på udenrigspolitikkens område. På en
række andre felter foretager hr. Keld Albrechtsen tilsvarende konklusioner.
Det synes jeg gør debatten vanskelig. Jeg er
faktisk meget indstillet på en dialog med alle
her, men det gør det naturligvis vanskeligt, når
teksterne kan fortolkes på den måde. Jeg havde
nær sagt, at hvis hr. Keld Albrechtsen blot fortolkede på den måde, fordi man nu ligesom skal
markere nogle stærke synspunkter udadtil,
kunne jeg såmænd leve med det: men min
bekymring er selvfølgelig, at hr. Keld Albrechtsen rent faktisk tror på, at det forholder sig
sådan, som hr. Keld Albrechtsen her giver
udtryk for det, for så mener jeg, at det gør dialogen meget vanskelig.

3341

Min opfordring skal være, at vi holder os
mere eksakt til de ting, der faktisk siges og skrives. Det er i hvert fald forudsætningen for en
ordentlig dialog herinde.
(Kort bemærkning).
Holger K. Nielsen (SF):
Jeg har ligesom adskillige andre lidt svært ved
at forstå, hvordan det kan hænge sammen, når
hr. Albrechtsen på den ene side siger, at disse
undtagelser ikke er noget som helst, og på den
anden side siger, at det er meget vigtigt, at vi
holder fast i dem. Jeg kan ikke forstå, at man bliver ved med at føre den argumentation frem, og
jeg kan slet ikke forstå, at man fører den frem,
når vi nu ved, at undtagelserne bliver et af de
store temaer, og at vi skal til at forsvare dem.
Det styrker jo ikke ligefrem argumentationen i
forhold til befolkningen, når man bliver ved
med at hævde, at det ikke er noget som helst.
Jeg vil godt spørge hr. Albrechtsen: Hvis vi
går tilbage til tiden før den 2. juni 1992, gik vi da
og snakkede om undtagelser til MaastrichtTraktaten? Det gjorde vi jo ikke. Vi argumenterede alle sammen med - alle vi, der stemte
imod, argumenterede mod, arbejdede for et nej
- at hvis man stemte ja til Maastricht, var det
også et ja til ØMU'en og et ja til forsvarspolitikken.
Hvorfor formulerede vi dengang i fællesskab
et udspil, som sagde, at hvis det blev et nej,
skulle vi have en undtagelse på forsvaret, på
ØMU'en, på borgerskabet og på det retlige samarbejde? Var det bare mundsvejr dengang? VS
gjorde det, Folkebevægelsen gjorde det, SF gjorde det, alle modstandere gjorde det op til den 2.
juni 1992. Og det var det, vi følte os forpligtede
af. Hvordan kunne vi gøre det, hvis det alt sammen var dækket ind af den traktat, vi stemte om
den 2. juni 1992?
Sandheden er, at debatten er fundamentalt
anderledes, end den var før den 2. juni 1992.
Den er anderledes, i og med at vi nu har en konkret diskussion om undtagelserne, og det er vigtigt, at vi står fast på dem. Dér er Enhedslisten
og SF jo enige. Så stop dog debatten om, at det
ikke betyder noget!
Det er et af de mest betydningsfulde spørgsmål i forhold til en ny dansk Europapolitik, i
forhold til et Europa i flere rum, i forhold til et
mere fleksibelt samarbejde, som vi arbejder for,
og som jeg også tror at hr. Albrechtsen i virkeligheden ønsker.

3342

Tirsdag den 21. februar 1995 (F 22)

(Kort bemærkning).";Ove Fich
188577;name_party;":
Så må vi jo altså have den for tredje gang. Nu
begynder hr. Holger K. Nielsen igen med sin
påstand om, at Enhedslisten skulle mene, at forbeholdene var ligegyldige. Det mener vi ikke. Vi
mener, at de er vigtige, og vi har altid sagt, at de
var vigtige. Vi sagde dengang før Maastricht, at
der var for få forbehold. Vi sagde ikke, at de, der
var, ikke var vigtige. De var der dog, og de var
af betydning. Det er da bedre, at der er forbehold, end at der ingen forbehold er. Det har vi
sagt hele vejen igennem, vil jeg gerne sige til hr.
Holger K. Nielsen.
Det, vi også har sagt, er, at de fire forbehold,
som nu diskuteres, og som vi er enige med SF i
er vigtige at fastholde, allerede lå i MaastrichtTraktaten den 2. juni, da vi stemte dér. Det
mener SF ikke. SF mener, at de er fremkommet
ved mirakuløse forhandlinger i det nationale
kompromis i løbet af efteråret 1992. Det er vi
uenige i. Vi kan påvise, at de rent faktisk står i
Maastricht-Traktaten.
Det er så en historisk diskussion. Jeg havde
håbet, at den var slut med mit sidste indlæg,
men tager den da så en gang til. Under alle
omstændigheder er det da godt, at hr. Holger K.
Nielsen og vi andre er enige om, at disse fire
forbehold i hvert fald er vigtige. Så kan vi måske
lade det historiske slutte dér og begynde sammen på diskussionen af, hvilket dansk memorandum der skal udfærdiges her i efteråret.
Hr. Ove Fich forsøger endnu en gang at så
tvivl om, hvordan det papir, som regeringen vil
sende til EU, vil blive opfattet. Hr. Ove Fich
mener sådan set ikke rigtig, at der står noget,
der kan bekymre. Men der står, kan jeg sige til
hr. Ove Fich, at man gør formandskabet
opmærksom på, at der er eksempler på, at lande
kan blokere. Det kan da kun opfattes sådan, at
man ønsker, at landene ikke skal kunne blokere.
Alle vi andre, der læser almindeligt dansk, kan
ikke læse det på anden vis. Hr. Ove Fich har sin
helt specielle opfattelse af det, og det er der så
ikke rigtig noget at gøre ved.";Keld Albrechtsen
190557;name_party;":
Jeg vil gerne starte med det sidste. Jeg vil gerne
starte med at fratage hr. Keld Albrechtsen
enhver drøm eller illusion. Der bliver ikke indgået et forlig mellem Enhedslisten, SF og en
regering, CD deltager i, omkring EU-politikken.
Vi accepterer ikke, at det skulle være med
Enhedslisten og SF, at dansk Europapolitik skal
lægges.

SF kan vi diskutere med, fordi de har vist
fleksibilitet, men jeg synes lige så godt, at jeg
kan tage drømmen fra Enhedslisten, for der er
ikke nogen grund til at lege med det alternativ.
Der er ikke et alternativ i CD's verden på
EU-området, der har noget at gøre med
Enhedslisten.
Men så vil jeg godt være lidt mere positiv og
sige tak til statsministeren og udenrigsministeren for redegørelsen her i dag.
Det er jo vanskeligt at bevare optimismen i
Europa i dag. Blodbadet i Bosnien fortsætter
tragisk. Man kan i radioavis efter radioavis
høre, at det formodentlig kommer til kampe
igen i løbet af ganske kort tid, når foråret slår
igennem i Bosnien.
Der var i TV 2 i lørdags, tror jeg det var, en
tv-udsendelse om 12-årige gadebørn i Moskva,
12-årige gadebørn, der var sendt i byen for at
lave kriminelle handlinger, så deres forældre
kunne overleve, børn på 12 år, som slog mennesker ihjel, og som sagde, at det så meget skægt
ud at se dem ligge dér i deres blod med kramper, når de var i dødskamp.
Vi har mindretalsmodsætninger i en række
lande, vi har stigende miljøproblemer, vi har
sociale katastrofer i en række lande, vi har stigende flygtningeproblemer, og så har vi den
forbandelse, det er med en negativ nationalisme.
Jo, Europa har brug for den stabilitet, som
også både statsministeren og udenrigsministeren talte om. Det kan da godt være, at det ville
være dejligt at tegne et billede af et positivt og
lykkeligt Europa, men de andre streger skal altså også med for at få en samlet forståelse af,
hvad det er, der sker i Europa.
Vi havde nøjagtig samme problemer efter
Anden Verdenskrig: social nedgang, negativ
nationalisme og svage demokratier. Dengang
var EU og NATO svaret, og det er de selvfølgelig også igen, og derfor er Europas sikkerhed
både et. spørgsmål om militær sikkerhed og et
spørgsmål om økonomisk sikkerhed. Og dér er
Den Europæiske Union og NATO i fællesskab
de to instrumenter, der kan bruges.
Militært må man glædes over, at NATO i de
seneste år har forstået at lægge sig om fra en
rent militær organisation til også en mere politisk. Jeg indrømmer blankt, at jeg ikke er topfan,
jeg er hverken formand eller næstformand i fanklubben for Partnerskab for Fred. Jeg accepterer
selvfølgelig, at det er et politisk middel, men der
må ikke være nogen tvivl om, som Folketinget
også på et tidspunkt for nogle måneder siden

Tirsdag den 21. februar 1995 (F 22)
tog stilling til det, at målet er at få en række østog centraleuropæiske lande som medlemmer af
NATO. Partnerskab for Fred er og bliver et
instrument frem mod det samt et instrument,
der skal holde Rusland i samarbejde med os.
Men i den forbindelse er det vel værd at sige,
at Rusland skal være en medspiller uden ret til
veto og uden nogen mulighed for at påberåbe
sig, at de har specielle interesserområder i Europa, som de har overhøjhed over og derfor har
lov til at sige, hvad de pågældende lande skal
foretage sig.
I den forbindelse er det vel godt også i den
Europapolitiske sammenhæng at få slået fast, at
mener vi noget med alle påstandene og ordene
om frihed og demokrati i de tidligere socialistiske lande, mener vi noget med, at de nu skal
være en del af vores familie, mener vi noget
med, at vi vil være med til at afhjælpe deres
økonomiske og sociale problemer, koster det
altså også os noget. Det koster os for det første
vores militære sikkerhed.
Jeg køber ikke den med, at danske tropper
eller NATO-tropper ikke på noget tidspunkt
kunne blive sat til at være med til at forsvare
lande i Øst- eller Centraleuropa. Det kan
NATO-tropper komme til den dag, NATO er
åbnet for de lande. Det kan lige så godt blive
sagt direkte i stedet for at blive pakket ind i en
masse sniksnak.
Det andet er selvfølgelig, at vi vil grave grøfter, hvis vi ikke åbner markederne, hvis vi ikke
investerer, og hvis vi ikke giver økonomisk støtte østover. Det er nødvendigt, at vi gør det, men
det vil koste arbejdspladser i Danmark: det
kommer også til at koste os noget, og det kommer til at koste noget for vores erhvervsliv og
for vores arbejdspladser, hvis vi skal leve op til
ordene om menneskerettigheder.
Jeg synes, at Salman Rushdie-diskussionen
var pinlig. Jeg synes, at diskussionen omkring
Kina var pinlig, hvor man rendte rundt og snakkede om menneskerettigheder lige til det øjeblik, hvor ordren skulle skrives under, så snakkede man ikke så meget om det mere.
Vi er nødt til i Europa at erkende, at hvis vi vil
stå på de høje idealer, hvis vi i Europapolitikken
vil sige, at EU også er instrumentet til at fremme
menneskerettigheder og demokrati rundt
omkring, kommer det til at koste fællesskabet
noget i den anden ende.
Men det skal selvfølgelig være fair, og derfor
er den sociale dimension, kampen mod den
sociale dumping osv. utrolig central, for vi kan

3343

ikke på én gang gå ud og forklare, at vi skal
bruge Den Europæiske Union og markedsøkonomien og al det her halløj til nogle fremskridt
og så samtidig have mennesker i vores eget
land, der ser, at de bliver udkonkurreret af dårligt arbejdsmiljø eller af børnearbejde osv.
Hvis vi et øjeblik går tilbage til de blodige
kampe i Europa, er det meget frustrerende, at
Europa ikke har kunnet stille noget op mod det,
der sker i det tidligere Jugoslavien. Man kunne
drømme om, at NATO kunne få lidt mere frie
hænder, end FN har givet, mestendels fordi
kommandovejene jo er meget tunge. Men det er
en helt anden diskussion, som jeg ikke skal
kaste mig ud i.
Det, der måske har været værst i den forbindelse, har været, at mangelen på fælles udenrigs- og sikkerhedspolitik i bl.a. Den Europæiske Union er slået igennem. Man har kunnet
blive enige om det, må jeg sige, lette, men når
man kom til de svære beslutninger, var der for
mange nationale interesser, specielt blandt de
store, der holdt igen.
Derfor er det efter vores opfattelse afgørende
for freden i Europa, at vi kommer det skridt
videre og finder frem til, hvordan vi også på de
mere fundamentale udenrigspolitiske områder
kan snakke os til enighed i Unionen, og bestemt
også, hvordan vi i fællesskab kan optræde i FN.
Dér er vi nødt til at tage diskussionen op om
sikkerhedsrådsrepræsentationen, og vi er nødt
til at tage spørgsmålet op om at stå enigt og
stærkt.
Jeg er meget enig med, jeg tror, det var udenrigsministeren, der nævnte truslen fra Nordafrika, truslen, som jo, det lyder så negativt at sige,
men som jo er et resultat af en økonomisk tilbagegang koblet sammen med en fundamentalisme, og de to ting i samspil kan føre til katastrofer.
Jeg mener, at vi i lige så høj grad som de sydlige EU-lande skal kigge sydover. Det skal ikke
være sådan, at vi i Nordeuropa opfatter Østeuropa som det store problem, og i Sydeuropa opfatter man Nordafrika som det store
problem. Vi er nødt til i Unionen at slå fast, at vi
har begge problemer, og vi skal forsøge at løse
dem i fællesskab. Jeg håber ikke, at det skisma,
der er imellem Nord og Syd, vil komme til at
smitte af på effektiviteten dér.
Omkring regeringskonferencen kunne jeg
komme med en række bud fra CD om, hvad vi
mener der bør ske. Det er der ikke tid til i denne
omgang, men tre ting vil jeg da godt nævne.

3344

Tirsdag den 21. februar 1995 (F 22)

For det første vil jeg sige, at det er afgørende,
at de store lande opfatter EU-systemet som fair,
at de ikke kan stemmes ned af en række små
lande. Derfor er vi i CD meget fascineret af at
bibeholde stemmevægten imellem landene, altså det kvalificerede flertal, men samtidig koble
det sammen med kravet om, at flertalsafgørelser
også skal bygge på et flertal i befolkningerne.
Det andet er et spørgsmål om nærhedsprincippet, hvor vi meget gerne vil have bygget tre
lister op: En, der er klar EU'sk, en, der er klar
national, og en, man så kan slås om. Det er den
måde, hvorpå man kan fjerne tvivlen om nærhedsprincippet.
For det tredje mener vi - og dér tror jeg vi er
enige med SF: det har vi vist været i mange år,
og det prøver vi så igen - at vi over for de østeuropæiske lande, som af økonomiske grunde
vil ligge meget langt ude i medlemsskaren, bør
give det politiske signal, at vi tager flere og flere
politiske konsultationer og nærmest gør dem til
politiske medlemmer af Fællesskabet, et stykke
tid før de bliver økonomiske medlemmer. Vi
tror, at det er en meget god måde at gøre tingene på. Det kan være i EØS-systemet, det kan
være så mange forskellige ting, men det er vigtigt at få dem knyttet til.
Jeg vil godt slutte med at sige, at holdningen
bag Den Europæiske Union er rigtig. Den placerer Europa i verden og giver Europa den styrke,
der gør, at vi også andre steder i verden kan
være med til at præge udviklingen i retning af
de idealer om demokrati, menneskerettigheder
og frihed, som vi står for. Det giver os mulighed
for at agere internationalt. Men Den Europæiske
Union giver altså også muligheden for stabilitet
og harmoni på vores eget kontinent og endelig
giver den Danmark medindflydelse på en
udvikling, som under alle omstændigheder vil
påvirke os, og hvor vi uden for EU bare ville blive smålandet, der igen stod udenfor, og som
kunne se til, når de store spillede bold med os
alle sammen. Det er det, vi vinder ved EU, og
det er alle idealerne.
Derefter vil jeg godt slutte med at sige, at vi
kun kan kæmpe for de idealer på én eneste
måde, og det er ved at gøre EU-debatten jordnær, som flere ordførere har nævnt det, og sørge
for, at Den Europæiske Union ikke kun er en flot
overskrift, men også er noget, danske borgere
møder i deres hverdag, hvor de kan se, at de har
fordele, og at her går det godt, her har de mulighed for at bruge EU-systemet. Det er den vej,
der sikrer, at vi får opbakning omkring den

europæiske tanke, den tanke, der løste en del af
de problemer, der var efter Anden Verdenskrig,
og som er det eneste svar på de problemer, vi
står over for i et kaotisk Europa år 1995.";Peter Duetoft
200700;title_name;":
Jeg vil gerne sige tak for en, synes jeg, god
debat. Der er vel ved nærmere eftertanke også
god grund til at sige, at selv om visse afsnit af
debatten i dag har samlet sig meget om de fire
undtagelser, synes jeg, at andre afsnit har rakt
mere fremad, har koncentreret sig om en understregning af, hvor vigtigt udvidelsesaspektet er,
hvor afgørende det er, at regeringenskonferencen i 1996 samler alle sine kræfter om, at udvidelsen bliver konkret, at sporene bliver tydeligere, at snakken om medlemskab ikke alene bliver løfter, men også har et konkret indhold.
Så har jeg et par enkelte kommentarer til nogle af de indlæg, der har været.
Jeg må nok sige til hr. Keld Albrechtsen, som
opholdt sig meget ved, hvorvidt det var rigtigt,
og hvorvidt det var ønskeligt, at vi i efteråret
søgte et nationalt kompromis om et forhandlingsoplæg, et memorandum om man vil, til
regeringskonferencen i 1996: Der er vel ikke
noget galt med et nationalt kompromis. Det er
vel en både rigtig ting og en eftertragtelsesværdig ting. Det er i hvert fald regeringens klare
målsætning, at vi i forberedelserne til oplægget
til regeringskonferencen i 1996 gør alt, hvad vi
kan, for at så mange partier her i Folketinget
som overhovedet muligt er med bag oplægget.
Det får det nu engang sin styrke i og den største
folkelige opbakning bag. Det gælder også de
partier, der i dag kan stemme for den dagsorden, som tidligere af hr. Ove Fich er blevet foreslået her i salen.
Hr. Uffe Ellemann-Jensen gjorde sig mange
betragtninger om den internationale situation,
herunder ikke mindst, synes jeg, kloge betragtninger om Baltikum, betragtninger, som jeg
deler. Regeringen deler helt den optagethed af
Baltikums fremtid, som her blev understreget
fra talerstolen, og som jeg også synes udenrigsministeren på fortræffelig vis lagde frem i sin
analyse.
Man kan også være lidt bekymret - må jeg
ikke begrænse mig til det ordvalg - over de tendenser, vi ser i enkelte medlemslande omkring
den fremtidige EU-udvikling. Jeg tænker som
hr. Uffe Ellemann-Jensen også på debatten i
Storbritannien, hvor jeg håber, at vi vil se et
mere konstruktivt forløb end de tendenser, vi

(419)
Tirsdag den 21. februar 1995 (F 22)
har set indtil nu. Storbritannien er jo et aktivt
medlem af EU og vil dermed også have en
meget vigtig rolle at spille i forbindelse med
regeringskonferencen. Her opholder jeg mig
mere ved de af og til frustrerende debatter, som
jeg også tror den britiske befolkning oplever,
når man ser på den politiske side. Jeg skal ikke
gå tættere på dette: det er ikke min opgave. Jeg
vil blot signalere, at det godt en gang imellem
kan give anledning til bekymring.
Hr. Uffe Ellemann-Jensen tog måske til gengæld, synes jeg, lidt let på debatten om miljø og
beskæftigelse. Jeg skal ikke her lægge mere
vægt på prioriteringen, end hr. Uffe EllemannJensen selv gjorde, men blot sige, at det nu ikke
er nogen selvfølge, at et bedre miljøsamarbejde
og et bedre samarbejde om øget beskæftigelse
kommer af sig selv.
Jeg forstår udmærket den store vægtning på
EU's fantastisk afgørende historiske pligt til at
gøre, hvad vi kan - og dér er jeg enig i, at freden
er kommet for at blive - fra EU's side for at virke
stabiliserende på de nye, unge demokratier i
Central- og Østeuropa. Jeg deler det synspunkt,
men jeg mener ikke, at det andet hovedmål, det
interne mål om en bedre miljø- og beskæftigelsesudvikling i EU, står i modsætning dertil.
Jeg mener faktisk, at netop den danske regering, netop Danmark sammen med Finland,
sammen med Sverige, sammen med Østrig og
en række andre mindre lande - og større indimellem - står sig ved at sikre, at alt, hvad der
kan gøres i 1996 på regeringskonferencen, bliver
gjort, når det gælder et bedre miljøsamarbejde,
og når det gælder øget beskæftigelse.
Vi har jo i 1995 udsigt til en fortsat høj
arbejdsløshed inden for Den Europæiske Union.
Vi taler vel skønsmæssigt om størrelsesordenen
10 pet., der dækker over ganske mange millioner mennesker. En nedbringelse af arbejdsløsheden i hele EU-området er en meget, meget
vigtig opgave, som også må sætte sit præg på
regeringskonferencen.
Må jeg så sige om Vestunionen, idet jeg har en
fornemmelse af, at udenrigsministeren vil kommentere det spørgsmål mere i detaljerne, at jeg
synes, det er rigtigt, at vi debatterer tingene
åbent, som det blev efterlyst. Det er også et forsøg her i dag fra udenrigsministerens og min
side på at bidrage til det.
Jeg synes, det er rigtigt, at vi bidrager med
det, vi ved finder sted af debat i de andre medlemslande, af overvejelser, som i stigende
omfang står os klart finder sted i de andre lan-

3345

des regeringer, at vi oplyser om det, at vi debatterer det, at vi prøver at vurdere, hvordan de
fremtidige linjer vil udforme sig. Det må gå forud for, hvordan vi skal forholde os på lidt længere sigt. Det må være den rækkefølge.
Derfor håber jeg på, at vi ikke får en debat
om, hvorvidt nogen ønsker at stikke hovedet i
busken eller skjule sig, men at vi netop får en
debat om substansen. Jeg for min part anser det
faktisk for at være en stor, stor fordel, en stor
positiv udvikling, hvis vi tydeligere og tydeligere kan se humanitære opgaver som en meget
vigtig bestanddel af det Vestunionsopgavesæt,
vi kan se foran os. Hvis det billede bliver
bekræftet, er det da et spændende, nyt vigtigt
indslag i den danske Europadebat.
Må jeg til fru Elisabeth Arnold gøre to sæt
bemærkninger. Jeg synes, det er rigtigt, som fru
Elisabeth Arnold understregede, at vi skal
huske, at den første folkeafstemning blev tabt
den 2. juni. Vi skal også huske bevæggrundene
for, at den blev tabt. Vi skal huske, hvad det var
for folkelig skepsis, vi mødte dengang. Det er
meget, meget vigtigt, at vi tager det signal
alvorligt, og det er dobbelt vigtigt, at vi fortæller
befolkningen, at vi står ved det, vi sagde den 18.
maj.
Edinburgh-Afgørelsen, som befolkningen
sagde ja til den 18. maj, kan kun ændres ved en
ny folkeafstemning, hvis en sådan skal komme det har regeringen ikke taget stilling til - og den
nyder fortsat fuld respekt.
Edinburgh-Afgørelsen er ikke på dagsordenen på regeringskonferencen i 1996. Det er alene
de hovedtemaer, der omfatter EU's fremtid,
herunder udvidelsen, som jeg var inde på.
Jeg vil nikke til en række af de betragtninger,
hr. Steen Gade havde. Ikke mindst synes jeg, at
betragtningerne om den såkaldte økonomiske
sikkerhedspolitik er vigtige. Ofte er vi jo tilbøjelige til at diskutere den hårdere sikkerhedspolitik, før vi har gjort os klart, hvor vigtigt det er, at
vi kommer tidligere på banen med en mere tryg
økonomisk og social udvikling i forhold til Central- og Østeuropa, i forhold til Nordafrika, i
forhold til Middelhavsregionen.
I det hele har jeg været glad for, at næsten alle
partiers ordførere - og ikke mindst hr. Peter
Duetoft i sit sidste indlæg i dag - har understreget, hvor vigtigt det er at se, sammenhængen
mellem Middelhavsområdets problemløsninger
og udvidelsen af EU med Central- og Østeuropa.

3346

Tirsdag den 21. februar 1995 (F 22)

Lad os gøre os klart, at set fra et spansk synspunkt, et portugisisk synspunkt, et italiensk
eller et græsk synspunkt eller et fransk for den
sags skyld, er det givet, at det vil være lettere og også forståeligt lettere - at sikre en bred
enighed om konkrete fremskridt i udvidelsen
over for Central- og Østeuropa, hvis vi samtidig
- også i egen interesse - kan sætte konkret
handling bag ønsket om større stabilitet i Nordafrika: Algeriet har været nævnt, man kunne
nævne andre lande, som det er helt, helt nødvendigt at få inddraget i et godt og fornuftigt
samarbejde.
Hr. Kristian Thulesen Dahl stillede mig en
række spørgsmål i tilknytning til udvidelsen:
Hvilke ændringer kan vi se foran os i landbrugs- og fiskeripolitikken, og hvilke konkrete
ændringer kan vi se foran os i strukturfondenes
fremtidige udvikling i lyset af en udvidelse mod
Central- og Østeuropa?
Det er klart meget vigtige spørgsmål, der her
stilles, og det er bestemt også spørgsmål, der
skal kunne gives svar på, så snart vi dels ved
lidt mere om forberedelserne til regeringskonferencen og dels har fået analyseret yderligere på
tingene. Det ville ikke være rigtigt af mig i dag
at prøve at give mere konkrete svar end det ene,
som også andre af regeringspartiernes ordførere
har nævnt.
Lad os gøre os klart, og lad os sige det tydeligt til befolkningen, at det at sikre fred og stabilitet i Europa, det at nå til, at vi får et helt europæisk hus, koster, og som hr. Peter Duetoft sagde det, koster det også på kortere sigt. Og det
må vi være parat til, vil jeg gerne sige til hr. Kristian Thulesen Dahl, at betale for. Jeg synes, det
skal siges tydeligt og direkte.
Jeg håber, at vi kommer til at se en regeringskonference, som ved siden af sin dagsorden
også vil igangsætte et langsigtet arbejde om
fremtiden for landbrugs- og fiskeripolitikken og
strukturfondene.
Jeg tror, man skal se i øjnene, at der bliver tale
om ressourcetilførsel til nye potentielle medlemsstater, og derfor bliver der selvfølgelig tale
om ændringer også set fra et dansk synspunkt.
Jeg er til gengæld overbevist om, at dansk
landbrug og dansk fiskeri vil kunne klare sig
også under de ændrede forhold, så stærkt konkurrenceduelig som man er.
Må jeg i øvrigt over for hr. Keld Albrechtsen
afkræfte, at Venstre skulle have skrevet dagsordenen, som den blev præsenteret af hr. Ove
Fich. Det er jeg ikke bekendt med, og jeg kan se,

at udenrigsministeren heller ikke er det. Det ville overraske mig meget. Det er faktisk en dagsorden, der er skrevet af regeringen, regeringspartierne selv, og som er drøftet med bl.a. V og
K og SF, så jeg kan helt afkræfte det og berolige
- tror jeg - hr. Keld Albrechtsen med, at sådan
forholder det sig ikke.
Fru Elisabeth Arnold synes jeg understregede
meget præcist nærhedsprincippet og dets sammenhæng med en tydeligere ansvarsfordeling,
og jeg synes, det er rigtigt at drage parallellerne
fra europæisk niveau til nationalt niveau til
regionalt niveau til kommunalt niveau og helt
ned til det enkelte lokalsamfund.
Det handler nærhedsprincippet jo om: Klarhed over, hvem der har ansvaret for hvad, og
dermed et forsøg på at undgå, at bolden spilles
videre til det næste niveau, og at det dermed
virker ansvarsforflygtigende for befolkningen.
Jeg skal slutte for min part med at sige til hr.
Peter Duetoft med opridsningen af problemerne, at jeg synes, at tendensen til nationalisme,
som vi ser en række steder, de omfattende miljøproblemer, arbejdsløshedsproblemerne og
behovet for et Europa præget af stabilitet er centrale problemer, som har ét svar for sig: De kan
kun finde deres løsning ved et effektivt og fornuftigt samarbejde.
Jeg synes også, det er vigtigt at fremhæve, at
Europa skal være jordnært, skal konkretisere
sine budskaber og sit indhold over for befolkningen, som også hr. Ove Fich var inde på i sit
indlæg med en meget kraftig understregning,
som jeg deler, af beskæftigelses- og miljøopgaverne. Det er vigtigt for os, at vi får sat kød og
blod på det. Derfor også åbenhedsarbejdet, som
regeringen anser for at være et meget, meget
vigtigt princip, hvis EU skal finde og vinde større folkelig opbakning.
Poul Kennedy, den velkendte amerikanske
skribent og tænker, har sagt for nylig, at hvis
ikke vi internationalt - europæisk og bredere
internationalt - finder frem til et forpligtende
samarbejde, ender vi i det, der er et foruroligende alternativ: Det totalt ansvarsløse internationale samfund, hvor nationalstaterne er ude af
stand til at formulere et samarbejde, som er et
svar på markedskræfterne og kan føre til de
etniske konflikters løsning. Politikeres opgave
er ikke alene lederskab. Det er det også, men det
er altså også resultater og ikke alene resultater i
hver vores land, men også resultater mellem
landene.

Tirsdag den 21. februar 1995 (F 22)
Jeg synes, Poul Kennedys advarende pegefinger og foruroligende fremtidsperspektiver også
for os er en påmindelse om, at er der noget, der
er brug for i Europa, så er det, at regeringer og
parlamenter over grænserne tør løfte de opgaver, der ikke kan - må jeg sige til hr. Keld
Albrechtsen - løftes nationalt. Det ville efter min
opfattelse være forkert at give befolkningen et
andet indtryk. Danmark kan ikke melde sig ud
af et samfund, vi er en del af og påvirkes af.
Må jeg derfor slutte med at sige, som jeg gjorde det i mit første indlæg: Regeringen ønsker en
bred og en åben debat om Europas fremtid her i
Folketinget og i befolkningen. Lad os derfor
samle os om det grundlæggende spørgsmål:
Hvad er det for et samfund, og hvad er det for et
samarbejde, vi ønsker i fremtiden i Europa? Og
lad os bekræfte hinanden i, som vi gør det i
dagsordenen - med et bredt flertal, kan jeg se
frem til i dag - at den allervigtigste opgave ud
fra mange synspunkter er udvidelsen til at
omfatte flere lande i Øst- og Centraleuropa. Det
er ikke en debat for eller imod, men en debat om
hvad og hvordan. Det bør vi holde fast i.";Poul Nyrup Rasmussen
213624;title_name;":
Sikkerhed har været et helt centralt emne i
dagens meningsudvekslinger. De fleste ordførere har beskæftiget sig med sikkerhedsspørgsmål
ud fra forskellige synsvinkler.
Hr. Steen Gade beskæftigede sig meget med
nuklear sikkerhed, miljømæssig sikkerhed og
økonomisk sikkerhed. Jeg deler hans opfattelse
af, at dette er centrale temaer i det Europa, vi
bor i i dag.
Ser vi på sikkerhedsspørgsmålene i mere traditionel sammenhæng, er der tre organisationer,
der spiller en særlig rolle. Det er NATO, det er
EU, og det er OSCE - forhåbentlig da, vil jeg
sige om den sidstes rolle. Forhåbentlig vil OSCE
med sin unikke sammensætning omfattende
både USA, Canada, Vesteuropa og hele SNGområdet kunne spille en virkelig konstruktiv
rolle i løsningen af nogle af de konflikter, som vi
desværre ser dukke op i det østligste Europa.
NATO er så ubestridt den afgørende militære
organisation, og det vil den forblive. Der er
ingen, der drømmer om at forsøge at konstruere
en konkurrent til NATO. Det er der ikke politisk
mening i, og det er der slet ikke økonomiske
ressourcer til. Det ville være et ufatteligt spild af
ressourcer at forsøge noget sådant. Den idé er
på vej til at forsvinde, hvis den nogen sinde har
været særlig livskraftig. '

3347

EU bliver den vigtigste sikkerhedsmæssige
organisation i det Europa, vi nu står over for.
Det drejer sig om at udstrække den stabilitet og
også den velstand, som eksisterer i Vesteuropa,
til at omfatte Central- og Østeuropa, herunder
de baltiske lande. Og det er mere og mere klart,
at allerede i dag, før dette er sket, spiller EU en
vældig stabiliserende rolle. Det forhold, at alle
de central- og østeuropæiske lande inklusive de
baltiske lande ved, hvad der er målet for deres
politik, ved, hvor de skal hen, er en vældig stabiliserende faktor. Hvis man forestillede sig et
Østeuropa i dag, der ikke havde denne klare
målsætning for hele sin stræben, nemlig at blive
integreret i de vestlige organisationer, ville
Europa være et meget mere ustyrbart sted, end
det i dag kan være. Derved spiller EU allerede i
dag en stabiliserende rolle og en rolle for den
europæiske sikkerhed.
EU er i denne sammenhæng ikke et hovedspørgsmål, det kan den ikke bære. Jeg vil gerne
præcisere regeringens synspunkt på WEU eller
nogle af problemstillingerne omkring WEU.
Der er sket en, vil jeg sige, meget nyttig afklaring af forholdet mellem NATO og WEU. Det
blev afklaret endeligt ved NATO-topmødet i
januar 1994, at WEU er den europæiske del af
NATO. Det gælder som princip. Man må føje til,
at den praktiske udformning af dette princip har
været og er fortsat nok så vanskelig at håndtere.
Forholdet mellem WEU og EU derimod er
aldeles uklart og uafklaret. Tidligere har der
været ideer fremme om, at WEU kunne udvikle
sig til en slags fjerde søjle inden for den europæiske konstruktion, altså underlagt EU's beslutningsproces. Den diskussion er, så vidt jeg kan
skønne, stort set forstummet, har ikke rigtig følgeskab. WEU vil forblive en selvstændig organisation med sit selvstændige beslutningsapparat. Men man kan tænke sig - det var den samme tankegang, statsministeren var inde på, og
det var også det, jeg sagde i min tale - at WEU i
fremtiden får tillagt nye opgaver ikke som en
konkurrerende sikkerhedsorganisation, men på
det fredsbevarende, på det krisestyrende og på
det humanitære område.
Derfor er debatten om Vestunionen selvfølgelig interessant. Det er regeringens opgave at
analysere og vurdere, hvad der her sker. Regeringen har ingen planer om at foreslå ændringer
i Danmarks forhold til WEU, men dét er vores
opgave at følge med, at vurdere, at analysere, og
derfor er det også, at regeringen har anmodet
SNU om at gennemføre en nøje vurdering af

3348

Tirsdag den 21. februar 1995 (F 22)

den nye sikkerhedspolitiske situation i vore
nærområder. Denne redegørelse, som også
kommer til at omfatte WEU, vil være færdig i
forårets løb. Og her vil jeg da sige, at tingene
ændrer sig undertiden også til det bedre.
Jeg tror, det er et års tid siden, vi havde en
debat sidst her i salen om WEU. Ved den lejlighed agiterede, virkede, talte Venstre ivrigt for, at
nu skulle vi så snart som muligt - og det skulle
være i forbindelse med EU-parlamentsvalget i
1994 - gennemføre en folkeafstemning om
WEU.
Nu - og det vil jeg gerne rose Venstres ordfører for - lyder det, at nu har vi brug for debatten. Nu tager vi os tiden, og så må vi jo, hvis det
viser sig nødvendigt, stemme efter regeringskonferencens afslutning.
Det er rigtigt, som det er fremhævet, at kun
Danmark kan bestemme over de danske forbehold. Det er også rigtigt at slå fast, at forbeholdene kun kan ændres ved en ny folkeafstemning. Men jeg synes, det er rigtigt så også at føje
til, at det er klogt - med grundlag i EdinburghAfgørelsen og Maastricht-Traktaten - at holde
øjne og ører åbne for den europæiske udvikling.
Det har vi i hvert fald i regeringen en oplagt forpligtelse til.
Jeg vil gerne takke hr. Uffe Ellemann-Jensen
for bemærkningen om Baltikum. Jeg er enig
med ham i betragtningerne vedrørende Lomé.
Det er en trist og kortsynet politik, visse af de
europæiske lande her fører. Det vil forhåbentlig
også være til at ændre i de kommende uger.
Danmark er klar til at gøre sit.
Med hensyn til Rusland må jeg altså gøre hr.
Uffe Ellemann-Jensen opmærksom på, at dette
synspunkt om, at der ikke skal dannes nye skillelinjer i Europa, jo ikke er en særlig idé, som jeg
går rundt og har. Nu nævnte jeg ikke synspunktet i dag, men det er jo det, som er NATO's
synspunkt. Jeg vil gøre opmærksom på, hvad
NATO sagde fra sit sidste møde den 1. december, hvor det udtrykkelig slås fast, at NATO's
udvidelse, når den sker, vil blive gennemført
som led i udviklingen af en bred og omfattende
europæisk sikkerhedsarkitektur baseret på ægte
samarbejde med hele Europa. Og det føjes til
som et hovedsynspunkt: Udvidelse vil ikke true
nogen, men vil styrke stabilitet og sikkerhed i
hele Europa.
Til hr. Keld Albrechtsen vil jeg sige: Ja, vi skal
føre debatten med modstandere og med tilhængere. Jeg er klar til at diskutere EU-spørgsmål
med hvem som helst. Netop nu er det tiden til

debat, udvikling af ideer og analyse, og den
foregår. Den foregår her i dag, det vil sige med
hr. Albrechtsens ivrige deltagelse. Den vil foregå på fredag. Også det ser jeg frem til. Den foregår i Folketingets Europaudvalg. Den foregår i
Rådet for Europæisk Politik, i presse og offentlighed, heldigvis nu også i stigende grad i partierne, og alt det er godt.
Men forhandlingerne om Danmarks kurs
foregår her i Folketinget. De kan ikke foregå
andre steder, og de bør ikke foregå andre steder.
Folketinget må forhandle, regeringen må forhandle med Folketingets partier. Det er her, den
europæiske politik fastlægges.
Jeg vil gerne for min del takke ordførerne som det også er sket fra anden side - for en
debat, som, synes jeg, bidrager til nyttig afklaring på vej frem imod de forhandlinger, som
regeringen og Folketingets partier skal føre til
efteråret.
(Kort bemærkning).";Niels Helveg Petersen
220614;name_party;":
Jeg opfordrede ved debattens start for nogle
timer siden regeringen - statsministeren og
udenrigsministeren - til klart at tage afstand fra
fortolkningen af den dagsorden, som regeringen
har foreslået sammen med Venstre og De Konservative, den fortolkning, som hr. Uffe
Ellemann-Jensen lagde grunden til, nemlig at
nu åbnes der for, at forbeholdet omkring
Vestunionen og sikkerhedspolitikken skrider.
Jeg må jo desværre sige efter at have lyttet
meget omhyggeligt til det, statsministeren og
udenrigsministeren sagde her for et øjeblik
siden, at det, som jo faktisk var udenrigsministerens ord, var, at han mente, at Venstre sidste
år var gået for hurtigt frem med hensyn til at
ophæve dette forbehold. Og udenrigsministeren
havde ikke brudt sig om, at det gik så hurtigt.
Nu har han fået tempoet sat ned, sådan at det
kommer til at vare et par år at få dette forbehold
slebet helt ned. Det passer bedre til udenrigsministerens temperament.
Men i indholdet er det jo det samme. I indholdet er det jo hr. Uffe Ellemann-Jensen, som dermed får sin vilje om end i et langsommere tempo. Derfor må jeg sige - og det er så til statsministeren, der hævder, at det ikke er hr. Uffe Ellemann-Jensen, der har skrevet denne dagsorden:
Det er jo muligt, at den er skrevet på hr. Fichs
skrivemaskine. Det, som jeg her lige har sagt,
belyser jo da i hvert fald uden for enhver tvivl,
at hr. Ove Fich har været pennefører eller skri-

Tirsdag den 21. februar 1995 (F 22)
vemaskinefører for hr. Uffe Ellemann-Jensen.
Det kommer vi vist ikke uden om. Det er den
beklagelige konklusion på debatten i dag.
Men jeg vil slutte med at gentage den opfordring, som er Enhedslistens opfordring til regeringen: Vi ønsker ikke, at det skal ende med et
såkaldt nationalt kompromis sammen med Venstre og De Konservative. Vi ønsker, og vi er
åbne for, og vi vil gøre alt, hvad der er muligt,
for at få en konstruktiv forhandling med et flertal af SF, Enhedslisten, unionsmodstanderne og
regeringen.
Det tilbud har vi fremført i dag, og det vil vi
blive ved med at fremføre, og vi håber, det er
det, som bliver enden på det hele.
(Kort bemærkning).";Keld Albrechtsen
222749;name_party;":
Med hensyn til, hvilke skrivemaskiner der har
skrevet hvad, vil jeg sige, at jeg synes, at jeg på
dagsordenen her kan se udenrigsministerens
håndskrift.
Når SF stemmer for den her dagsorden, er det
af tre grunde. De tre ting, der står i den, går vi
ind for: 1) Åbningen over for Østeuropa. 2) At vi
i en dagsorden i Folketinget klart markerer, at
grundlaget, vi optager forhandlinger på, også er
Edinburgh-Afgørelsen. 3) At man udformer et
forhandlingsgrundlag og sender det til regeringskonferencen i løbet af efteråret.
Debatten er dermed også en slags midtvejsstatus, inden vi tager runden om memorandummet til efteråret. Dér vil jeg gerne sige som min
opsummering af debatten, at den tolkning og
den pistolmetode, som jeg synes hr. Uffe
Ellemann-Jensen signalerede, og gentagelsen af
hans storslåede Maastrichtsucces bekræfter for
mig, at SF har valgt rigtigt ved ikke at være
medforslagsstiller af den her dagsorden, endskønt vi er fuldstændig enige i det, der står i
den, og så bekræfter det for mig, at det memorandum, der skal skrives til efteråret, ikke kan
skrives med støtte fra en så arrogant Venstreleder. Så kan det ikke laves. Så kan det ikke
hænge sammen.
Danskerne skal ikke tvinges til noget, danskerne skal begejstres over et projekt og et forslag til, hvad vi ønsker at ændre i EU i de kommende år, ikke tvinges med pistolskydning bagfra, ikke tvinges til, at de undtagelser, de har
fået, skal de tvinges bort fra.
Hermed sluttede forhandlingen.

3349

Afstemning
Forslag om motiveret dagsorden nr. D 41 af Ove
Fich (S), Uffe Ellemann-Jensen (V), Kent Kirk
(KF), Elisabeth Arnold (RV) og Peter Duetoft
, (CD) (se foran) vedtoges med 96 stemmer (S, V,
KF, SF, RV og CD) mod 11 (FP og EL).
Hermed var følgende forslag bortfaldet:
Forslag om motiveret dagsorden nr. D 42 af
Keld Albrechtsen (EL) og Kristian Thulesen
Dahl (FP) (se foran).
Hermed sluttede forespørgslen.

Den sidste sag på dagsordenen var:
3) Første behandling af beslutningsforslag nr.
B 64:
Forslag til folketingsbeslutning om beretning
til Folketinget angående Nordisk Råds virksomhed i 1994.
Af Udenrigsudvalget.
(Fremsat 9/2 95).
Forslaget sattes til forhandling.
Forhandling
Ministeren for nordisk samarbejde (Marianne
Jelved):
Nordisk Råd står foran en af sine vigtigste sessioner i nyere tid. På den 46. session i Reykjavik
fra den 27. februar til den 2. marts afgøres det,
om der er politisk vilje til at træffe de nødvendige beslutninger for at bevare og videreudvikle
det nordiske samarbejde under nye vilkår.
Reformer er nødvendige i en situation, hvor
Sverige, Finland og Ålandsøerne ligesom Danmark har sluttet sig til Den Europæiske Union,
hvor Island og Norge er tilknyttet EU's indre
marked gennem EØS-aftalen, mens Færøernes
og Grønlands forhold til EU reguleres gennem
bilaterale aftaler.
Når jeg taler om nødvendige beslutninger, så
mener jeg det faktisk helt bogstaveligt. Det er af
afgørende betydning, at vi gennem reformer .
sikrer Nordisk Råds placering som et centralt
forum, hvor fællesnordiske standpunkter kan
formuleres og udvikles. Det er også af afgøren-

3350

Tirsdag den 21. februar 1995 (B 64)

de betydning, at vi sikrer, at samarbejdet koncentreres om områder, hvor vi har et nordisk
værdifællesskab, og hvor vi har fælles interesser. Kravet er at videreudvikle et regionalt samarbejde, der på én og samme gang styrker det
nordiske værdi- og kulturfællesskab og placerer
det centralt både i den bredere europæiske sammenhæng og i vores nærområde.
Reformerne er forberedt. Den fælles arbejdsgruppe, som blev nedsat af statsministrene og
Nordisk Råds Præsidium i Tromsø i november
1994, har til sessionen udarbejdet et oplæg om
det nordiske samarbejdes fremtidige rolle og
opgaver - »Nordisk samarbejde i en ny tid« er
den meget betegnende titel på oplægget.
Formanden for den danske delegation til
Nordisk Råd, hr. Hans Engell, og jeg selv har
været de danske repræsentanter.
De ydre vilkår for nordisk samarbejde var i
mange år uforandrede, men det ændrede sig
radikalt med opbruddet i Europa efter 1989. Et
udtryk for det er bl.a., at der ikke længere er
tabuer i den nordiske udenrigs- og sikkerhedspolitiske debat.
Dernæst fulgte EØS-aftalen mellem EF og
EFTA, som gjorde Finland, Island, Norge og
Sverige til en del af det daværende EF's indre
marked. Den foreløbige kulmination på de begivenheder, der tilsammen har skabt det, vi kan
kalde den ny tid for det nordiske samarbejde,
kom så i efteråret 1994, hvor Finland og Sverige
ved folkeafstemninger traf beslutning om at tilslutte sig EU, mens Norge på samme måde traf
beslutning om at stå udenfor.
I oplægget om reformer i det nordiske samarbejde i en ny tid foreslås det, at det fremtidige
formelle nordiske samarbejde bygges op
omkring tre søjler, nemlig det interne nordiske
samarbejde, det europæiske og internationale
spørgsmål og samarbejdet med Nordens nærområder. Allerede den erklæring, der blev vedtaget på de nordiske statsministres møde den
29. juni 1994, opregner de tre områder som centrale i det videre nordiske samarbejde. Forslaget
om tre søjler i samarbejdet afspejler i sig selv de
nye vilkår, som de senere års internationale
udvikling har skabt for det nordiske samarbejde.
Indtil for få år siden var det formelle nordiske
samarbejde identisk med det interne samarbejde
imellem de fem lande og de tre selvstyrende
områder. Nordisk samarbejde handlede næsten
udelukkende om at knytte borgere, regeringer,
parlamenter og organisationer osv. i Norden

tættere til hinanden. Det skal det formelle nordiske samarbejde også handle om i fremtiden,
men vi skal samtidig se både os selv og det nordiske samarbejde i en større sammenhæng.
Under nye vilkår skal vi søge at påvirke den
internationale dagsorden med vore nordiske
synspunkter og værdier.
I det interne nordiske samarbejde bør vi videreføre den udvikling i retning af øget koncentration, som indledtes med statsministrenes nyvurdering af det nordiske samarbejde i 1991-92.
Indsatsen må samles om områder, hvor de nordiske lande har klare fælles interesser og fælles
værdier. Den satsning på kultur, undervisning
og forskning, som har været gældende de senere år, skal fortsætte. Andre indsatsområder vil
være miljø, ligestilling og samarbejde på det
sociale område og på arbejdsmarkeds- og
arbejdsmiljøområdet. Det kulturelle og sproglige fællesskab i Norden må bevares, og vi må
arbejde for, at miljøet beskyttes, og at naturressourcerne i Norden udnyttes på en bæredygtig
måde.
Det vil være en ledetråd i alle disse overvejelser, at vi sikrer, at Vestnorden - og det vil sige
Norge, Island, Færøerne og Grønland - fastholdes i den nordiske kreds på en sådan måde, at
samhørigheden i hele det nordiske område er en
realitet. Men også inden for de enkelte satsningsområder vil det være nødvendigt at prioritere. På ministerrådssiden har der igerinem de
seneste år været arbejdet med at forberede indførelsen af, hvad vi kalder et nordisk nytteprincip. Det tjener til at afgøre, hvilken virksomhed
der skal udføres i fælles nordisk regi, og hvilke
opgaver der bør løses nationalt.
I nytteprincippet ligger, at nordiske aktiviteter skal manifestere den nordiske samhørighed.
Der skal endvidere være tale om opgaver, hvor
der opnås en ekstra gevinst ved at udføre arbejdet i fællesskab. Endelig indgår det også i nytteprincippet, at aktiviteterne skal øge den nordiske kompetence og konkurrenceevne.
I den fælles arbejdsgruppe er der enighed om
at anbefale, at nytteprincippet også anvendes
inden for Nordisk Råds virksomhed. Jeg er
overbevist om, at nytteprincippet vil være til
stor gavn bl.a. for samarbejdet imellem Råd og
Ministerråd om det fællesnordiske budget. Det
er væsentligt, at den nordiske nytte kommer til
at gennemsyre hele det nordiske samarbejde, og
det vil sige både samarbejdet i Ministerrådet og
i Nordisk Råd.

Tirsdag den 21. februar 1995 (B 64)
I samarbejdet om europæiske spørgsmål er
det også den fælles interesse og de fælles værdier, der er grundlaget. Policyorienterede drøftelser i relation til EU- og EØS-samarbejdet vil
være naturlige i såvel Nordisk Råd som i Nordisk Ministerråd, hvad angår spørgsmål som
fred og sikkerhed, miljøbeskyttelse, energispørgsmål, arbejdsmiljø, sundhed, forbrugerbeskyttelse, ligestilling, den sociale dimension,
kultur, uddannelse, forskning, asyl- og indvandrerpolitik, økonomisk politik med henblik på
en bæredygtig økonomisk udvikling, beskæftigelse, åbenhed og offentlighed i EU's arbejde.
Det vil også være naturligt, at vi igennein
udveksling af synspunkter og erfaringer søger
at tilstræbe en retslighed imellem de nordiske
lande, når EF-EØS-direktiver omsættes i national lovgivning. Og den største udfordring bliver
at præge regeringskonferencen i 1996 således, at
udvidelsen af EU mod øst bliver en realitet.
Den tredje søjle i samarbejdet vil som nævnt
være samarbejdet med Nordens nærområder.
Det samarbejde har fra dets start i 1991 i de tre
baltiske lande udviklet sig til også at omfatte
Kaliningrad, Nordvestrusland og Barentsregionen. Arbejdsgruppen foreslår, at nærområdesamarbejdet også udstrækkes til at omfatte et
særligt program for Arktis, der også omfatter de
oprindelige folks særlige interesser.
Samarbejdet med nærområderne tager sigte
på at sikre en fredelig, demokratisk og markedsøkonomisk udvikling og beskytte miljøet
og sikre en bæredygtig ressourceudnyttelse.
Men i det nordiske samarbejde med nærområderne indgår også det videre perspektiv, nemlig
at Norden påtager sig at virke som brobygger
imellem Nordens nærområder og Den Europæiske Union.
I slutningen af marts måned 1995 afholdes en
konference om det nordiske nærområdesamarbejde. Konferencen er en vigtig anledning til at
gøre status over det hidtidige nærområdesamarbejde og uddrage de erfaringer, som samarbejdet skal bygge på i fremtiden. Det er i høj
grad i de nordiske landes interesse, at vi fortsat
udvikler samarbejdet med nærområderne og
derigennem bidrager til at sikre en stabil udvikling i vores geografiske omgivelser.
I oplægget om det fremtidige nordiske samarbejde er stillet en lang række forslag, også om
hvordan vi bedst organiserer samarbejdet.
Fra 1996 foreslås således afholdt én årlig session i Nordisk Råd mod nu to. Derudover foreslås efter behov afholdt temasessioner eller

3351

temamøder, hvor en bredere kreds end de
nationale delegationer til Nordisk Råd forudses
at deltage. Det drejer sig f.eks. om de danske,
finske og svenske medlemmer af Europa-Parlamentet, om medlemmer af de nationale parlamenter til Europaudvalg og om formændene for
relevante udvalg i de nationale parlamenter.
Der vil herigennem kunne skabes en væsentlig fornyelse i den nordiske debat, og vi vil også
kunne skabe en vigtig fælles platform for udvikling af nordiske synspunkter. Jeg ser meget gerne, at de nordiske regeringer gennem formandskabet lægger op til debatten på sådanne temamøder.
Ud over de mulige emner, jeg har nævnt tidligere, kunne man forestille sig temamøder arrangeret omkring emner som f.eks. EU's udvidelse
mod øst, de nordiske Øststøtteprogrammer,
samarbejde med nærområderne og EU's Øststøtte.
Andre forslag fra arbejdsgruppen vedrører
primært parlamentarikersiden i samarbejdet.
Det drejer sig f.eks. om forslaget om at styrke
partigrupperne i Nordisk Råd og om at ændre
Nordisk Råds udvalgsstruktur.
Disse forslag er det naturligvis ikke op til
regeringen at tage stilling til, men jeg vil gerne
understrege, at regeringen også i det nordiske
samarbejde har interesse i og behov for en velorganiseret med- og modspiller på den parlamentariske side.
På regeringssiden er der forslag om at styrke
ministerrådets rolle som forum for politisk
debat og rådslagning på bekostning af det mere
admnistrative og rutinebetonede. Jeg er helt
enig heri.
Det vil også være nødvendigt at gennemgå
arbejdsformerne og sikre en effektivisering og
en forenkling af arbejdsgangene.
Danmark overtager som bekendt formandskabet i det nordiske samarbejde på sessionen i
Reykjavik, og som det ser ud nu, hvor statsministrene har besluttet, at formandskabet skal
følge kalenderåret, vil det danske formandskab
strække sig frem til årsskiftet 1995-96.
Den væsentligste opgave for det danske formandskab bliver med udgangspunkt i beslutningerne på sessionen i Reykjavik at sikre, at
reformerne i det nordiske samarbejde føres ud i
livet. Vi må forudse, at der på sessionen i Finland til efteråret vil skulle gøres status over
fremdriften i reformprocessen.
I den forbindelse ser jeg tre hovedopgaver.
For det første har formandskabet ansvaret for, at

3352

Tirsdag den 21. februar 1995 (B 64)

ministerrådets forslag til budget for 1996 udarbejdes i overensstemmelse med de beslutninger,
som måtte blive truffet om at koncentrere satsningsområderne i det interne samarbejde yderligere.
For det andet er det formandskabets ansvar at
se til, at ministerrådets rolle som forum for politisk debat og rådslagning styrkes på bekostning
af det mere administrative og rutinebetonede.
Herunder hører også at sikre, at arbejdsgange
og arbejdsformer inden for hvert enkelt ministerrådsområde gennemgås med henblik på
effektivisering, og at sikre, at princippet om den
nordiske nytte vil komme til at gennemsyre
arbejdet inden for hele ministerrådsområdet.
For det tredje er det formandskabets opgave
sammen med Nordisk Råds præsidium at sikre,
at der afholdes ét eller to af de nye temamøder i
rådets regi. Initiativet hertil ligger på parlamentarikersiden, men jeg forudser en tæt konsultation med Nordisk Råds præsident herom.
Derudover vil der naturligvis under det danske formandskab være en række områder og
opgaver, som vi vil lægge særlig vægt på at sikre fremdriften i, og statsministeren vil i sin
åbningstale på sessionen i Reykjavik give prioriteterne for det danske formandskab.
Sessionen i Reykjavik vil naturligvis også
være præget af dagligdagen i det nordiske samarbejde. Fra ministerrådets side vil der blive
fremlagt fem ministerrådsforslag. Det ene er et
forslag om en nordisk natur- og miljøpris med
forbillede i bl.a. Nordisk Råds litteraturpris.
Baggrunden er et ønske om at styrke bevidstheden om natur- og miljøarbejdet i Norden. Prisen vil én gang årlig skulle tildeles en nordisk
erhvervsvirksomhed, organisation, medium
eller person, der på forbilledlig vis har formået
at integrere hensynet til natur og miljø i sin
virksomhed eller på anden måde har udøvet en
ekstraordinær indsats for natur og miljø.
Det andet ministerrådsforslag er et samarbejdsprogram på arbejdsmarkeds- og arbejdsmiljøområdet. Også dette ministerrådsforslag
vedrører et område, hvor vi har klare fælles
interesser og værdier i Norden. Programmet
forudsættes at styrke samarbejdet om fuld
beskæftigelse og et yderligere sundt og sikkert
arbejdsmiljø.
Tanken er bl.a. at arbejde for, at grundlæggende principper i den nordiske model gøres
gældende i internationalt samarbejde, og at
samarbejdet med EU-organer på arbejdsmarkeds-, arbejdsmiljø- og arbejdsretsområdet
styrkes.

Det tredje ministerrådsforslag ligger inden for
forbrugerbeskyttelsesområdet - igen et samarbejdsområde, hvor de nordiske lande har et
klart interessefællesskab. Forslaget vedrører et
samarbejde inden for det, vi kalder de finansielle tjenester, altså bank- og forsikringsydelser
i forbindelse med opsparing, kreditter, de
almindelige typer forbrugerforsikringer osv.
Det er et marked, der som følge af den internationale deregulering er meget uigennemskueligt for forbrugerne, og hvor udgifter til
finansielle ydelser udgør en væsentlig budgetpost. Men der er mange fælles træk i de problemer, forbrugerne oplever i de forskellige lande,
og en udveksling af erfaringer vedrørende indsatser og resultater vil derfor være særlig
udbytterig.
Med det fjerde ministerrådsforslag stilles som
overordnet mål for det fremtidige nordiske ligestillingssamarbejde, at det skal føre til en fortsat
udvikling af en fælles nordisk synsvinkel og en
fælles platform inden for det bredere europæiske og internationale ligestillingssamarbejde.
Ligestillingsapekter skal naturligt indgå i arbejdet inden for forskellige politiske områder i
samfundet og selvfølgelig inden for Nordisk
Ministerråds egen virksomhed.
Det sidste ministerrådsforslag vedrører et nyt
regionalpolitisk samarbejdsprogram, som skal
afløse det eksisterende, der udløb med udgangen af 1994. Hovedpunkterne i programmet er
kundskabsopbygning og udvikling af kundskabs- og erfaringsudveksling inden for Norden
og mellem Norden og EU.
Det er bl.a. tanken at udvikle det grænseregionale samarbejde og regionssamarbejdet
inden for Norden, mellem Norden og EU og
mellem Norden og nærområderne i Øst.
Nordisk Ministerråds budget for det kommende år er som sædvanlig ikke til egentlig
debat på forårssessionen, men jeg forudser dog,
at det svenske ønske om nedskæring af budgetrammen med i alt 150 mio. kr. over tre år vil blive berørt fra flere sider.
Forhandlingerne i ministerrådet om det svenske ønske resulterede i sidste uge i en samarbejdsministerbeslutning om at reducere den
ordinære ramme med 10 mio. kr. til i alt 708
mio. kr. i 1996 samt at undlade at pris- og lønregulere budgettet - en reduktion svarende til
ca. 18 mio. kr.
Uden for det fælles nordiske budget vil
Halsovårdhogskolans budget blive reduceret
med 5 mio. kr.

Tirsdag den 21. februar 1995 (B 64)
I den forbindelse kan jeg lige faktuelt oplyse,
at Danmark overhovedet ikke bidrager til den
institution. Så det berører ikke os.
Der er tale om et kompromis, efter at det
svenske ønske var fremsat. Jeg synes, det er et
ganske udmærket eksempel på kravet om konsensus i det nordiske samarbejde.
Med disse ord vil jeg gerne sige tak til den
danske delegation for et godt samarbejde i det
forløbne halve år og udtrykke ønsket om, at vi
får en udbytterig debat og fremadrettede beslutninger ikke mindst på den vigtige forestående
session.";Steen Gade
240507;name_party;":
Det officielle nordiske samarbejde - forstået
som det, der foregår i Nordisk Råd og i Nordisk
Ministerråd - er omkring 40 år gammelt, men
det reelle samarbejde er væsentlig ældre.
I hele dette århundrede har der på mange forskellige leder været et samarbejde, og det har
ikke mindst været tilfældet på lovgivningsområdet. Lidt forenklet kan man sige, at det samarbejde, som blev gennemført, var et samarbejde,
der var rettet indad: det havde til formål at gøre
vilkårene bedre for de nordiske borgere. Derfor
var det heller ikke nogen tilfældighed, at udenrigspolitiske spørgsmål var bandlyste i den nordiske debat.
Officielt var begrundelsen hensynet til Finland og dets særlige situation på grund af dets
afhængighed af Sovjet, men reelt ønskede ingen
af landene at inddrage udenrigspolitiske
spørgsmål i debatten.
De første tegn på ændrede holdninger kom
for 6-7 år siden, og de endte som bekendt med,
at en udenrigspolitisk redegørelse og debat nu
er blevet et fast led i rådets arbejde - til alles
store tilfredsstillelse, så vidt jeg kan vurdere.
Nu står vi så ved en ny korsvej, nemlig med
tre af landene, som har fuldt medlemskab af EU,
og to, som har en EØS-aftale, der giver adgang
til en væsentlig del af EU-samarbejdet.
Jamen er det nordiske samarbejde så ikke blevet overflødigt? lyder det refleksagtigt fra visse
politikere og fra visse journalistiske kredse.
Pudsigt nok er det fra de samme kredse, som
altid har været komplet uinteresseret i nordisk
samarbejde.
I den forbindelse er det værd at hæfte sig ved,
at undersøgelser klart viser, at overvældende
flertal i befolkningerne mener, at samarbejdet
bør fortsætte, og at det vil få forstærket betydning i årene, der kommer.

3353 I

Norden er ikke et alternativ til Europa, men
en del af Europa. Og i et moderne samfund kan
man ikke isolere sig, og påvirkninger kender
ingen grænser. Derfor er spørgsmålet, om vi
skal lade udviklingen ske med os, eller om vi
selv skal prøve at påvirke den.
I de nordiske lande har vi på tværs af politiske partiholdninger opbygget samfund, som på
mange måder adskiller sig fra Syd- og Mellemeuropas. Det gælder områder som menneskesyn, sociale forhold, uddannelse, ligestilling osv.
Tror vi på disse værdier, er svaret også givet:
Vi skal fortsætte et nordisk samarbejde til gavn
for borgere i Norden, men vi skal ikke nøjes
med det. Der er også behov for et nordisk samarbejde for at påvirke den europæiske udvikling. Og i denne nye og mere komplicerede
situation er der behov for, at vi gør os klart,
hvad kernen i samarbejdet skal være.
Socialdemokratiet er enig i det udspil, som er
kommet fra den særlige arbejdsgruppe, og som
peger på tre grundpiller i samarbejdet.
Den første skal være det centrale i det hidtidige samarbejde: Kultur, uddannelse, sociale forhold, miljø, arbejdsmarked, ligestilling. I den
forbindelse vil vi også gerne understrege betydningen af at styrke det folkelige nordiske samarbejde - det samarbejde, som foregår i foreninger
og organisationer, venskabsbykæder og ungdomsudvekslingsprogrammer osv. Det er i dette
arbejde, at den folkelige opbakning til det nordiske samarbejde skabes. Og det er også et vigtigt element i at sikre, at samarbejdet fortsat
omfatter hele Norden, uanset tilhørsforholdet til
Europa.
Den anden grundpille er samarbejdet om
nærområderne. Også her er der tale om en
videreudvikling af et påbegyndt samarbejde, og
de væsentligste samarbejdsområder bliver miljøindsats og demokratiudvikling.
Arbejdsgruppens forslag om at udvide dette
samarbejde med et program for det arktiske
område og de oprindelige folks interesser kan vi
helhjertet tilslutte os.
Den tredje og sidste grundpille er samarbejdet om europæiske spørgsmål. Specielt på dette
område er det vigtigt, at man ikke gør sig naive
forestillinger om samarbejdets rækkevidde. Der
vil være områder som f.eks. erhvervs- og industripolitik, hvor de nordiske lande vil have
meget forskellige interesser. Men omvendt vil
der også være en meget lang række områder,
hvor alle fem nordiske lande vil have en stærk
fælles interesse i relation til den europæiske

3354

Tirsdag den 21. februar 1995 (B 64)

udvikling. Her kan vi tilslutte os ministerens
bemærkninger om det naturlige og det nyttige i
at have policy-orienterede drøftelser såvel i
Rådet som i ministerrådet.
Vi vil også gerne pege på, at vi på sigt kan se
det europæiske samarbejde blive regionaliseret.
Også i den forbindelse er det i den kommende
situation vigtigt at have et stærkt nordisk samarbejde.
I en debat som denne er det også naturligt at
sige noget om økonomien og strukturen for det
nordiske samarbejde. Jeg skal ikke skjule, at vi
finder, at det svenske forslag om på forhånd at
nedskære bevillingerne er mere end bagvendt.
Det naturlige måtte vel være at finde ud af,
hvad samarbejdet skal omfatte, og hvilken
struktur der vil være rigtig for det samarbejde,
og så først derefter tage stilling til, hvilke økonomiske midler der skal til for at gennemføre
disse beslutninger.
Vi har så noteret os, at samarbejdsministrene
har lavet et kompromis for 1996-budgettet, som
trods alt betyder en mindre nedskæring end
den, Sverige havde foreslået. Det tager vi til
efterretning, men jeg skal ikke skjule, at det er
uden nogen som helst form for begejstring, at vi
gør det.
I Socialdemokratiet er vi meget villige til at se
på økonomien både i forhold til institutionerne
og til projekterne og også ud fra det, som ministeren kaldte den nordiske nytteværdi. Men vi
finder det faktisk temmelig hovedløst at starte
denne proces med økonomiske nedskæringer.
I den nye situation øges også behovet for
strukturelle ændringer i selve Nordisk Råd. Og
her finder vi det ikke mindst vigtigt at styrke
partigruppernes indflydelse i Rådet, også selv
om det jo vil ske på bekostning af delegationernes naturlige eller traditionelle indflydelse.
Både dette og en tiltrængt ændring af
udvalgsstrukturen vil blive genstand for drøftelser i Rådet både på Sessionen i Reykjavik og går jeg ud fra - også i det kommende halve år. I
den forbindelse finder vi også, at det må være
rigtigt at drøfte, om Rådet fortsat skal anvende
så mange ressourcer på behandling af forslag fra
enkeltmedlemmer, hvis disse forslag ikke kan
finde en bredere opbakning.
Til sidst vil jeg blot sige et par ord om
arbejdsgruppens forslag om temadebatter eller
temasessioner, som vi finder er en fortræffelig
idé, fordi den ud over, skal vi sige de egentlige
medlemmer af Rådet, også kan inddrage andre
parlamentarikere fra ressortudvalg i de respektive parlamenter.

Men i forbindelse med dette forslag har
udvalget også foreslået, at man fremover ikke
længere skal have to, men kun én session. Det er
vi for vores vedkommende noget betænkelige
over for, fordi man ikke skal glemme, at det er i
det arbejde, der foregår på sessionerne, at man
har den helt nære og tætte kontakt mellem parlamentarikerne og ministerrådet. Det samme
tætte samarbejde vil man slet ikke have - i hvert
fald ikke på samme forpligtende manér - på
temasessioner eller temakonferencer.
Så ja til konferencerne, men megen tvivl om,
hvorvidt det er rigtigt at skære antallet af sessioner ned til kun én årlig session. Der var faktisk
en god årsag til, at vi for et par år siden lavede
en kortere forårssession og så en kort efterårssession.";Dorte Bennedsen
247780;name_party;":
Tak til ministeren for de synspunkter, hun redegjorde for på regeringens vegne. Jeg tror, det er
på et godt tidspunkt, Folketinget har denne
debat om det nordiske samarbejde. Det er ualmindelig aktuelt på baggrund af, at nordisk
samarbejde står i overgangen imellem, hvad vi
har levet med i en årrække, og de vilkår, som vi
kommer til at møde i den kommende tid. Derfor
tror jeg også, at det er en god opfølgning af den
debat, vi havde i efteråret, hvor vi bl.a. drøftede,
hvordan undersøgelserne og drøftelserne om
den nye arbejdsform skulle være, og hvor jeg er
glad for at vi mødtes i en enighed om, at det var
en fælles anstrengelse mellem regeringerne og
parlamentarikerne. Jeg mener stadig, at dette
har sparet en arbejdsgang, og at det tætte samarbejde, som jeg har forstået der har været - jeg
har ikke selv deltaget i dette udvalg: det er der
andre her, der har - imellem parterne, og den
åbne drøftelse som er fulgt af det, har været
frugtbart i den meget korte tid, som har været til
rådighed, opgaven taget i betragtning.
Det er ikke sædvanligt, at man i spørgsmål,
som vedrører flere lande, og hvor mange deltagere er interesseret, er i stand til at gennemføre
en undersøgelse og nå frem til et resultat på så
kort tid, som tilfældet har været her.
Det er givet efter Venstres opfattelse, at det
nordiske samarbejde må fortsætte, men at vi jo
også må erkende, at der er en række nye vilkår,
hvor der kan være behov for nye former. Vi har
allerede igennem de seneste år gennemført en
række ændringer - fru Dorte Bennedsen nævnte
de udenrigspolitiske spørgsmål, som var kommet ind i det - vi har haft spørgsmålet om aktivt

Tirsdag den 21. februar 1995 (B 64)
formandskab, som har været en gevinst, og der
har i hele arbejdet omkring nærområderne
været tilført en nødvendig opgave, som i allerhøjeste grad har været en fælles nordisk interesse, og som et langt stykke hen ad vejen er lykkedes.
홢 Det, vi i dag står over for, er som bekendt, at
tre af Nordens lande er medlemmer af Den
Europæiske Union, at Norge og Island er placeret udenfor, men inden for EØS-aftalerne, og at
Færøerne og Grønland har deres særlige aftaler.
Det giver en særlig opgave for Danmark med at
prøve at holde og forstærke båndene inden for
Vestnorden, som desuden er Danmarks helt
særlige kulturelle bastion i kraft af det sprog,
som et langt stykke er fællesnævneren for vores
meningsudveksling og samvær og vores
historie.
Derfor betyder rigsfællesskabet meget for os,
og nordisk samarbejde kan være en god og nødvendig hjælp til at fastholde rigsfællesskabets
værdier.
Det er vigtigt, at Norge og Island i den kommende tid ikke glider væk fra de tre andre nordiske lande. Det er vigtigt, at de i den videre
udvikling også af de ting, som er EU-relaterede,
følger et spor, som så langt som muligt er parallelt med det, de tre andre lande, herunder Danmark, følger.
Det er ingen kunst at uddybe forskellighederne. Opgaven ligger i, at vi følges så langt som
muligt, også med henblik på at vi måske en dag
kan se en lykkeligere situation, hvor Norden
kan være samlet inden for EU.
Jeg vil give et enkelt eksempel på de problemer, som allerede nu viser sig. Den nordiske
pasunion er jo noget af det værdifulde, noget
arvegods, som vi altid har været stolte af, og
som indebærer mange folkelige værdier. Det er
vigtigt, at pasunionen bevares: og når vi nu ser
en situation, hvor tre af de nordiske lande i kraft
af det særlige samarbejde inden for Schengenaftalen muligvis står over for fra den 26. marts
at være knyttet til dette samarbejde, opstår der
tilsyneladende et problem for Norge, som i så
fald vil have et behov for at have sin selvstændige paskontrol i forhold til den lange grænse til
Sverige og til færgeforbindelsen til Danmark for nu at nævne vores egne interesser.
Det er meget vigtigt, at et sådant kerneområde i det nordiske samarbejde som pasunionen
kan fortsætte, men at man også er i stand til at
tilpasse dette forhold til de realiteter, som vi
møder i Europa, og derigennem finde løsninger.

3355

Jeg har forstået, at Norge er på vej til at ville
foreslå, at de på egen hånd er klar til at varetage
den ydre paskontrol inden for denne aftale.
Det ville da være en udmærket løsning, og jeg
vil gerne spørge ministeren om hendes forventninger til, at det arbejde, som er sat i gang på det
område, kan lykkes, for jeg tror, vi her er ved et
kernepunkt, som, hvis det lykkes, vil bevise, at
de ting, vi her taler om - skillelinjer og vanskeligheder - kan overkommes. Hvis det ikke lykkes, vil det omvendt give en skuffelse, som vil
kunne mærkes i hele det nordiske område og
hos alle gode venner af nordisk samarbejde.
Et andet område af samme karakter, jeg vil
nævne, er dele af det grænsekommunale samarbejde, som vi også har været meget glade for.
Det grænsekommunale samarbejde er f.eks. en
fælles norsk-svensk toldbehandling langs deres
grænse. Jeg har forstået, at der nu er vanskeligheder ved, at en norsk tolder kan effektuere
EU's toldregler på vegne af Fællesskabet, og at
man altså skal finde løsninger på det, men jeg
beder om, at man sætter alle kræfter ind på, at
sådanne opståede problemer i denne specielt
følsomme fase bliver behandlet hurtigt og løst
på en sådan måde, at tilliden til det nordiske
samarbejde kan bevares, samtidig med at man
er i stand til at leve op til de vilkår, som de tre
landes medlemskab af EU forudsætter.
Det kommende samarbejde er som bekendt
foreslået delt op i tre søjler: Det traditionelle
nordiske samarbejde, som væsentligt baserer sig
på det kulturelle, den europæiske søjle samt
nærområderne omfattende Baltikum, Østersøen
i øvrigt, Skt. Petersborg-området, Barentsregionen og de Arktiske områder.
Jeg tror, det er en rigtig opdeling. Den er
realistisk, og den vil være i stand til at samle
interesse omkring de problemer, som skal
håndteres inden for hver af disse søjler.
At vi i tilknytning til det skal opbygge en
struktur inden for nordisk samarbejde, som
matcher en sådan tredeling i disse tre søjler,
tager jeg som en given ting, og jeg sporer, at der
er betydelig vilje til, at man kan finde frem til,
hvordan en sådan organisatorisk opbygning
kan være.
I den sammenhæng kommer også spørgsmålet ind om et eftersyn af det nordiske samarbejde. Det tror jeg er en god lejlighed. Begrebet
»nordisk nytte« har været nævnt af ministeren.
Jeg tror, ministerens definition er forstandig det er et stærkt ord i min mund - og jeg er glad
for, at den deles af andre, sådan at den får
mulighed for at blive realiseret.

3356

Tirsdag den 21. februar 1995 (B 64)

Den bygger jo på, at hvad der gøres bedst i
nordisk regi, skal udføres i nordisk regi, men at
det, der er bedst i dansk eller finsk regi, gøres
nationalt, og det, der er bedst i europæisk regi,
henligger dér.
Det vil uundgåeligt betyde, at en række af de
mange funktioner, som er bygget op i årenes
løb, og som vel i det væsentlige er knyttet til
ministerrådets funktion, vil skulle forenkles. Det
tror jeg er rigtigt, men det betyder også, som det
allerede har været nævnt, at rækkefølgen i hele
spørgsmålet om eventuelle besparelser ville
være rigtig, dersom man startede med at analysere de fremtidige opgaver og efterfølgende
fandt ud af, hvilke ressourcer der var nødvendige.
Det er en forkert rækkefølge, som de svenske
sparebestræbelser har givet anledning til. Det
har der allerede været talt en hel del om, og jeg
tror, der er almindelig enighed fra dansk side
om, at en anden rækkefølge havde været den
rigtige, den saglige.
I den forbindelse mener jeg, at et forslag om
at samle præsidiets sekretariat i Stockholm med
ministerrådets sekretariat i København er lige så
rigtigt, som det var for et par år siden, da det var
fremme og fik dansk tilslutning. Venstre er tilhænger af, at man realiserer den plan - også på
grund af den synergieffekt, som kan være knyttet til, at de to sekretariater er samlokaliseret.
Det vil kunne give både inspiration og besparelser, og begge dele har vi brug for.
Vi har også brug for, at det fremtidige samarbejde stadig har en nær kontakt til, hvad der
foregår i Europa. Jeg tror, der er et sådant nært
forhold imellem de nordiske opgaver og det,
som har sit udgangspunkt i det europæiske
samarbejde, at det er vigtigt for nordisk samarbejde at være til stede dér: hvor processen løber
- i Bruxelles, for nu at nævne det ved navn.
Jeg ved også, at det ikke er særlig enkelt i forhold til den traditionelle opbygning af, hvordan
landene henter deres informationer, men en
eller anden form for kontakt i forhold til det
sted, hvor Europas udvikling nu engang har sit
centrum i disse år, tror jeg vil være nødvendig.
Det er også vigtigt, at partigruppernes rolle
styrkes. Det vil kunne give ny politisk beslutningskraft. Det kræver naturligvis nogle midler,
men det kræver også hos parlamentarikerne en
vilje til at forenes om handling. Og jeg har i den
sidste tids udvikling sporet, at der blandt parlamentarikerne er en sådan vilje.

Med disse betragtninger vil jeg sige, at jeg
ved den kommende session i Reykjavik, hvor vi
ser de mere eksakte forslag til, hvordan samarbejdet skal udformes, er optimist med hensyn
til, at der kan komme et godt resultat.";Knud Enggaard
256918;name_party;":
Først vil jeg takke ministeren for en solid og
gennemarbejdet tale, som jeg kan tilslutte mig.
Jeg tror ligesom ministeren for nordisk samarbejde, at den kommende session i Nordisk
Råd bliver meget afgørende for Nordisk Råds
fremtid. Spørgsmålet er, om vi med de beslutninger, der træffes
i Reykjavik, kan sikre en mere moderne resultatorienteret indretning af det nordiske samarbejde, om vi kan koncentrere opgaverne og
gøre Nordisk Råd til en egentlig politisk orienteret samarbejdsorganisation, eller om vi skal
køre videre i ret nedslidte spor med risiko for, at
nordisk samarbejde kører ud på sidesporet og
bliver et lavt prioriteret, uinteressant politisk
samarbejdsområde.
Det er det ansvar, som ministre og parlamentarikere tager på sig, når vi mødes i næste uge til
den nordiske session.
I den konservative folketingsgruppe er der
ingen tvivl om, at Nordisk Råd fortsat har en
eksistensberettigelse, og at vi på mange vigtige
områder kan bruge det nordiske samarbejde.
Men det forudsætter en vilje til at skære opgaver
væk, at gøre nordisk samarbejde mindre
bureaukratisk og mere politisk, og at vi formår
at placere det nordiske samarbejde i relation til
den europæiske proces, der foregår hurtigt.
Ethvert internationalt samarbejde må bedømmes ud fra sin samtid. I mange år - efterkrigsårene - var Nordisk Råd et særdeles vigtigt
forum for beslutninger, der berørte hver enkelt
borger i de nordiske lande: pasunionen og samarbejdsaftaler på det sociale, det kulturelle og
mange andre områder, der blev oplevet som
relevante og betydningsfulde for hver enkelt
nordbo.
I dag er Den Europæiske Union den afgørende politiske og økonomiske faktor i Europas
udvikling. Tre nordiske lande er nu medlemmer, og Nordisk Råd hverken kan eller skal
udgøre noget alternativ til den proces.
Jeg vil gerne beklage, at det ikke lykkedes at
samle alle fem nordiske lande som medlemmer
af EU. Jeg mener, det havde været utrolig
betydningsfuldt også for det nordiske samarbejde, hvis Nordisk Råd på ganske samme måde,

Tirsdag den 21. februar 1995 (B 64)
som Benelux-landene anvender deres samarbejdsorganisation, kunne have udviklet sig til et
regionalt kraftfelt politisk, kulturelt og økonomisk inden for EU, men med Norges og Islands
nej til EU-medlemskab i denne omgang er dette
ikke et aktuelt tema i dag. Derfor har vi alligevel
brug for Nordisk Råd, og derfor vil nordisk
samarbejde også i fremtiden kunne spille en
værdifuld rolle, hvis vi vel at mærke formår at
gennemføre de ganske store ændringer, der nu
er lagt op til.
På sessionen skal vi behandle den plan, som
reformgruppen netop har færdigudarbejdet.
Som ministeren nævnte, har ministeren og jeg
været de to danske medlemmer på henholdsvis
ministerrådets side og parlamentarikersiden, og
jeg mener, der er grund til tilfredshed med det
resultat, der foreligger, selv om det som alle
politiske oplæg bærer præg af en del kompromiser.
Når det gælder det politiske indhold og den
kommende struktur, er der tale om klare forbedringer og en vigtig opstramning, men jeg
tror, at vi politikere skal gøre os klart, at nordisk
samarbejde kun får ny energi og dynamik, hvis
der er tilstrækkelig politisk vilje og visioner til
stede. Vi har som danske og som nordiske partier nu en interesse i og en forpligtelse til at give
det nordiske samarbejde en højere prioritet, og
vi skal gøre det i erkendelsen af, at vi har nogle
fælles nordiske værdier inden for kultur,
uddannelse, forskning og miljø, som vi skal
styrke og udbygge. Til gengæld skal vi turde
sige fra og kaste opgaver fra os, som enten må
løses nationalt, i en EU-sammenhæng eller slet
ikke.
Nordisk samarbejde spreder sig i dag over alt
for mange områder, alt for mange institutioner
og projekter, som får penge efter alt for megen
automatik. Derfor er jeg tilfreds med den gennemgang af institutionerne, som der nu er lagt
op til.
Der er for mig ingen tvivl om, at det nordiske
budget i de kommende år næppe bliver udvidet.
Vi skal altså prioritere inden for de ca. 700 mio.
kr. eller mindre, der er til rådighed. Derfor er
det vigtigt at satse på områder, der virkelig
betyder noget for den enkelte borger i Norden
og for vores virksomheder. Hvad Norden gør i
fællesskab, skal den gøre flot og stort. Det vil
kræve en benhård politisk vilje til at skære og til
at stå imod den hærskare af lobbyister og interessenter, som vil melde sig, når budgettet gås
for nær, men det er opgaven, hvis det samarbej-

3357

de, vi ønsker, skal bevare sin lue og sin dynamik. Vi må arbejde efter en struktur, hvor vi
bruger langt færre kræfter på at være sagsbehandlende og flere på at tale politik og indflydelse på nordiske synspunkter på den europæiske dagsorden.
Det er vigtigt, at vi gør os klart, at Nordisk
Råd aldrig kan blive en formel del af EU-beslutningsprocessen, men Nordisk Råd har en betydning før og efter EU's beslutninger. Først og
fremmest er det vigtigt, at vi gør samarbejdet
nærværende for folk i Norden.
Jeg er glad for, at de tre hovedopgaver for
Nordisk Råd, som jeg også selv skitserede i en
tale i Island i december, nu er blevet en slags
fælles gods i vores rapport, nemlig det fællesnordiske, EU-platformen og forholdet til nærområderne.
Jeg er ikke i tvivl om, at Norden i forhold til
de baltiske stater og Barentsregionen har en helt
særlig opgave. Vi har i Baltikum opgaver og forpligtelser, som andre lande ikke på samme gode
måde kan løse, med at udvikle demokratiet og
med at fremme social, økonomisk og miljømæssig udvikling. Her kan vi gå ind og gøre en indsats, som ikke alene er værdsat, men som også
kan give de store resultater, og som ikke skaber
politiske konflikter i området, på samme måde
som hvis andre lande valgte en tilsvarende aktiv
rolle. Derfor er det vigtigt, at denne del bliver en
formel del af det nordiske samarbejde, og at den
får en særlig høj prioritet i de kommende år.
Med andre ord er der lagt op til en spændende session, hvor det bliver afgjort, om nordisk
samarbejde med udbytte og indhold kan bære
os ind i en ny tidsalder og møde nye udfordringer. I den konservative gruppe håber vi, at det
bliver resultatet, og vi vil aktivt arbejde herfor.";Hans Engell
263052;name_party;":
Jeg vil også gerne sige tak til ministeren for en
god og grundig tale om det vigtige emne: Det
nordiske samarbejde.
Arbejdet i Nordisk Råd har i den korte tid, jeg
har deltaget, været meget præget af debatten om
de nordiske landes eventuelle medlemskab af
EU og konsekvenserne af det, og højdepunktet i
denne debat om Norden og EU blev jo unægtelig sessionen i Tromsø, hvor Finland og Sverige
lige havde valgt at blive medlemmer af EU og
Norge netop stod foran folkeafstemningen.
Sessionen besluttede at nedsætte en arbejdsgruppe af både parlamentarikere og ministre,
der skulle komme med oplæg til det fremtidige

3358

Tirsdag den 21. februar 1995 (B 64)

samarbejde i Nordisk Råd efter afstemningerne.
Resultatet skal fremlægges på den kommende
session i Reykjavik, og det ser vi meget frem til.
Jeg vil ikke her forholde mig konkret til det
sidste resultat af arbejdsgruppens arbejde, men
jeg vil selvfølgelig benytte lejligheden til at give
udtryk for SF's holdning til det fremtidige samarbejde i Nordisk Råd. Der bliver jo i forbindelse
med sessionen lejlighed til at fordybe sig nærmere, og vi får også først papirerne på et senere
tidspunkt.
I SF har vi i forbindelse med de danske
EU-afstemninger sagt, at hvis de nordiske lande
blev medlemmer af EU, ville det nordiske samarbejde få stor indflydelse på EU. Den nordiske
stemme ville blive stærkere, og den kritiske linje
over for EU ville blive styrket. Man skal jo ikke
glemme, at der er en stærk kritisk holdning til
EU i de nordiske lande. Afstemningerne viste, at
halvdelen af befolkningerne er imod EU. Det
skal respekteres, og det skal naturligvis præge
vor holdning fremover.
Nu står vi så over for den situation, at Finland
og Sverige er blevet medlemmer af EU, og Norge og Island ikke er medlemmer, og den situation må helt klart give anledning til overvejelser om, hvordan det fremtidige samarbejde skal
være.
I SF mener vi, at Nordisk Råd skal styrkes og
udvikles. Et styrket Nordisk Råd skal sætte sin
egen dagsorden og kan bl.a. herved sætte dagsordenen i forhold til EU på væsentlige områder.
Nordisk Råd er i den forbindelse helt enestående, idet både parlamentarikere og ministre
mødes på lige fod. De værdier, der er grundlaget for det, der er blevet kaldt »den nordiske
model«, skal påvirke og præge det fælles nordiske samarbejde i EU.
I Nordisk Råd er der gode traditioner for og
erfaringer med et mangeårigt samarbejde, der
også har udviklet sig og er blevet mere omfattende i takt med nye udfordringer. Her tænker
jeg især på samarbejdet med de baltiske lande,
arbejdet i Østersørådet, de nye opgaver i Arktis
og Barentsområdet samt Skt. Petersborg-området. Det er et meget vigtigt arbejde, der her er
sat i gang, og det skal selvfølgelig uformindsket
videreføres og videreudvikles.
Arbejdet i Nordisk Råd har altså i årenes løb
ændret sig og udviklet sig. Hele tiden har Nordisk Råd været i stand til at tage udfordringer
op og skabe fornyelse. Derfor kan Nordisk Råd
efter SF's opfattelse også helt naturligt tage nye
opgaver op.

Vi mener, at Nordisk Råd i fremtiden meget
aktivt skal satse på udenrigs- og sikkerhedspolitikken. Der er behov for et forum, som kan
markere sig stærkt i den sikkerhedspolitiske
debat. Nordisk Råd skal være stedet, hvor der
debatteres sikkerhedspolitik ud fra en meget
bred opfattelse, og hvor væsentlige sikkerhedsspørgsmål sættes på dagsordenen. Ingen af de
nordiske lande er medlemmer af Vestunionen
og er dermed ikke bundet af den militære blokdannelse. Vi mener også i SF, at de nordiske
lande kan spille en central rolle som formidlere
af freds- og konfliktforebyggende politik. I forholdet mellem de baltiske lande og Rusland vil
de nordiske lande også kunne medvirke som
formidlere i en konstruktiv dialog. Udenrigs- og
sikkerhedspolitikken bliver efter SF's opfattelse
en hovedopgave.
En anden hovedopgave er samarbejdet om
miljø- og energipolitikken. Her står vi over for
en række store uløste opgaver. Det, der i særlig
grad trænger sig på, er en fælles nordisk energipolitik, der skal have som mål at afvikle atomkraften, og som også samarbejder med de baltiske lande og Rusland om energiforsyningen. Vi
har alle en fælles interesse i at få udviklet alternativer til de meget usikre atomkraftværker
både i Norden og i nærområderne, ikke at forglemme Barsebäck, og problemet med det allerede eksisterende atomaffald, som truer os og
miljøet, må også løses i fællesskab. I øvrigt
mener vi, at Østersørådet skal have en mere
fremtrædende rolle inden for miljø- og energiområdet, og derfor bør det også styrkes med
sekretariatsbistand fra Nordisk Råd.
Endelig skal jeg hermed også tilkendegive, at
vi i SF naturligvis fortsat mener, at de nuværende samarbejdsområder skal fastholdes, og at
Nordisk Råd skal have fornyet styrke på alle de
tidligere omtalte områder, som ministeren
uddybede i sin tale.
Med andre ord mener vi altså, at Europa har
brug for et stærkt og handlekraftigt Nordisk
Råd.";Anni Svanholt
267994;name_party;":
Jeg synes, det er en lidt mærkelig debat. Dagsordenen er en betænkning og indstilling om
beretningen: Nordisk Råds virksomhed 1994.
Det er altså den trykte bog her, og normal procedure ville så være, at det var det, der stod i
denne bog, vi diskuterede, men i ministerens og
de andre ordføreres forelæggelse hørte jeg faktisk ikke et ord nævnt om, hvad der er sket i

Tirsdag den 21. februar 1995 (B 64)
1994, altså hvad der er skrevet i beretningen.
Man henholder sig udelukkende til, hvad der
forventes at ske i 1995 og frem, så det må jeg
også prøve at koncentrere mig lidt om.
Som ministeren sagde i sit indlæg, er der nye
tider på vej i nordisk samarbejde, og nordisk
samarbejde har faktisk hidtil været identisk med
internt samarbejde mellem de fem lande og de
tre selvstændige områder. Det er, som om det
skulle være slut nu, eller også skulle det i hvert
fald udbygges.
Vi kunne så tage en debat her i dag om det,
der er sket indtil nu, og vurdere, om det har
været godt. Det er der ligesom ikke lagt op til at
man vil, og det tror jeg da er ret godt begrundet,
for det, der er sket i nordisk samarbejde indtil
nu, er egentlig ikke rigtig noget at prale af over
for befolkningen.
Vi har så fået en ny rapport eller et forslag
»Nordisk samarbejde i en ny tid«, og der er
opstillet tre pinde om, hvad vi skal for fremtiden. Også dér vil jeg godt starte med lidt kritik.
Vi får et 17 siders forslag skrevet på et ikkedansk sprog. Jeg vil faktisk påstå, at der ikke er
nogen her i salen, heller ikke de, der er ordførere, der har læst de 17 sider. Hvis der skulle være
én, så ræk lige fingeren i vejret. Nej, der var
ingen. Jo. Jeg tror, du lyver.
Med det store sekretariat og med de store
udgifter, vi har, mener jeg det burde være en
selvfølge, at vi i hvert fald havde affattet det på
dansk, så også en ganske almindelig morsingbo
kunne læse, hvad der stod. Hvis man skal forstå
det her, skal man læse det mindst tre gange, og
det synes jeg faktisk er for dårligt.
Men jeg vil prøve at koncentrere mig lidt om
de tre pinde.
Pind 1 er det interne nordiske samarbejde,
altså faktisk det, vi har haft siden starten i 1954,
eller hvornår det nu var, det hele gik i gang.
Fremskridtspartiet har haft det synspunkt, at
vi selvfølgelig skal have et samarbejde med
vores nordiske naboer, men at det mere skal
foregå på regeringsplan og ikke som nu, hvor
det er folketingsmedlemmer og embedsmænd i
stribevis, der rejser de nordiske lande rundt.
Pind 2 er så noget nyt: Det europæiske og
internationale spørgsmål. Det er altså en ny
søjle. Jeg vil hellere kalde det en dobbeltsøjle.
Danmark er medlem af EU, og det er dér, vi
taler om internationale spørgsmål med dem, vi
skal snakke sammen med, og nu kommer både
Finland og Sverige også med i EU. Jeg frygter
altså, det bliver en dobbelt diskussion, hvor det

3359

ene råd faktisk ikke rigtig ved, hvad det andet
råd foretager sig.
Pind 3 hedder: Samarbejde med Norden i
nærområder. Norden i nærområder kan jo være
et vidt begreb, men syd for Danmark er de altså
medlem af EU, og nord for de nordiske lande er
interessen begrænset, så det må altså være de
baltiske lande, man her tænker på. I den forbindelse har vi Østersørådet og andre organer,
hvor man kan diskutere disse spørgsmål, så jeg
mener faktisk heller ikke, at det er nødvendigt
at have det som noget særligt under Nordisk
Råd.
Vi har tilsyneladende fået nogle ret så fornuftige socialdemokrater i vort broderland Sverige,
som vil til at skære og spare lidt, og det ser
Fremskridtspartiet frem til. Jeg ved godt, at
ministeren sluttede sin redegørelse med, at der
indgås en slags kompromis, hvorefter der skal
spares, jeg tror det er 30 mio. kr., hvis vi lægger
tallene sammen, mens svenskerne vel har
ønsket 150 mio. kr. Men vi håber i hvert fald, at
det kun er et forlig for 1996, og at svenskerne vil
kræve yderligere besparelser i årene fremover,
for der er altså ingen tvivl om, at vi kun kan
begrænse udgifterne ved besparelser..
Også konservative toppolitikere har en gang
imellem nævnt ved festlige lejligheder, at der
skulle spares på Nordisk Råd, men når de så
kommer frem til linjen, er det også, som om De
Konservatives mod har svigtet.
Hvis det er sådan, at svenskerne fremover
holder fast på deres besparelsesmål, bliver det
vel også nødvendigt at diskutere besparelser
helt ind til benet og altså måske en sammenlægning af Nordisk Ministerråds sekretariat med
Nordisk Råds sekretariat. Jeg synes da godt, at
jeg lige vil spørge ministeren, om det er noget,
der har været diskuteret, eller om det er en
meget fjern tanke.
Så hørte jeg i ministerens tale, at der som
noget nyt er kommet en nordisk kultur- og miljøpris. Det vil jeg som fremskridtsmand også gå
imod. Vi ved, at når der skal uddeles priset, skal
der nedsættes nye udvalg, nye grupper, der skal
rejse de nordiske lande rundt for at finde en
virksomhed, der har opført sig pænt. Hvis nu
det bliver en svensk virksomhed det første år,
skal det jo være en finsk næste år osv., for det
skal selvfølgelig gå på omgang. Det bliver altså
et nyt rejseudvalg, man her stabler på benene.
Hvis vi skal have en natur- og miljøpris, kan
hvert enkelt land lave det for sig selv: der er
ingen grund til, at det skal foregå i et nordisk

3360

Tirsdag den 21. februar 1995 (B 64)

forum. Det er, som om man med lys og lygte
søger nye opgaver, for at befolkningen skal tro,
at der er en vis seriøs fordel ved at have et
Nordisk Råd.
Det, jeg her har forsøgt at sige, er, hvorfor vi
har taget forbehold i beretningen. Det er altså,
fordi vi er modstandere af det samarbejde, der
har været indtil nu, og håber, at der fremover
kan ske besparelser i det nordiske samarbejde,
og derfor stemmer vi imod ved andenbehandlingen af selve beretningen.
Elisabeth Amold (RV):
Jeg vil gerne starte med at sige tak til ministeren
for en grundig og seriøs tale.
Som flere andre ordførere har nævnt, er det
rigtigt, at næste uge bliver en vigtig uge i
Nordisk Råds historie. Meget er forandret. Den
proces, der startede, da Danmark i 1972 tilsluttedes Fællesmarkedet, er nu fortsat med, at
yderligere to lande fra Norden er blevet medlemmer.
De spørgsmål, der trænger sig på, er, hvad
der bliver tilbage af det nordiske samarbejde
efter denne udvikling, og dernæst hvad det er,
der gør, at vi holder fast i det nordiske samarbejde. Hvad er det, der gør, at vi holder af det
nordiske samarbejde på trods af de ændringer,
der sker, hvor det ene land efter det andet, nu i
alt tre lande, også har engageret sig til anden
side? Hvad er det, der gør, at vi holder fast i og
holder af det nordiske samarbejde, når vi ved, at
det er bureaukratisk?
Det er utroligt, at EF har fået skyld for at være
særlig bureaukratisk, når man ser, hvad
Nordisk Råd kan præstere, for det er sandelig
ikke småting. Vi ved, det er omstændeligt, vi
ved, det er besværligt, vi ved, det er dyrt, og vi
har også somme tider beskrivelser af, at det er
fattigt på resultater. Eller er det? Resultaterne er
måske mere synlige for den enkelte borger i
Norden, end andre former for regionalt samarbejde er.
På grund af det nordiske kultursamarbejde og
samarbejdet på andre områder er der utrolig
mange projekter. Der er mange kulturelle tiltag,
der er mange undervisningstiltag, der er mange
arbejdsmarkedsinitiativer, der er RTV-produktioner, der er bogudgivelser, pladeudgivelser og
andre ting, som er så utrolig synlige for den
enkelte borger i Norden. Fordi der er så mange
synlige resultater, tror mange nordiske borgere
formentlig, at det nordiske samarbejde er mere
succesrigt, end det egentlig er.

I modsætning til det kan man sige, at der er
mange af resultaterne på EU-samarbejdsområdet, som overhovedet ikke ses. Dér ses noget
kun, hvis det går i stykker. En af fordelene ved
det nordiske samarbejde er måske, at der er
nogle helt synlige konkrete resultater. Jeg har da
f.eks. meget nydt den store, flotte bog om nordisk sang- og visekunst, der blev udgivet her
for ikke ret længe siden, og der er mange ting,
som man kan tage i hånden og sige, at det er et
resultat af det nordiske samarbejde.
Men der er også mange områder af det nordiske samarbejde, som ikke fungerer særlig godt,
og hvor man kan henvise til handelshindringer,
som man aldrig nogen sinde ville have accepteret i EU. På andre områder har der været årelange blokeringer af det ene land mod de andre.
Det er i virkeligheden ikke særlig kendt, men
der er jo heller ikke meget at reklamere for i den
forbindelse.
Yderligere kan man sige, at meget af vores
lovgivning er ens, uden at der har været tale om
tvangsharmonisering. Det er også en kæmpe
fordel, at man kan vise hen til, at man har lavet
ensartet lovgivning på områder, hvor andre
regionale samarbejdsorganer slet ikke kan opvise resultater. Jeg kan som eksempel nævne det
retspolitiske område, hvor de nordiske lande
har en fælles holdning til, at den kriminelle lavalder er 15 år, mens der i de øvrige lande i
Europa er meget stor forskel på, hvordan man
betragter denne aldersgrænse. Der kan altså
nævnes eksempler på, at man har fundet frem til
fornuftige løsninger, som alle nordiske lande er
helt enige om.
Ministeren brugte i sin tale formuleringen:
»Nordisk Råd skal være et centralt forum, hvor
fællesnordiske standpunkter kan formuleres og
udvikles.« Det tror jeg er vigtigt at have for øje,
når vi skal tænke på, hvad vi skal bruge det til i
fremtiden. De fællesnordiske standpunkter er
en form for bagage, vi skal have med, når vi
arbejder uden for Norden, i Østersøregionen, i
FN, i EU, og når vi arbejder nationalt. Det er en
form for bagage, som kan stive vores egen identitet af, og som også kan sikre os en form for
fodslag med nogle andre medlemslande: men
det er også eksklusivt at have en nordisk bagage
med.
Da vi diskuterede de nye baltiske landes
associering med Norden, diskuterede vi, om
Baltikum overhovedet hørte med til Norden.
Man er altså straks i gang med noget eksklusivt,
når man diskuterer, hvad fællesnordiske stand-

(421)
Tirsdag den 21. februar 1995 (B 64)
punkter er. Hvis man har fællesnordiske standpunkter, definerer man også samtidig en grænse, uden for hvilken det fællesnordiske ikke
gælder: så er der lande, der ikke er med.
Det er selvfølgelig en illustration af, at det
nordiske samarbejde allerede nu er så fuldt
udbygget, at det omfatter alle de lande, der kan
være med, og yderligere lande kan kun komme
på tale som associerede medlemmer. Vi har lidt
af den samme diskussion i Europarådet, hvor vi
i øjeblikket eller gennem flere sæsoner faktisk
har haft nogle meget heftige diskussioner om,
hvor langt Europa går. Er Kaukasus med? Skal
Nordkap og Nordkaukasus være med i Europarådet? Skal vi acceptere, at Rusland, som er en
republik, der rækker ind over Europa, skal være
med helt over til Vladivostok, som jo altså går
ud til Stillehavet?
Nordisk Råd har allerede nu den udbygning,
det kan få. Det kan ikke blive større, og derfor er
der også en tendens til at vende sig mod sig selv
og sige: Vi har det nordiske samarbejde, og det
er godt: det definerer nordisk identitet for os.
Det er også lidt eksklusivt, og det er selvfølgelig
i sig selv en fare.
Det skal vi have for øje, når vi ændrer på
Nordisk Råds fremtidige opgaver, og når vi skal
diskutere, hvordan strukturen skal være, og
også, hvordan arbejdsområderne skal være, og
på hvilke områder der skal ske besparelser. Det
kommer vi selvfølgelig ikke uden om, når der er
medlemslande, som allerede nu annoncerer
væsentlige besparelser.
Jeg vil blot slutte med at sige, at det nordiske
samarbejde ikke er dødt, fordi der er visse af
medlemmerne, som også engagerer sig i EU. Jeg
tror fortsat, at vi har hårdt brug for det nordiske
samarbejde, om ikke af andre så af psykologiske
grunde og for at styrke os selv i det yderligere
regionale samarbejde, vi er med i, men det må
ikke være sådan, at Nordisk Råd blokerer for
det udvidede europæiske samarbejde. Det ville
være til stor skade for hele Europa.";Aage Brusgaard
279890;name_party;":
For de fleste danskere er det formaliserede nordiske samarbejde noget selvfølgeligt og noget
tilvant omtrent som en stille brusen fra et fjernt
vandfald, som man først ville blive opmærksom
på, hvis det en dag forsvandt.
Men det nordiske samarbejde har det vanskeligt. Nogle af de mere konkrete resultater af års
nordisk samarbejde er truet. Den nordiske
pasunion, der sikrer, at vi kan rejse frit og uden

3361

formaliteter mellem landene i Norden, er ikke
mere en selvfølge. Det fællesnordiske arbejdsmarked kan ligeledes stå foran sin afslutning.
Set med det nordiske samarbejdes øjne er der
ikke sket noget principielt nyt. Arbejdet har i
årevis, ja, faktisk siden 1. januar 1973 fungeret,
selv om Danmark var medlem af EF, de andre
ikke. Situationen er fortsat, at nogle er medlemmer - Danmark, Sverige, Finland - og at de
andre ikke er det.
Det nye sker i EU. Den egentlige årsag til, at
der er problemer for det nordiske samarbejde, er
udviklingen i Den Europæiske Union, den stadig stigende integration, den stadig mere dybtgående ensretning, og Sveriges og Finlands
medlemskab stiller naturligvis sagen på spidsen.
Et eksempel: Den 26. marts i år skal
Schengenaftalen træde i kraft. Aftalen skal gøre
det muligt for EU's borgere frit at passere grænserne mellem EU-landene, mens kontrollen ved
EU's ydre grænser styrkes. Der var ganske vist
et klart forbehold, som den danske befolkning
forsøgte at tage ved afstemningerne om Edinburgh-Aftalen, om, at Danmark ikke skulle tilslutte sig Schengen. Men siden har den danske
regering gjort alt for at komme med alligevel
med observatørstatus, og derfor får Schengenaftalen og Danmarks, Sveriges og Finlands
holdning til den stor betydning for den nordiske
pasunions fortsatte eksistens.
Til EU's ydre grænser hører grænserne mellem Norge og Sverige - EU's længste landegrænse - og mellem Norge og Finland. Hvad
der nu er lagt op til er, at hvis Sverige og Finland tilslutter sig Schengen, skal den fri grænsepassage langs Norges 2.300 km grænse til de to
lande lukkes.
Et af de problemer, der er i ændringen af
muligheden for den fri pasunion, er, som hr.
Knud Enggaard formulerede det, at det er et
problem for Norge, da Norge nu besluttede ikke
at være med: men så enkelt er det ikke. Den
simple løsning er jo, at de tre lande ikke tilslutter sig Schengenaftalen, og det er måske i virkeligheden dér, problemet ligger.
Statsministrene fremhæver i deres erklæring
fra mødet i København den 29. januar de mange
gode sider ved det nordiske samarbejde og
udtrykker ønsket om, at det skal fortsætte og
udbygges.
»Nordiske borgere lægger stor vægt på at
leve i en fredelig og åben region med fri bevægelighed over grænserne for nordiske borgere,

3362

Tirsdag den 21. februar 1995 (B 64)

således som det er opnået i det nordiske samarbejde.«
Således skriver statsministrene, samtidig med
at de helt fortier, at tre af dem gennem tanker
om deltagelse i EU's Schengensamarbejde om fri
bevægelighed mellem EU-landene og den kommende EU-konvention om de ydre grænser
reelt underminerer den nordiske pasunion. Men
der er som sagt to løsninger på det problem.
»I internationalt samarbejde står de nordiske
lande sammen om fælles positioner og fælles
indsats i de mange sammenhænge, ikke mindst i
FN. Statsministrene lægger vægt på, at dette
samarbejde fortsætter«, erklærer statsministrene, samtidig med at tre af dem er i fuld gang
med at samordne deres standpunkter i FN med
12 andre europæiske lande, heriblandt et antal
tidligere kolonimagter, hvis syn på verden i
almindelighed og på ulandene i særdeleshed
ligger milevidt fra de holdninger, vi i Norden
normalt bryster os af at fremkomme med.
Sandheden er, at når man befinder sig i
EU-sfæren, tager man ikke hensyn til det nordiske, og har man den nordiske kasket på, fortier
man, hvad man foretager sig i EU. Konsekvensen er, at såvel den nordiske samarbejdsminister
som statsministeren og hr. Hans Engell reelt
arbejder for, at Nordisk Råd skal omdannes til et
formøde for beslutninger i EU. Er man pessimist, vil resten reduceres til folklore og tømmes
for indhold. Det ville være følgerne af denne
politiske linje, vi kan få at mærke, hvis passet
skal frem ved indrejsen til Norge.
I Enhedslisten såvel som i den venstresocialistiske gruppe i Nordisk Råd arbejder vi for, at
det nordiske samarbejde skal fortsætte og blomstre, men vi ønsker at pointere, at det ikke skal
underlægges EU:
EU er ikke hele Europa.
Derimod opfatter vi klart det nordiske samarbejde som en del af et samarbejde i Europa og
en del af et samarbejde i verden. Gruppen har
lagt vægt på de egentlige fællesnordiske problemer og på de problemstillinger, som vi ønsker
skal blive fællesnordiske.
Vi har især betonet miljøet, ressourcepolitikken, menneskerettighederne, forholdet til ulandene, sikkerhedspolitikken, det særlige ansvar
for de arktiske problemstillinger og de oprindelige folks rettigheder. Desuden har vi formuleret
nogle konkrete forslag, f.eks. om en fællesnordisk medieuddannelse inden for kulturområdet.
Det centrale for os er, at der er en lang række
områder, hvor der er fællesnordiske værdi-

normer, og hvor man ville kunne nå langt bedre
resultater, end man rent faktisk gør i dag, og vi
har også stillet en række konkrete forslag herom.
Alle forslagene har fuld dækning i de kulturelle, sociale og økologiske målsætninger, som
opstilles for det nordiske samarbejde i de forkromede ministererklæringer ved festlige lejligheder. Det skulle derfor ikke være vanskeligt for
Nordisk Råds medlemmer, både ministre og
parlamentarikere, at stemme for noget sådant.
Det burde heller ikke være noget problem at
omprioritere økonomien, så det kunne lade sig
gøre. Det egentlige problem bliver viljen til at
gennemføre det i praksis, såfremt det anfægter
blot et lille bitte hjørne af den stadig mere frembrusende EU-integrationsproces, og det kunne
det jo gøre.
Men til det mere organisatoriske: Nordisk
Råd er specielt ved sit samspil mellem regeringssamarbejde og parlamentarisk samarbejde,
med den bredde, som dét indebærer. Det. skal
bevares, og sekretariaterne skal følgelig heller
ikke sammenlægges. Med de moderne kommunikationsmetoder, vi råder over, er det ikke så
nødvendigt, at sekretariaterne sammenlægges,
set i forhold til de argumenter, der er for, at de
forskellige institutioner placeres i forskellige
lande. Eller sagt på et mere jævnt dansk: Det er
vistnok ret vigtigt at have et sekretariat i
Stockholm, så svenskerne ikke smutter!
Økonomien i Nordisk Råd må omprioriteres
sådan, at de opgaver, som vi nu har skitseret,
kan udføres, også de nye opgaver, der tages op.
Der skal også fortsat være to besluttende sessioner om året. Men der er ikke noget i vejen for at
den ene kan være temabestemt. Det kunne
måske endda give en mere målrettet debat.
Disse konkrete ting er medvirkende til at
styrke Nordisk Råd i hele dets bredde.
Til allersidst vil jeg kun sige, at det er vores
håb, at den næsten eksistentielle debat, vi skal
have i Reykjavik, vil bringe overensstemmelse
mellem det, der bliver sagt, og det, som man
rent faktisk vil gøre for det nordiske samarbejde, for indtil videre er det bare vældig pæne
ord.
Ministeren for nordisk samarbejde (Marianne
Jelved):
Jeg vil takke for den generelt positive holdning
til den redegørelse, som jeg kom med, og som jo
beskrev meget af det arbejde, som arbejdsgruppen har siddet med, og som vi skal tage stilling

Tirsdag den 21. februar 1995 (B 64)
til på sessionen. Det tyder godt for den holdning, der vil blive vist af de danske parlamentarikere og selvfølgelig af den danske regering.
Der er blevet rejst et par enkelte spørgsmål,
og dem vil jeg gerne svare på:
Fru Dorte Bennedsen tager samarbejdsministrenes konsensusforslag om økonomien og
budgettet for 1996 til efterretning, og det har jeg
fuld forståelse for. Om det er den rigtige rækkefølge, man gør tingene i - hr. Knud Enggaard
var inde på det samme - kan vi jo bruge tid på
at diskutere på et andet tidspunkt, nemlig på
sessionen, både i Reykjavik og senere til efteråret, hvis vi mener, at vi skal bruge tiden sådan.
I hvert fald er beslutningen truffet.
Fru Dorte Bennedsen udtrykker på Socialdemokratiets vegne betænkelighed ved at indskrænke de to sessioner til én, men siger samtidig i sit indlæg, at vi skal prioritere vores tid i
det nordiske arbejde således, at vi ikke bruger
for meget tid på diverse enkeltmedlemsforslag,
men løfter diskussionen op på et mere policyorienteret niveau - sådan hørte jeg det.
Jeg synes, man skal se forslaget om at indskrænke sessionerne som et forslag om én
hovedsession plus én eller måske endda to
temasessioner - det er der ikke nogen grænse
for, om jeg så må sige - hvor man efter min
opfattelse kan have lige så meget samarbejde og
kommunikation mellem ministre og parlamentarikere, hvilket var en af fru Dorte Bennedsens
begrundelser for sessionernes værdi.
Jeg tror, at én af hovedopgaverne simpelt hen
bliver at løfte hele debatten op til noget andet
end det, vi har været vant til gennem mere end
40 år, hvor meget arbejde jo har været koncentreret om medlemsforslag - flere ordførere har
været inde på det og måske specielt hr. Hans
Engell - og det har vi jo fået trappet ned gennem
de senere år: men jeg tror, at retningen er rigtig:
Vi skal rationalisere vores egen indsats i netop
den del af samarbejdet endnu mere.
Hr. Knud Enggaard spurgte, om der eventuelt kunne blive problemer med den nordiske
pasunion, og flere andre ordførere var også inde
på det. Især brugte fru Jette Gottlieb meget af sin
taletid netop på den problemstilling.
Til det konkrete spørgsmål skal jeg sige, at det
selvfølgelig er regeringens ambition at finde en
løsning på dette spørgsmål, og der er meget stor
forståelse for det i statsministerkredsen, i samarbejdsnùnisterkredsen og i udenrigsministerkredsen. Der er nedsat et udvalg af justits- og
indenrigsministerielle embedsmænd på top-

3363

plan, som til Reykjaviksessionen skal komme
med en rapport til statsministrene både om de
praktiske og principielle problemer i forbindelse
med det og om, hvordan vi kan løse dem. Det er
min og regeringens klare opfattelse, at vi finder
en løsning på det spørgsmål. Vi skal finde en
løsning, og dertil er der selvfølgelig en slags
håndtag, synes jeg - hvis man kan bruge sådan
et udtryk - i at notere sig, at Norge og Island jo
er EØS-samarbejdspartnere. Man kunne godt
forestille sig en eller anden form for særordning,
som i det perspektiv kunne bruges i en løsning
af spørgsmålet om fri rejse gennem de nordiske
lande.
Til spørgsmålet om eftersyn, som hr. Knud
Enggaard også rejser, og som også andre ordførere har været inde på, vil jeg sige, at det måske,
når det kommer til stykket, er noget af det mest
følsomme. Hr. Hans Engell var inde på det samme: at vi skal vise, at vi nu kan prioritere indsatsen, så vi ikke kun taler om koncentration. Hvis
vi ikke kan bære det igennem og prioritere, er
det lidt ærgerligt, for hele ambitionen for
arbejdsgruppens program er, at vi skal løfte
arbejdet fra det mere almindelige, rutineprægede administrative til det politikorienterede.
Til sidst vil jeg svare på hr. Aage Brusgaards
spørgsmål om sammenlægningen af ministerrådssekretariatet og Nordisk Råds præsidiesekretariat, at det af arbejdsgruppens rapport til
sessionen vil fremgå, at der er opbakning til, at
man sammenlægger de to institutioner, og det
vil efter min og arbejdsgruppens opfattelse give
mange fordele.
Jeg skal ikke gå ind i en argumentation med
Fremskridtspartiets ordfører til fordel for
Nordisk Råds samarbejde. Jeg tror ikke, det ligger i min magt at overbevise Fremskridtspartiet
på det punkt.
Men til slut vil jeg sige til fru Jette Gottlieb, at
det jo er rigtigt, at EU ikke er hele Europa: men
jeg synes, Enhedslisten fuldstændig lukker øjnene for hele perspektivet, også i det, der er blevet
sagt i dag af langt de fleste ordførere, og det, der
er arbejdsgruppens resultat: at det, vi står over
for, er en historisk chance for at samle Europa,
gøre det til et helt Europa. Det kan man gøre på
mange måder, og én af måderne er, at det nordiske samarbejde, som er et internationalt samarbejde, kan bidrage til at hele Europa, hele sårene i
Europa. Det er faktisk det, det hele handler om.
Hermed sluttede forhandlingen.

3364

Tirsdag den 21. februar 1995 (B 64)

Afstemning
Forslagets tekst vedtoges uden afstemning.
Forslagets overgang til anden (sidste) behandling vedtoges uden afstemning.

Meddelelser fra formanden
Første næstfonnand (Ivar Hansen):
Der er ikke mere på dagsordenen.
Der er foretaget ændringer i følgende udvalg:
Det Politisk-Økonomiske Udvalg (10/2 95):
Udtræder: Öli Breckmann (KF)
Nyt medl.: Hans Engell (KF)
Udenrigsudvalget 10/ 2 95:
Udtræder: Pia Kjærsgaard (FP)
Nyt medl.: Aage Brusgaard (FP)

Socialudvalget (13/2 95):
Udtræder: Dorit Myltoft (RV)
Nyt medl.: Bjørn Elmquist (RV)
Uddannelsesudvalget (13/2 95):
Udtræder: Dorit Myltoft (RV)
Nyt medl.: Elsebeth Gerner Nielsen (RV)
Europaudvalget (17/2 95):
Udtræder: Steen Gade (SF)
Nyt medl.: Jørn Jespersen (SF)
Europaudvalget (20/2 95):
Udtræder: Jørn Jespersen (SF)
Nyt medl.: Steen Gade (SF)
Folketingets næste møde afholdes i morgen,
onsdag den 22. februar 1995, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 18.40.";Jette Gottlieb
