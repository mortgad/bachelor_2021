split;reason;text;value
0;;"Torsdag den 4.. maj 1995 (D)

.5493

loven) og skattekontrolloven. (Permanent indførelse af kontantlån).
(Lovforslag nr. L 259).
85. m ø d e";
174;Time;"Dagsorden
1) Tredje behandling af lovforslag nr. L 164:
Forslag til lov om forhøjelse af hædersgaver.
Af Bruno Jerup (EL) og Søren Søndergaard (EL).
(Fremsat 31/1 95. Første behandling 23/2 95.
Betænkning 30/3 95. Anden behandling 25/4
1995).
2) Tredje behandling af lovforslag nr. L 171:
Forslag til lov om udbetaling af en ekstraordinær hædersgave i anledning af 50-året for
Danmarks befrielse.
Af socialministeren (Karen Jespersen).
(Fremsat 8/2 95. Første behandling 23/2 95.
Betænkning 30/3 95. Anden behandling 25/4
95).

Miljø- og energiministeren (Svend Auken) har
meddelt mig, at han ønsker skriftligt at fremsætte:
Forslag til lov om anvendelse af Frøstruplejren.
(Lovforslag nr. L 256).
Socialministeren (Karen Jespersen) har meddelt
mig, at hun ønsker skriftligt at fremsætte:
Forslag til lov om ændring af lov om kommunal
aktivering. (Ændring af finansieringsregler).
(Lovforslag nr. L 257).
Medlemmer af Folketinget Jørn Jespersen (SF),
Steen Gade (SF) og Anni Svanholt (SF) har meddelt mig, at de ønsker skriftligt at fremsætte:
Forslag til folketingsbeslutning om indførelse af
et statskontrolleret økologisk tøjmærke.
(Beslutningsforslag nr. B 116).
Skriftlig fremsættelse af forslag

Meddelelser fra formanden";kl. 10.00
1414;title_name;"Skatteministeren (Carsten Koch) har meddelt
mig, at han ønsker skriftligt at fremsætte:
Forslag til lov om afgift af dødsboer og gaver.
(Lovforslag nr. 254).
Forslag til lov om ændring af lov om tilsyn med
de af eksekutorer behandlede dødsboer, lov om
familiefideikommissers overgang til fri ejendom, retsafgiftsloven, retsplejeloven og forskellige skattelove. (Konsekvensændringer som følge af afgift af dødsboer og gaver m.v.).
(Lovforslag nr. L 255).
Forslag til lov om ændring af lov om merværdiafgift (momsloven). (Delvis fradragsret for
hotel- og restaurationsudgifter).
(Lovforslag nr. L 258).
Forslag til lov om ændring af lov om skattemæssig behandling af gevinst og tab på fordringer, gæld og finansielle kontrakter (kursgevinst-";Formanden
2186;title_name;":
Herved tillader jeg mig at fremsætte:
Forslag til lov om afgift af dødsboer og gaver.
(Lovforslag nr. L 254).
Umiddelbart efter skatteomlægningen nedsattes
i 1994 i Skatteministeriet en arbejdsgruppe, som
skulle se nærmere på lovgivningen på arve- og
gaveafgiftsområdet med henblik på at udarbejde forslag til en ny og tidssvarende arve- og
gaveafgiftslov.
Baggrunden for arbejdsgruppens nedsættelse
var bl.a., at arve- og gaveafgiftsreglerne er
meget komplicerede, vanskelige at administrere
og på grund af manglende justering af afgiftssatser og beløbsgrænser har medført høje afgifter. Reglerne rummer på grund af en sammenkædning med ægtefællers formueforhold endvidere kimen til afgiftstænkning.
Afgiften på arv og gaver kom også til at indgå
som et væsentligt element i aftalen mellem regeringen og Venstre og Det Konservative Folkeparti om finansloven for 1995. Det blev således
aftalt at foretage ændringer af arve- og gave-

5494.

Torsdag den 4. maj 1995

afgiftsområdet, der sikrer en modernisering af
reglerne, lavere satser og en afgørende lettelse
af generationsskiftet i erhvervslivet.
Der blev i den forbindelse afsat 750 mio. kr.
på årsbasis til lempelser på området. Heraf blev
de 250 mio. kr. afsat til ændringer, som i kraft af
lovgivning i december måned 1994 fik virkning
allerede fra 1. januar 1995. Derudover blev der
aftalt forhandlinger om anvendelsen af de
øvrige 500 mio. kr., når Skatteministeriet havde
afgivet sin rapport om generationsskifteafgifter i
begyndelsen af 1995.
Lovforslaget er en udmøntning af denne
2. etape af finanslovsaftalen og bygger i vidt
omfang på de overvejelser og forslag, som den
nævnte arbejdsgruppe er fremkommet med.
Med lovforslaget fortsættes de grundlæggende principper fra skatteomlægningen.
Forslaget bygger således på princippet om en så
bred afgiftsbase som muligt og en ensartet
afgiftsbelastning af arv og gaver uanset fremtrædelsesform - alt sammen med henblik på at
sikre så generelt lave generationsskifteafgifter
som muligt for bl.a. at lette den samlede skatteog afgiftsbyrde ved generationsskifter inden for
erhvervslivet.
Ved undgåelse af særregler til fordel for lave
generelle afgifter fremmes det, at generationsskifter i højere grad styres af rationelle forretningsmæssige overvejelser end af skatte- og
afgiftsovervejelser. Dermed undgås de forvridninger, som ofte følger i kølvandet af særregler.
Derudover gives der på den måde bedre muligheder for at indrette afgiftssystemet så enkelt
som overhovedet muligt - til gavn både for
arvingerne og for myndighederne.
Efter lovforslaget erstattes det nuværende
arve- og gaveafgiftssystem således med et nyt
og betydelig enklere boafgifts- og gaveafgiftssystem. Den nuværende arveafgift er karakteriseret ved, at afgiften beregnes efter progressive
skalaer af den arv, der tilfalder den enkelte
arving. Den foreslåede boafgift skal i stedet
beregnes under ét af de værdier, som en afdød
person efterlader sig.
Efter forslaget skal der fremover betales 15
pct. i boafgift af den del af arvebeholdningen,
som overstiger 180.000 kr. Dette indebærer, at
arv til de personer, der i dag omfattes af arveog gaveafgiftslovens afgiftsklasse A - f.eks.
børn og børnebørn - kun pålægges en boafgift
på 15 pct.
Efter gældende regler pålægges arv til disse
personer afgift på op til 32 pct. Der er således

tale om mere end en halvering af den maksimale afgiftssats for denne kreds af arvinger. Af
den samlede afgiftsreduktion på skønsmæssigt
ca. 755 mio. kr. årlig tilfalder da også ca.
470 mio. kr. børn og børnebørn. Lettelserne er
dermed klart målrettet mod erhvervslivets
generationsskifte.
Tilfalder en del af arvebeholdningen afdødes
fjernere slægtninge eller ubeslægtede svarende til personkredsen i arve- og gaveafgiftslovens afgiftsklasse B - skal der af denne
del af arvebeholdningen betales en afgift på
maksimalt 36V4 pct. Også for denne kreds af
arvinger vil der blive tale om en meget markant
nedsættelse af den maksimale afgiftssats - fra 80
og 90 pet. før lovændringen i december måned
1994 til de nævnte 36V4 pct.
Arv og gaver mellem ægtefæller bliver efter
forslaget helt fritaget for afgift.
På gaveområdet foreslås beløbet for de årlige
afgiftsfrie gaver fordoblet fra 20.000 kr. til
40.000 kr. for gaver til bl.a. børn og børnebørn.
For gaver til svigerbørn opretholdes det afgiftsfrie beløb på 14.000 kr. For årlige gaver ud over
disse beløb skal der betales afgift på 15 pet. eller
36Y4 pct., afhængigt af slægtskabsforholdet.
Ændringerne af afgifterne på arv skal have
virkning for arv efter personer, som afgår ved
døden den 1. juli 1995 eller senere. Ændringerne
af gaveafgiften skal have virkning for gaver
modtaget den 1. juli 1995 eller senere.
Det kan således konstateres, at lovforslaget
tilgodeser en lang række af de ønsker, som fra
mange forskellige sider er opstillet til det kommende afgiftssystem, f.eks. lavere afgifter, markante lettelser af generationsskiftet i erhvervslivet, modernisering, forenkling, imødegåelse af
afgiftstænkning og ensartet afgiftsbyrde på alle
formuetyper. På den baggrund håber jeg, at forslaget vil kunne få støtte fra et meget stort flertal
i Folketinget.
Idet jeg i øvrigt henviser til bemærkningerne i
lovforslaget, skal jeg anbefale lovforslaget til
Tingets velvillige behandling.

Torsdag den 4. maj 1995";Carsten Koch
7512;title_name;":
Herved tillader jeg mig at fremsætte:
Forslag til lov om ændring af lov om tilsyn med
de af eksekutorer behandlede dødsboer, lov om
familiefideikommissers overgang til fri ejendom, retsafgiftsloven, retsplejeloven og forskellige skattelove. (Konsekvensændringer som
følge af afgift af dødsboer og gaver m.v.).
(Lovforslag nr. L 255).
Lovforslaget indeholder nødvendige konsekvensændringer af en række love som følge af
lovforslaget om afgift af dødsboer og gaver, der
indeholder en udmøntning af finanslovsaftalen
om lempelser af generationsskifteafgifterne.
Ved sidstnævnte lovforslag erstattes det
nuværende arve- og gaveafgiftssystem med et
nyt boafgifts- og gaveafgiftssystem, hvilket bl.a.
medfører, at en række loves henvisninger til
arve- og gaveafgiftsloven skal konsekvensrettes.
Om det nærmere indhold af ændringerne af
generationsskifteafgifterne henvises til lovforslaget om afgift af dødsboer og gaver med
bemærkninger.
Lovforslaget indeholder endvidere en ændret
lovhenvisning i ligningslovens § 9 H om beskatning af dagplejere som en konsekvens af de
ændringer, der blev foretaget i bistandsloven
ved lov nr. 1123 af 21. december 1994.
Endelig indeholder lovforslaget - som følge
af senere vedtagne skattelove - justeringer i lov
nr. 486 af 30. juni 1993 om ophævelse af
udlandslempelsen.
Idet jeg i øvrigt henviser til bemærkningerne i
lovforslaget, skal jeg anbefale lovforslaget til
Tingets velvillige behandling.";Carsten Koch
8977;title_name;":
Hermed tillader jeg mig at fremsætte:
Forslag til lov om ændring af lov om merværdiafgift (momsloven). (Delvis fradragsret for
hotel- og restaurationsudgifter).
(Lovforslag nr. L 258).
Forslaget indebærer en udmøntning af finanslovsaftalen for 1995 mellem regeringen, Venstre
og Det Konservative Folkeparti.
Det foreslås, at der indføres en begrænset
momsfradragsret for udgifter til hotelophold og
restaurationsbesøg. Det foreslås, at momsregistrerede virksomheder skal kunne fradrage
25 pct. af momsen af sådanne udgifter.

5495

Fradraget er betinget af, at de pågældende
udgifter er afholdt i forbindelse med virksomhedens momspligtige aktiviteter. Der gives kun
fradrag for hotel- og restaurationsudgifter, i det
omfang udgifterne er af strengt erhvervsmæssig
karakter. Dette krav indebærer, at udgifter, der
ikke står i et rimeligt forhold til det erhvervsmæssige formål med udgiften, kun vil kunne
fradrages på grundlag af et reduceret beløb
svarende til sædvanlige udgifter af den
pågældende karakter. Udgifter til hotelophold
og restaurationsbesøg af delvis privat karakter
giver ikke ret til fradrag.
Der foreslås en tilsvarende fradragsret på
25 pct. af momsen af kursusvirksomheders indkøb, som vedrører overnatning og bespisning af
virksomhedens kursusdeltagere.
Provenutabet vil være ca. 280 mio. kr. på årsbasis. Det foreslås, at de nye fradragsregler skal
træde i kraft den 1. september 1995. Det optjente
provenu for 1995 vil herved falde med ca.
95 mio. kr., hvorved udmøntes de 75 mio. kr.,
der i finanslovsaftalen for i år er afsat til at forbedre vilkårene for hotelbranchen/turismen.";Carsten Koch
10616;title_name;":
Jeg skal hermed tillade mig at fremsætte:
Forslag til lov om ændring af lov om skattemæssig behandling af gevinst og tab på fordringer, gæld og finansielle kontrakter (kursgevinstloven) og skattekontrolloven. (Permanent indførelse af kontantlån).
(Lovforslag nr. L 259).
Lovforslaget har til formål at sikre et fortsat
stabilt og effektivt kapitalmarked for finansiering af fast ejendom inden for realkreditområdet
ved at forlænge den nuværende adgang til at
yde kontantlån efter udgangen af 1995.
Den nuværende ordning for kontantlån har
som forudsat ved indførelsen i forbindelse med
skattereformen i 1993 bidraget til en effektivisering af realkreditobligationsmarkedet og har i
forlængelse heraf sikret låntagerne en lavere
lånerente. Regeringen fremsætter forslaget på
nuværende tidspunkt for at sikre, at denne
udvikling bevares.
Forslaget går ud på at gøre den nuværende
adgang for realkreditinstitutterne til at yde kontantlån permanent. Det samme gælder muligheden for at udstede obligationer a conto i forbindelse med indgåelse af kurskontrakter.

5496

Torsdag den 4. maj 1995

Af hensyn til de arbitragemuligheder, det
giver, når et ikkefradragsberettiget kurstab konverteres til en fradragsberettiget renteudgift,
foreslås det dog, at gevinster ved ekstraordinær
hel eller delvis indfrielse af kontantlån bliver
skattepligtige for privatpersoner bortset fra indfrielser, der sker som led i overdragelse af fast
ejendom.
Som følge af, at økonomiministeren agter at
give realkreditinstitutterne adgang til at yde
kontantlån, der er baseret på obligationer til
kurser over pari, foreslås kursgevinstlovens
regler ændret for at undgå den indkomstpåvirkning, som overkursen vil få, når realkreditinstituttets kursgevinster og -tab i øvrigt holdes
uden for instituttets indkomstopgørelse.
Det foreslås, at beskatningen af eventuelle
kursgevinster ved ekstraordinær hel eller delvis
indfrielse af kontantlån skal have virkning for
sådanne indfrielser, der sker den 1. januar 1996
eller senere, når kontantlånet er stiftet den
1. januar 1996 eller senere eller kontantlånet er
overtaget den 1. januar 1996 eller senere.
Lovforslaget skønnes at medføre et samlet
provenutab af en låneårgang på i alt 1,7 mia. kr.
fordelt over hele lånets løbetid på op til 30 år.
For indkomståret 1996 skønnes provenutabet at
blive i størrelsesordenen 25 mio. kr. og for indkomståret 1997 på 75 mio. kr. Heraf udgør kommunernes andel henholdsvis 10 og 30 mio. kr.
Bortset fra engangsudgifter til edb og
information på op til 1,2 mio. kr. skønnes lovforslaget ikke at have nævneværdige administrative konsekvenser.
Idet jeg henviser til lovforslagets bemærkninger, skal jeg anbefale dette forslag til Folketingets hurtige og velvillige behandling.
Miljø- og energiministeren (Svend Auken):
Jeg skal herved tillade mig at fremsætte:
Forslag til lov om anvendelse af Frøstruplejren.
(Lovforslag nr. L 256).
Hensigten med dette lovforslag er at skabe
mulighed for, at Frøstruplejren i Thy bliver lovlig i forhold til plan- og byggelovgivningen.
Frøstruplejren har eksisteret siden 1970. Der
bor i dag ca. 60 voksne og 25 børn ifølge Hanstholm Kommunes oplysninger.
Lejren ligger på en landbrugsejendom i landzone. Den nuværende anvendelse af ejendommen er i strid med landzonebestemmelserne i
planloven, ligesom de fleste af bebyggelserne i

lejren er opført uden landzonetilladelse og
uden, at kravene til beboelsesbygninger efter
byggelovgivningen er overholdt.
Der har tidligere været gjort forsøg på at
håndhæve lovgivningen i forhold til lejren, uden
at det har givet et positivt resultat.
Min forgænger som miljøminister igangsatte
et udvalgsarbejde om lovliggørelse af lejren som
helårslejrplads. Det er dette udvalgsarbejde,
lovforslaget er baseret på. Lovforslaget søger sit
forbillede i loven om Christiania. Til forskel fra
Christiania er ejendommen, hvor Frøstruplejren
ligger på, i privat eje. Ejeren er den private forening Det Ny Samfund.
Efter lovforslaget får miljø- og energiministeren mulighed for at give tilladelse til, at ejendommen anvendes som helårslejrplads for indtil
75 voksne beboere og deres børn. Tilladelsen
skal regulere forholdene i lejren sammen med
en lokalplan, der tilvejebringes af ministeren.
Foreningen Det Ny Samfund og beboerne
skal ansøge om tilladelsen inden for 3 måneder,
efter at lokalplanen for området er endeligt godkendt og offentliggjort. Såfremt beboerne ikke
ansøger inden for fristen, kan loven ikke anvendes.
Så længe tilladelsen gælder, suspenderes
planlovens bestemmelser om landzonetilladelse,
byggeloven og bygningsreglementerne. De
almindelige regler træder i kraft igen, hvis tilladelsen må tilbagekaldes, fordi vilkårene for
tilladelsen ikke overholdes.
For at lette samarbejdet mellem beboerne og
myndighederne foreslås det, at ministeren skal
kunne nedsætte et lejrudvalg med deltagelse af
repræsentanter for både beboere og myndigheder.
I forbindelse med en tilladelse foretages der
istandsættelsesarbejder, og der fjernes enkelte
bebyggelser, således at de sikkerhedsmæssige
og sanitære forhold bliver forsvarlige.
Viborg Amt bidrager med beplantning og
indhegning af lejren og vil i samarbejde med
lejrens beboere søge at iværksætte aktiviteter
særlig henvendt til børn og unge.
Socialministeriet bidrager til løsning af lejrens
sociale udfordringer gennem finansiering af
initiativer via Socialministeriets puljemidler.
Hanstholm Kommune får ikke nye forpligtigelser ud over dem, som kommunen allerede
har i dag blandt andet i den sociale lovgivning.
Foreningen Det Ny Samfund og beboerne har
afholdt generalforsamling den 28. april 1995, og
det blev med et klart flertal besluttet at sige ja til
en lovliggørelse af lejren.

Torsdag den 4. maj 1995
Udarbejdelsen af lovforslaget er sket i nært
samarbejde mellem de berørte myndigheder.
Idet jeg i øvrigt henviser til lovforslaget med
bemærkninger, skal jeg anbefale det til Folketingets velvillige og hurtige behandling.";Carsten Koch
16579;title_name;":
Jeg tillader mig herved for Folketinget at fremsætte:
Forslag til lov om ændring af lov om kommunal
aktivering. (Ændring af finansieringsregler).
(Lovforslag nr. L 257).
Lovforslaget betyder, at den nuværende puljeordning i lovens § 26 omlægges til en refusionsordning med 50 pct. statsrefusion inden for et
refusionsloft.
Baggrunden for forslaget er den tidligere
gennemførte omlægning af finansieringsreglerne på aktiveringsområdet, der træder i
kraft den 1. juli 1995. Med denne omlægning er
der indført 50 pet. refusion af alle forsørgelsesydelser, og midlerne i § 26-puljen anvendes
alene til at finansiere kommunernes driftsudgifter samt udgifter til § 20-godtgørelse ved
aktiveringen.
Af hensyn til kommunerne blev den allerede
udmeldte § 26-pulje for 1995 opretholdt. Samtidig blev det i forbindelse med finanslovaftalen
for 1995 aftalt, at den fremtidige finansieringsordning for puljeudgifterne skulle forhandles
med kommunerne i starten af 1995. Under disse
tekniske forhandlinger er der imidlertid ikke fra
de forskellige kommunale parter givet en samlet
indstilling om forslag til udformning af en ny
finansieringsordning.
Regeringen finder, at det ikke er hensigtsmæssigt at bevare § 26-puljen i dens nuværende
form, fordi de endelige puljebeløb først kan
udmeldes til kommunerne i september måned i
tilskudsåret - dvs. 3-4 måneder inden regnskabsårets afslutning. Dette giver en betydelig
finansieringsmæssig usikkerhed i kommunerne.
Samtidig medfører de gældende regler, at
udgiftsbehovet beregnes på baggrund af antal
kontanthjælpsmodtagere og antal aktiverede
i året før tilskudsåret - dvs. med ét års forsinkelse.
Der stilles derfor forslag om, at § 26-puljen
erstattes af en ordning med 50 pct. refusion
inden for et rådighedsbeløb (loft) af en kommunes udgifter til drift og § 20-godtgørelse. Rådighedsbeløbet opgøres én gang for alle som

5497

9.300 kr. pr. år gange antallet af kontanthjælpsmodtagere og antallet af aktiverede personer
uanset alder i den enkelte kommune. Antallet af
personer opgøres som antal helårspersoner i
regnskabsåret.
Den foreslåede refusionsordning vil give
kommunerne mulighed for selv at beregne
rådighedsbeløbet, når de kender antallet af
kontanthjælpsmodtagere og aktiverede i regnskabsåret.
For den enkelte kommune vil systemet dermed blive mere gennemskueligt, ligesom der
bliver mulighed for at integrere den statslige
medfinansiering af driftsudgifter i den almindelige budgetlægning på aktiveringsområdet.
De fordelingsmæssige virkninger af lovforslaget skønnes at være begrænsede.
Forslaget er provenuneutralt i forhold til de
samlede offentlige udgifter (en mindreudgift for
staten på 231 mio. kr. og en merudgift for kommunerne på 231 mio. kr.).
Med disse bemærkninger skal jeg indstille
lovforslaget til Folketingets velvillige behandling.";Karen Jespersen
19403;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om indførelse af
et statskontrolleret økologisk tøjmærke.
(Beslutningsforslag nr. B 116).
Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.

Den første sag på dagsordenen var:
1) Tredje behandling af lovforslag nr. L 164:
Forslag til lov om forhøjelse af hædersgaver.
Af Bruno Jerup (EL) og Søren Søndergaard (EL).
(Fremsat 31/1 95. Første behandling 23/2 95.
Betænkning 30/3 95. Anden behandling 25/4
1995).
Der var ikke stillet ændringsforslag.
Lovforslaget sattes til forhandling. ,

5498

Torsdag den 4. maj 1995 (L 164)

Forhandling";Jørn Jespersen
20146;name_party;":
Enhedslisten har fremsat dette forslag om forhøjelse af hædersgaverne fra 5.800 kr. om året til
11.600 kr. om året fra dette år, 1995, 50-året for
vedtagelsen af hædersgaveloven og 50-året for
Danmarks befrielse.
Vores forslag indebærer, at man fra i år
lægger sig på et niveau for hædersgaverne, som
svarer til niveauet i 1945. Vi finder dette en
rimelig måde at markere 50-året på. Det skorter
ikke på officielle ceremonier og arrangementer i
forbindelse med dette 50-år.
Mange politikere har forsøgt at irettesætte
Enhedslisten bl.a. ved førstebehandlingen af
dette lovforslag, fordi vi i dette som i andre
spørgsmål opfattes som utidige: men det har vi
lært, at utidighed i dette Folketing altid er det,
andre stiller forslag om, og som man konkret er
uenig i. Det er nærmest Folketingets 1. lov. Men
når det drejer sig om forholdet til 50-året for
Danmarks befrielse, er vi nødt til at levere
Tinget og tilhørerne en god portion utidighed.
Nogle vil opfatte os som utidige, når vi gør
Tinget opmærksom på, at Danmark i en lang
periode af krigen var en loyal allieret til Tyskland, at den danske regering og det danske
politi var yderst nidkære over for folk, som ikke
fandt denne ordning passende - f.eks. fratog
man folk, der ikke ville arbejde for tyskerne,
deres understøttelse - at det danske Folketing
brød grundloven og forbød et lovligt parti, som
var indvalgt i dette Folketing, og at disse handlinger var årsag til mange døde, at Folketinget
modarbejdede folkestrejkerne den 29. august
1943, som førte til bruddet med samarbejdspolitikken, at der var dele af den danske befolkning, der bl.a. på regeringens opfordring samarbejdede ganske forretningsmæssigt med den
nazistiske besættelsesmagt, og at det kort efter
krigen blev forsøgt at lægge låg på alt.
Det er ganske sikkert utidigt, når vi tillader os
at sige den slags, men kun i det lys kan man forstå naturen af den modstand, som voksede frem
under besættelsen. Det var jo ikke, som nogle
siden hen har forsøgt at få det til at se ud, den
store nationale forbrødring mod en fælles
fjende. Det var danske borgere, som uden håb
om reel vinding for sig selv startede. Det Var
borgere, som fra det officielle Danmark blev
mødt med forhånelse og med opfordring fra
regeringen til angiveri. Det er jo en del af sandheden, som nogle måske ønsker at pakke ned i
en kollektiv fortrængning.

Vi kan håbe på, at historien har lært os et og
andet, at den f.eks. har lært os, at det officielle
Danmark ikke er nogen garant for retfærdighed.
Der kan komme tidspunkter, hvor civil ulydighed bliver en pligt, en moralsk pligt. Også i dag
kan civil ulydighed være en nødvendig kampform, når uret bliver gjort til ret.
Vi må være på vagt over for nazismen overalt, hvor den stikker sit fæle ansigt frem. Nazismen som en særlig variant af fascismen kan
dukke op, hvis vi ikke er opmærksomme på
dens metoder, dens brug af demagogi, fremmedhad, antisemitisme, racisme og åben vold.
Vi må til stadighed sikre et sammenhold i hver
eneste afkrog af samfundet mod disse umenneskelige kræfter. Vi vil fra Enhedslistens side
gerne give vores bidrag til dette sammenhold
mod nazismen: men sammenholdet kan ikke
bæres af en kollektiv fortrængning.
Enhedslisten støtter dagens demonstrationer,
bl.a. demonstrationen på Københavns Rådhusplads under parolen: »Aldrig mere nazisme«.
Disse demonstrationer er netop udtryk for den
bredeste appel til folk om ikke at lade nazismen
få plads.
Den bedste måde at hædre de modstandsfolk,
der ofrede deres liv og førlighed, og andre, som
kom levende ud af krigen, men med mén for
livet, på, er netop ved at fortsætte kampen, fortsætte kampen for et bedre og mere socialt retfærdigt Danmark, fortsætte kampen mod nazismen og racismen ikke kun i Danmark, men
overalt i verden, hvor de stikker deres ansigt
frem, fortsætte kampen mod krigsanstiftere, der
fører nationalistiske erobringskrige, og følge det
gamle ord: Du skal hade og afsky krig.
Kampen for et menneskeligt samfund
fortsætter. Den fortsætter ikke primært i Folketinget, men i hver eneste afkrog af dette land og
denne blå planet, hvor der er mennesker. Kun
ved disse handlinger kan vi ære dem, der kæmpede under krigen. Tak for ordet!
Hermed sluttede forhandlingen.
Afstemning
Lovforslaget forkastedes, idet 6 (EL) stemte for,
139 (S, V, KF, SF, FP, RV og CD) imod.

Torsdag den 4. maj 1995 (L 171)
Den sidste sag på dagsordenen var:
2) Tredje behandling af lovforslag nr. L 171:
Forslag til lov om udbetaling af en ekstraordinær hædersgave i anledning af 50-året for
Danmarks befrielse.
Af socialministeren (Karen Jespersen).
(Fremsat 8/2 95. Første behandling 23/2 95.
Betænkning 30/3 95. Anden behandling 25/4
95).
Der var ikke stillet ændringsforslag.
Lovforslaget sattes til forhandling.
Forhandling";Bruno Jerup
24912;name_party;":
i Socialdemokratiet vil vi være med til at fejre
50-året for Danmarks befrielse over det ganske
land.
Vi er mange, som først blev født i 1945 eller
derefter. Mange af os har altså ikke selv oplevet,
hvad det vil sige at leve under en besættelsesmagt, at kæmpe for friheden og igen at leve i et
frit land efter de 5 grusomme år.
Til gengæld har vi, der er født efter 1945,
takket være dem, der under besættelsen uden
tanke for egen risiko kæmpede for Danmarks
frihed, fået mulighed for at opleve 50 fredelige
år i Danmark uden krig.
Mange kæmpede for vores land med livet
som indsats, mange med invaliditet og oplevelser, der aldrig kan viskes bort, til følge. Mange
ægtefæller, børn og familie blev hårdt ramt, når
ægtefællen satte livet på spil: de er besættelsestidens ofre.
Værdien af den frihed, de gav os, kan aldrig
gøres op i penge. I dag mindes vi tiden dengang: med vedtagelsen af lov om hædersgaver
fejrer vi hele Danmarks befrielse.";Grete Schødts
25873;name_party;":
Det er jo en meget smuk dag i dag, og jeg tror, at
det smukke vejr, som vi hår på denne dag, hvor
vi mindes det, der skete under Anden Verdenskrig, og hvor vi fejrer Danmarks frihed, også vil
komme til at præge alle de arrangementer, der
er over hele landet i dag.
Fra Venstres side er vi glade for at kunne
være med til at fejre 50-året.
Jeg er en af dem, som er født i krigens sidste
år, og for mig var det, som kvinder og mænd
under besættelsen udrettede, med til at give mig

5499

en stolthed over mit fædreland og give mig en
følelse af, hvad det er at være dansk. Det var
med til at skabe det, som for mig blev en stolthed over at være dansk.
Jeg er også sikker på, at for os i den generation er det noget, som vi ørisker at føre over til
vores børn, sådan at det, der blev gjort af alle de
mennesker under krigen, må blive ført videre til
kommende generationer som et godt minde.
Også i forhold til Danmarks internationale
samarbejde har det haft en stor betydning for, at
vi har kunnet gå ind i internationalt samarbejde
med rank ryg som en nation, der har gjort sin
pligt, og som har kæmpet for ret.
Når man giver en gave til nogle af dem, som
vi holder allermest af, og nogle af dem, som vi
synes allermest har fortjent det, kan man aldrig
gøre nok. Derfor kan man også roligt sige, at det
lovforslag, vi behandler her i dag, som fordobler
hædersgaverrie til ofrene for Anden Verdenskrig, er ikke nok: men det skal ses som udtryk
for en taknemlighed over det, der blev gjort. Vi
er stolte af det, og vi vil bære mindet om det, I
gjorde, videre til kommende generationer.
Stefan G. Rasmussen (KF):
For 50 år siden kunne Danmark høre meldingen
»Det meddeles i dette øjeblik ...«. I går aftes, da
jeg sad og funderede lidt over, hvad jeg ville
sige fra Danmarks fornemmeste talerstol på
denne 4. maj, faldt tanken pludselig på ordene
»I dette øjeblik«.
At tænke sig, at for 50 år siden tændtes lyset
igen i Danmark efter 5 mørke år! At tænke sig,
at dette øjeblik stadig eksisterer: 50 lysår ude i
verdensrummet er dette øjeblik stadig på rejse.
I en afstand af lidt over 473 tusind milliarder
kilometer fra Danmark eksisterer lyset fra
Danmarks befrielse den 4. maj 1945. Så når vi i
aften sender endnu en bølge af glædeslys afsted,
kan vi alle rette blikket mod himlen og betragte
en stjerne, der 50 lysår ude i rummet har sendt
sit lys imod os. Dér kan jeg så se dette øjeblik,
fornemme det, ære det - et øjeblik, der bogstavelig talt er fra før min tid.
Er det ikke friheden over alle her fra Tingets
talerstol at kunne fremføre sådanne tanker, frit
at kunne ytre sig?
Det er en frihed, der forpligter, en frihed med
ansvar, for når jeg filosoferer og i mine antagelser finder grundlag for de politiske tanker, må
jeg erkende, at den, der sidder ved siden af, har
samme ret og samme frihed. Nok er denne gensidige respekt og anerkendelse af vor alsidighed

5500

Torsdag den 4. maj 1995 (L 171)

og vore forskelligheder demokratiets akilleshæl,
men den er samtidig fundamentet for dette parlament. Det er den frihed, vi til evig tid må stå
vagt om.
Despekt for anderledes tænkende og selvforherligelse skærer derfor dybt i en sand
demokrats sind og vil, når dens mørke opstår,
altid vække sjælen i Holger Danske, ligesom det
vakte mange danske mænd og kvinder i årene
fra 1940 til 1945.
Der findes nu, 50 år efter befrielsen fra nazismens mørke, desværre stadig trosretninger og
ideologier, der ensidigt påberåber sig retten til
sandheden. Det er her, jeg kan forsikre de danske hædersmænd, der ofrede noget af deres liv
for Danmark, om, at der blandt de generationer,
der ikke oplevede besættelsestiden, altid vil
findes mænd og kvinder, der står vagt om
Danmarks frihed.
Det løfte tror jeg inderst inde vil række længere end de lovforslag, der nu behandles. Det
Konservative Folkeparti skal derfor kort
udtrykke et til lykke til Danmark samt en tak til
alle dem, der gjorde vor frihed mulig.";Erik Larsen
29800;name_party;":
SF stemmer for det lovforslag, der foreligger
her. Når vi ikke tog ordet til det, vi behandlede
før, er det, fordi vi ikke mente, at det, man skulle
have en diskussion om i dag, var, hvor store
hædersgaver skulle være osv. - og ej heller
laserlys.
Denne dag, som jo er en stor dag, har også
nogle mørke kapitler bagved sig. Som Politiken
skriver på forsiden i dag, var det kun en håndfuld frihedskæmpere, der var med fra starten:
det er jo nok rigtigt. Der var noget, der hed
Frikorps Danmark med 7.000 danskere, der
ville bekæmpe kommunismen. Der var en
samarbejdsvillig regering, som var medvirkende til, at oppositionen - altså kommunisterne og vel andre venstreorieriterede - blev
interneret i Horserød. Et klart grundlovsbrud.
Det var ikke ret mange, der på daværende tidspunkt protesterede imod dette. Christmas
Møller var imod, også andre selvfølgelig: men
ellers var der tavshed.
Jeg har selvfølgelig læst en del og set nogle af
de udsendelser, der har været på det sidste, og
jeg må sige, at jeg synes, det er bittert at måtte
erkende, at man ikke i særlig grad har fokuseret
på søfolkene. Det gælder ikke det, Folketinget
har lavet. Der er fuld opbakning fra søfolkene og det er dem, jeg vil tale for - til det, der her er

arrangeret, og som bliver arrangeret de næste
par dage. Men jeg synes, at medierne ikke i særlig grad har fokuseret på søfolkene, og det er
derfor, jeg har tænkt mig at sige noget om dem.
Den dag, da krigen brød ud, var der 5.000
søfolk om bord på 170 skibe, den såkaldte
hjemmeflåde. De sejlede herhjemme, og allerede
inden krigen var i gang, var 139 af dem sænket
af tyskerne. De sørgede for, at vi kunne sælge
vores grise ovre i England og få noget kul med
tilbage, men de, der var hjemme, fortsatte med
at sejle. Hvis de var gået i land, var de blevet
sendt på tvangsarbejde med at lave bunkers
ovre på Vestkysten osv.
En af de større ting, der skete med hensyn til
hjemmesejlerne, var, at tyskerne ville have, at
der skulle være tyske marinesoldater om bord,
og der skulle være kanoner osv. Da strejkede
hjemmeflådens søfolk, og det var en af de få
gange, hvor den danske regering gav søfolkene
ret. Der kom altså ikke tyske våben om bord i
danske skibe. De danske søfolk ville naturligvis
ikke være med til at skyde på de allierede.
Jeg sagde før, at der var 7.000 i Frikorps Danmark. Der var så 6.500 danske søfolk, der sejlede
over hele verden, og det er ikke, fordi de var
Rambo'er eller helte, men de var hurtigt med til
at sejle for de allierede.
De var selvfølgelig bange, og det, de var
bange for, var både miner og bomber, og hvad
ved jeg: men de var også bange for, hvad der
ville ske med deres kære derhjemme. De var
bange for, at der skulle ske repressalier - godt
og vel en tredjedel af dem var gift - og det siger
sig selv, at det var en svær situation at stå i.
Men inden længe kom de ud at sejle alle
sammen. Der var 240 danske skibe. 2.000 danske
søfolk mistede livet - og det er det, jeg synes
totalt glemmes - dvs. hver tredje eller hver fjerde af de danske søfolk: det var altså tabsprocenten. De var med i Normandiet, og de var med på
Sicilien, da de danske skibe med allierede kom
til kysterne: de var med alle steder.
Den 25. december var en af de store dage i
1943. Da fik de danske skibe lov til at have
Dannebrog i agterstavnen, og jeg tror, det var
den dag, det gik op for de allierede, at Danmark
ikke var en tyskervenlig nation, men en nation,
der gjorde modstand. Der var selvfølgelig også
kommet flere frihedskæmpere.
Da jeg startede med at sejle, læste jeg en bog,
der hed »De sejlede bare«, skrevet af en kaptajn
Schrøder. Allersidst i bogen stod der det, som
regering og Folketing sagde efter krigen: »I skal

Torsdag den 4. maj 1995 (L 171)
aldrig blive glemt«: og dér var der en, der med
blyant havde skrevet: »De døde forgæves«.
Det er ikke min opfattelse, at de danske søfolk
og frihedskæmpere og andre, der var med
under Anden Verdenskrig, døde forgæves.
Uden dem havde vi ikke været her. Det er
måske at svinge sig lidt højt op, men jeg mener
det.";Tommy Dinesen
33845;name_party;":
Besættelsestiden fra 9. april 1940 til 5. maj 1945
var fem mørke år for Danmark, hvor danskerne
havde svære kår. Jeg er selv langtfra gammel
nok til at have oplevet den tid, men jeg har hørt
mange beretninger fra besættelsestiden, dels de
mere faktuelle historiske beretninger i skolens
historietimer, men også beretninger fra forældre
og bedsteforældre, der selv gennemlevede
krigen.
Selv om det altid blev pointeret, at det var
forfærdeligt under krigen, og der var mangel på
alt muligt, så mener jeg, at det, vi skal glæde os
over fra besættelsestiden, er, at danskerne
havde et fantastisk godt sammenhold, og at man
under disse trange kår fik det bedste ud af
næsten alt og hjalp hinanden. Aldrig før og
aldrig siden har nogen begivenhed knyttet danskerne så tæt sammen, som besættelsen gjorde.
Midt i alt det onde og mørke lyste danskernes
hjerte i kampen for at klare dagen og vejen og
siden i kampen for befrielsen. Ingen behøvede
at sige det, alle var klar over, at kun hvis vi stod
sammen og hjalp hinanden, kunne det lykkes.
Efter fem mørke år under besættelsen kom
befrielsen endelig den 5. maj 1945, efter at glædesbudskabet var udsendt over BBC fra London
aftenen før, nemlig den 4. maj.
I de sidste dage inden befrielsen var det usikkert, om det skulle være russerne eller englænderne, som skulle befri Danmark, og dermed
var det usikkert, om Danmark overhovedet fik
friheden. Det blev som bekendt heldigvis
englænderne, der befriede Danmark, og dermed
kunne Danmark ånde lettet op: kun på Bornholm tog det lidt længere tid, eftersom russerne
kom først til øen.
Danmark fik sin frihed, og i årene efter blev
der gjort meget for at få landet på ret køl igen og
få dagligdagen til at fungere. Der blev også gjort
meget for at undgå, at Anden Verdenskrig skulle gentage sig, ikke bare i Danmark, men i hele
Europa og den vestlige verden. Alle var enige
om, at verdenskrigen ikke måtte gentage sig, og
man enedes om at oprette FN og siden NATO.

5501

Ikke mindst NATO har formået at afværge en
gentagelse af Anden Verdenskrig, og det må vi
aldrig glemme.
Som det hedder: Historien kan vi ikke ændre
på, men vi har en pligt til at lære af den. Den
lære, vi kan drage, er mangfoldig, men to ting
mener jeg står mere klart end så meget andet:
For det første skal vi være i stand til at forsvare os, hvilket vi ikke selv er store nok til: men
i et samarbejde med vore allierede i NATO kan
det lade sig gøre.
For det andet skal vi huske at værdsætte den
frihed, vi har, friheden ved at leve i et frit og
demokratisk land.
Vi må heller ikke glemme de mange tusind
modstandsfolk, der under besættelsen risikerede liv og helbred for Danmarks skyld og for
Danmarks befrielse. De fulgte ikke den officielle
danske politik. De bøjede ikke nakken for magthaverne, og de fulgte ikke politikernes love og
påbud. De gik imod det officielle Danmark, og
de gjorde det, fordi de mente, at frihed er noget,
der er værd at kæmpe for.
Det kan vi ikke takke dem nok for. De kæmpede under krigen både mod besættelsesmagten
og mod det officielle Danmark. Først i krigens
sidste år fik modstandsfolkene opbakning fra
det officielle Danmark. Disse tusindvis af tapre
mænd og kvinder skylder vi alt. Mange blev
dræbt, og endnu flere kom alvorligt til skade
under kampen for Danmarks frihed.
En anden stor gruppe, som fik krigen at
mærke, var de tusinde politifolk, som i krigens
sidste år, nemlig den 19. september 1944, blev
deporteret til koncentrationslejre i Tyskland.
Ikke få af dem måtte lade livet i den forbindelse,
og de, der endnu lever, er stadig den dag i dag
mærket af deportationen.
En anden ofte overset gruppe er de mange
søfolk, som allerede fra krigens start var med
til at sejle forsyninger til de allierede. På lange
linjer krydsede de mellem de frygtede miner og
forsøgte at undgå dé tyske ubåde. Også mange
af dem måtte lade livet i kampen mod Nazityskland.
I dag er der ikke mange af besættelsestidens
ofre tilbage, men dem, der er, skal vi ære og
respektere ikke mindst i disse dage, hvor vi kan
fejre 50-året for Danmarks befrielse.
Min ydmyge, men dybtfølte tak for den frihed, jeg har, skal gå til dem, der under besættelsen gjorde det muligt. At Fremskridtspartiet
støtter forslaget om en ekstra hædersgave i år,
skal kun ses som et symbol på den tak, vi ønsker
at rette til dem.

5502

Torsdag den 4. maj 1995 (L 171)

Bjøm Elmquist (RV):
Vi mærker det alle, og som tiden går, vil vi være
stadig færre, der har en personlig erindring om
besættelsestiden. Selv de, der oplevede tiden
dengang, kan nu og da have svært ved at huske
alle detaljerne. Vi er i dag her i Folketinget et
fåtal, som selv levede dengang, og i hvert fald et
fåtal, som spillede en aktiv rolle.
Folketinget var sammen med Landstinget en
ganske central instans dengang og havde naturligvis indflydelse på det forløb, som kom, på
godt og ondt. Det var svære beslutninger, der
skulle træffes. Jeg tror, at alle vi, der sidder i
Folketinget i dag, nu og da tænker: »Det er en
svær beslutning, det her«, men hvis vi havde
været med dengang, så havde der nok været
mange beslutninger, der var endnu sværere at
træffe.
Jeg tror, man må fastslå, at det gik på kryds
og tværs både i befolkningen og i Folketinget og
Landstinget. Det gjaldt tiden under besættelsen,
og det gjaldt tiden efter besættelsen med retsopgøret. Vi kan jo se af den offentlige debat,
som i disse dage blomstrer i fuldt flor - heldigvis, for vi skal ikke glemme disse ting - at der
måske var mange, der handlede ud fra bestemte
motiver og meget forskellige motiver: men jeg
tror nu nok, at langt størsteparten handlede,
som de mente det var klogest, i et forsøg på at
skaffe Danmark og befolkningen igennem
besættelsen, igennem den svære tid, på den
mest forsvarlige vis, men samtidig også med et
meget, meget stort hensyn til at bevare friheden
og med tanke på eftertiden. For det var jo det,
som også lå alle på sinde: Hvordan skal vi klare
os, den dag krigen er overstået?
Der er draget mange konklusioner af Anden
Verdenskrig, og nogle af dem peger jo flot
fremad. Det gælder det internationale samarbejde. Det er det samarbejde, vi står midt i i dag hvor det europæiske nok er det, der er mest
ambitiøst og rækker videst frem, og som jo
udmærker sig derved, at det også omfatter det
land, der startede Anden Verdenskrig, Tyskland.
Jeg har boet i udlandet i syv år, i Belgien og
Holland, som jo blev ramt endnu hårdere
end Danmark af krigen, for den gik igennem
landene et par gange - for Belgiens vedkommende sågar fire gange - og dér opererer man
med edderkoppespindsteorien, som siger, at det
væsentligste argument for at lade det europæiske samarbejde gå så vidt, som det gør og bør
gå, er, at vi spinder os ind i et fint net af samar-

bejde, et net, der er så fint, at vi til sidst ikke
længere kan skelne mellem vores interesser og
naboens interesser: og netop belgiere og hollændere har jo en særlig baggrund for at tænke så med naboen, der ligger lige øst for dem.
Fra Det Radikale Venstre er vi glade for at
kunne deltage i beslutningen i dag om denne
hædersgave. Vi kan ikke takke i penge: hædersgaven kan være stor, den kan være lille, uanset
hvor stor den blev, måtte det alene blive et symbol som tak for det, nogle mennesker modigt og
i lang tid imod strømmen - det skal der ikke
herske tvivl om heller - holdt fast ved.
Men det er med disse begivenheder som med
et landskab: Når man står midt i det, kan man se
alle detaljerne, alle bjergtoppene, alle hulningerne, alle dalene: efterhånden som toget bevæger
sig igennem tidens landskab, tager det sig så
dejlig enkelt ud i bagklogskabens lys.";Tom Behnke
41425;name_party;":
Enhedslisten anbefaler at stemme for forslaget.";Bruno Jerup
41495;name_party;":
Jeg behøver vel ikke at sige, at CentrumDemokraterne naturligvis med glæde og med
taknemmelighed stemmer for forslaget, som det
ligger her, om en hædersgave til dem, vi aldrig
kan hædre nok, fordi ingen nok så stor hæder
kan opveje de tab, som de mennesker har lidt,
men vores gave er jo ikke af den grund mindre
velment.
Alligevel vil jeg tillade mig at være lige så
utraditionel, som repræsentanten for Enhedslisten var det i sit indlæg. Jeg vil gerne tillade
mig åt minde om, hvad det var, der skete den
4. maj. Der skete det, at vi fik meddelelse om, at
Montgomery havde meddelt, at de tyske tropper havde nedlagt våbnene. Det er jo det, vi
fejrer.
Med al respekt for vore frihedskæmpere - og
den skal vi have - må vi altså ikke glemme alt
det, der også skete. Derfor skal der også i dag
herfra, synes jeg, fra det danske Folketings
talerstol lyde meget, meget anerkendelse til
dem, der udefra ydede et bidrag, som nok også
er værd at tænke på. Det formindsker ikke frihedskæmpernes betydning og deres indsats.
Og så lige én ting til: Jeg var ikke noget særligt som politiker i de år - det troede jeg selv,
men det troede de andre ikke - og derfor havde
jeg ikke nogen plads, hvor jeg på afgørende
måde kunne medvirke, men jeg bliver nødt til at
tilstå, at på alle de møder, hvor jeg har mødt alle

Torsdag den 4. maj 1995 (L 171)
de navne, der i dag drages frem fra den tid,
Vilhelm Buhl, Alsing Andersen og alle de andre,
var jeg komplet enig med dem, når jeg hørte om
de beslutninger, de havde truffet.
Det er muligvis forfærdeligt, men det er altså
sandheden: sådan var det. Og jeg kan forsikre
denne høje forsamling om, at jeg ikke stod alene
i den danske befolkning. Det er dårlig historieskrivning, det, der nu præsteres rundt omkring.
Det er skrevet af folk, der ikke har den fjerneste
anelse om de følelser, der rørte sig i alle os.
Man fremstiller det, som om nogle af de folk
nærmest var forrædere. Tænker man ikke på, at
enhver af dem på ledende poster kunne - om
ikke så nemt som at klø sig i nakken, så i hvert
fald noget lignende - have sørget for, at de var i
Sverige i løbet af et par timer og i England i
løbet af en halv dag. Det kunne de alle sammen
have gjort og have overladt den danske befolkning til sin skæbne.
Jeg antyder ikke dermed, at de, der faktisk
tog til England, ikke gjorde det af gode grunde
og gjorde god nytte, men de andre gjorde sandelig også god nytte. Det gælder ikke mindst
vore departementschefer, som måtte tage affære
bagefter, da regeringen ikke var der. Der blev
præsteret meget, som var meget værdifuldt. Det
skal også siges i dag.
Men naturligvis skal vi ikke et eneste øjeblik
glemme, at ved siden af navne som Olaf Rye
og andre fra 1848 og 1864 bør i fremtiden i
skolerne - hvis ellers man lærer om den slags
ting i fremtiden - navne som Flemming Juncker,
Ole Lippmann og mange andre, som organiserede det underjordiske forsvar i Danmark, også
nævnes, for det mod, de mennesker har udvist,
og den evne til at føre krig, som de har vist, står
på højde med meget andet.
Og så endelig - og så vender vi tilbage til
dagens tema: For mig står endnu ganske tydeligt erindringen om en lille lærling fra Vejle, der
få dage før befrielsen mente, at nu måtte det
være nok med tyskernes parole »Räder müssen
rollen«. Nu skulle hjulene ikke køre længere:
han og hans gruppe forberedte en sabotage ved
Munkebjerg. Det gjorde tyskerne desværre også,
de vidste det og angreb gruppen. Nogle skød
sig igennem, men den lille lærling tilbragte sine
sidste 3-4 timer med at råbe og skrige og bede
om hjælp. Tyske soldater tillod ikke, at han fik
nogen hjælp.
Det var frihedskamp, og han er et eksempel
på det, som tusinder måtte gennemgå, og det er
naturligvis det - uden at glemme alle de andre,

5503

som vi også i dag tænker på - vi meget gerne vil
vise vor officielle anerkendelse af.";Erhard Jakobsen
45358;title_name;":
Jeg vil gerne have lov til at takke Tinget for den
brede tilslutning til regeringens forslag om en
ekstraordinær hædersgave i anledning af
50-året for Danmarks befrielse.
Vi har i regeringen lagt stor vægt på, at forslaget kunne blive vedtaget i fuld enighed. Jeg
håber på, at hædersgaven vil blive modtaget i
den ånd, den bliver givet. Det er for os vigtigt, at
vi husker på, hvor stor betydning det har, at vi
påskønner og viser vores taknemmelighed for
de store ofre og den indsats, der blev ydet for 50
år siden for Danmarks befrielse.
Vi må ikke glemme, at uden de ofre og den
indsats havde vi næppe stået her i dag. Vi skal
huske på, at befrielsen og den indsats, der gik
forud for befrielsen, er en vigtig del af grundlaget for vores samfund.
Modstandsarbejdet var udtryk for, at der var
nogle mennesker, der påtog sig et ansvar, et
ansvar for et opgør med en politisk orden, som i
den grad stred imod dansk tankegang, tradition
og mentalitet, et ansvar på hele den danske
befolknings vegne.
I mine øjne er der ingen tvivl om, at det i vid
udstrækning bl.a. var de danske modstandsfolks indsats, der er forudsætningen for, at vi fik
den frihed, der gjorde det muligt at opbygge et
frit, demokratisk velfærdssamfund, som vi med
rette kan være stolte af.
Hermed sluttede forhandlingen.
Afstemning
Lovforslaget vedtoges enstemmigt med 149
stemmer.";Karen Jespersen
46723;title_name;"Lovforslaget vil nu blive sendt til statsministeren.

5504

Torsdag den 4. maj 1995

Meddelelser fra formanden";Formanden
46846;title_name;"Der er ikke mere på dagsordenen.
Der er foretaget ændringer i følgende udvalg:
Udvalget for forretningsordenen (3/ 5 95):
Udtræder: Niels Ahlmann-Ohlsen (KF)
Nyt medl.: Torben Rechendorff (KF)
Udtræder: Steen Gade (SF)
Nyt medl.: Holger K. Nielsen (SF)
Socialudvalget (3/ 5 95):
Udtræder: Vibeke Peschardt (RV)
Ny stedf.: Dorit Myltoft (RV)
Uddannelsesudvalget (3/5 95):
Udtræder: Elsebeth Gerner Nielsen (RV)
Nyt medl.: Dorit Myltoft (RV)

Boligudvalget (3/5 95):
Udtræder: Christian Mejdahl (V)
Nyt medl.: Bodil Thrane (V)
Da resten af dagen og morgendagen er viet til
højtideligholdelsen af 50-året for Danmarks
befrielse, er der ikke mere at foretage i dette
møde.
Folketingets næste møde afholdes tirsdag den
9. maj 1995 kl. 13.00.
Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den kommende uge skal jeg henvise til den omdelte ugeplan.
Mødet hævet kl. 10.39";Formanden
