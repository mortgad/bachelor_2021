split;reason;text;value
0;;"896

. Tirsdag den 5. november 1996 (D)

16. m ø d e";
91;Time;"Dagsorden
1) Spørgsmål om meddelelse af orlov til og
indkaldelse af stedfortræderen for folketingsmedlem Lissa Mathiasen (S).

7) Første behandling af lovforslag nr. L 45:
Forslag til lov om ændring af lov om naturbeskyttelse og lov om råstoffer. (Ændring af
klageregler).
Af miljø- og energiministeren (Svend Auken).
(Fremsat 30/10 96).
8) Forhandling om redegørelse nr. R 3:
Ministeren for nordisk samarbejdes redegørelse
af 30. oktober 1996 om det nordiske samarbejde.
(Redegørelsen anmeldt 30/10 96. Redegørelsen
givet 30/10 96. Meddelelse om forhandling
30/10 96).

2) Indstilling fra Udvalget til Valgs Prøvelse.
3) Fortsættelse af forespørgsel nr. F 14 [afstemning]:
Forespørgsel til landbrugs- og fiskeriministeren
[om regeringens oplæg til FAO's fødevaretopmøde].
Af Bent Hindrup Andersen (EL) og Steen Gade
(SF).
(Forespørgslen anmeldt 3/10 96. Fremme af
forespørgslen vedtaget 9/10 96. Første del af
forespørgslen (forhandlingen) foretaget 1/11 96.
Forslag om motiveret dagsorden nr. D 12 fremsat 1/11 96 af Mariann Fischer Boel (V), Lene
Espersen (KF), Niels Højland (FP) og Ole Donner (DF). Forslag om motiveret dagsorden nr.
D 13 fremsat 1/1196 af Bent Hindrup Andersen
(EL)).
4) Forespørgsel nr. F 5:
Forespørgsel til statsministeren og indenrigsministeren [om, hvilke oplysninger regeringen kan
give om Danmarks udvikling til et multietnisk
samfund!.
Af Pia Kjærsgaard (DF) m.fl.
(Forespørgslen anmeldt 2/10 96. Fremme af
forespørgslen vedtaget 8/10 96).
5) Første behandling af beslutningsforslag nr.
B 41:
Forslag til folketingsbeslutning om Folketingets
Ombudsmands beretning for året 1995.
Af Retsudvalget.
(Fremsat 24/10 96).
6) Første behandling af lovforslag nr. L 44:
Forslag til lov om ændring af lov om jagt og
vildtforvaltning. (Jagt på små arealer).
Af miljø- og energiministeren (Svend Auken).
(Fremsat 30/10 96).

Meddelelser fra formanden";kl. 13.00
1973;title_name;"Medlemmer af Folketinget Aage Brusgaard
(FP), Niels Højland (FP), Ole Donner (DF) og
Poul Nødgaard (DF) har meddelt mig, at de
ønsker skriftligt at fremsætte:
Forslag til lov om ændring af lov om betalingsregler for spildevandsanlæg m.v. (Vandafledningsbidrag for sommerhuse).
(Lovforslag nr. L 52).
Medlemmer af Folketinget Poul Nødgaard (DF),
Kristian Thulesen Dahl (DF), Ole Donner (DF)
og Pia Kjærsgaard (DF) har meddelt mig, at de
ønsker skriftligt at fremsætte:
Forslag til lov om ændring af lov om fólkeskolen. (Bortfald af undervisningsministerens
bemyndigelse til at pålægge kommunerne at tilbyde tosprogede børn modersmålsundervisning).
(Lovforslag nr. L 53).
Medlemmer af Folketinget Tommy Dinesen
(SF), Anne Baastrup (SF) og Steen Gade (SF) har
meddelt mig, at de ønsker skriftligt at fremsætte:
Forslag til lov om ændring af færdselsloven.
(Mobiltelefoner).
(Lovforslag nr. L 54).
Medlemmer af Folketinget Jan Køpke Christensen (FP), Kim Behnke (FP), Tom Behnke (FP),
Aage Brusgaard (FP), Niels Højland (FP), Kir- '
sten Jacobsen (FP) og Annette Just (FP) har

(113)
Tirsdag den 5. november 1996
meddelt mig, at de ønsker skriftligt at fremsætte:
Forslag til folketingsbeslutning om, at Rigshospitalet sættes under administration.
(Beslutningsforslag nr. B 55).
Medlemmer af Folketinget Niels Højland (FP),
Tom Behnke (FP), Jan Køpke Christensen (FP)
og Kirsten Jacobsen (FP) har meddelt mig, at de
ønsker skriftligt at fremsætte:
Forslag til folketingsbeslutning om forbud mod
rituel slagtning af husdyr uden bedøvelse.
(Beslutningsforslag nr. B 56).
Europaudvalget har meddelt mig, at udvalget i
henhold til forretningsordenens § 19, stk. 6,
ønsker følgende forslag fra Europakommissionen sat til forhandling i Tinget sammen med en
redegørelse om forslaget fra landbrugs- og
fiskeriministeren:
Forslag til Rådets forordning (EF) om ændring
af forordning (EØF) nr. 2847/93 om indførelse
af en kontrolordning under den fælles fiskeripolitik KOM(96)232.
(EU-redegørelse nr. EU 1).
Redegørelsen og forslaget vil blive omdelt i Tinget og optaget i Folketingstidende, og forhandlingen vil finde sted torsdag den 7. november
1996.
.

Efter ønske fra forslagsstillerne skal jeg lade
punkt 4 på dagsordenen, forespørgsel nr. F 5 af
Pia Kjærsgaard (DF) m.fl., udgå af dagsordenen
for mødet i dag.

Hvis ingen gør indsigelse, vil jeg betragte det
som vedtaget, at der meddeles den pågældende
orlov som ansøgt fra og med den 5. november
1996, og at stedfortræderen indkaldes som midlertidigt medlem. (Ophold). Det er vedtaget.

Den næste sag på dagsordenen var:
2) Indstilling fra Udvalget til Valgs Prøvelse.
Forhandling";Formanden
4614;name_party;":
Folketinget har nu vedtaget at meddele orlov til
1 medlem af Folketinget og at indkalde stedfortræderen.
Som ordfører for Udvalget til Valgs Prøvelse
skal jeg gøre indstilling om, at stedfortræderen
godkendes som midlertidigt medlem af Folketinget.
Lissa Mathiasen er valgt i Vejle Amtskreds,
og i anledning af hendes orlov indkaldes 1.
stedfortræder for Socialdemokratiet i denne
amtskreds, overlærer Helen Jørgensen.
Udvalget til Valgs Prøvelse har i et møde i
dag behandlet denne sag, og jeg kan herefter på
udvalgets vegne afgive følgende indstilling:
Overlærer Helen Jørgensen godkendes som
midlertidigt medlem af Folketinget fra og med
den 5. november 1996.
Hermed sluttede forhandlingen.
Afstemning

Den første sag på dagsordenen var:
1) Spørgsmål om meddelelse af orlov til og
indkaldelse af stedfortræderen for folketingsmedlem Lissa Mathiasen (S).";Eva Møller
5485;title_name;"Fru Lissa Mathiasen har søgt om orlov i henhold
til forretningsordenens § 41, stk. 3, litra a, jf. stk.
5, på grund af sygdom.

897

Udvalgets ovennævnte indstilling vedtoges
enstemmigt med 118 stemmer.

898

Tirsdag den 5. november 1996 (F 14)

Den næste sag på dagsordenen var:
3) Fortsættelse af forespørgsel nr. F 14 [afstemning]:
Forespørgsel til landbrugs- og fiskeriministeren [om regeringens oplæg til FAO's fødevaretopmøde].
Af Bent Hindrup Andersen (EL) og Steen Gade
(SF).
(Forespørgslen anmeldt 3/10 96. Fremme af
forespørgslen vedtaget 9/10 96. Første del af
forespørgslen (forhandlingen) foretaget 1/11 96.
Forslag om motiveret dagsorden nr. D 12 fremsat 1/11 96 af Mariann Fischer Boel (V), Lene
Espersen (KF), Niels Højland (FP) og Ole Donner (DF). Forslag om motiveret dagsorden rir.
D 13 fremsat 1/11 96 af Bent Hindrup Andersen
(EL)).";Formanden
6351;title_name;"Forhandlingen er afsluttet, og vi går derfor
straks til afstemning om de fremsatte forslag om
motiveret dagsorden.
Der foreligger to dagsordensforslag, nemlig:
Dagsordensforslag nr. D 12
af Mariann Fischer Boel (V), Lene Espersen (KF),";Formanden
6624;name_party;":
»Idet Folketinget tager regeringens redegørelse
til efterretning,
går Tinget over til næste sag på dagsordenen.«
Dagsordensforslag nr. D 13
af Bent Hindrup Andersen (EL):
»Idet Folketinget tager regeringens redegørelse
til efterretning, opfordrer Folketinget regeringen
til som led i deltagelsen i FAO's fødevaretopmøde at arbejde for
- at fremme anvendelsen af produktionsmetoder, herunder økologiske, som på én gang er
bæredygtige og lønsomme, som bygger på
fødevareproducenternes egne erfaringer fra
det lokale miljø, og som er velegnede til at
forøge den lokale selvforsyning med fødevarer,
- at fattigdomsudryddelse og forbedring af
kvinders rettigheder, herunder lige adgang til
produktionsmidler, bl.a. gennem jordreformer, tmderstreges som grundlæggende betingelser for sikring af fødevareforsyninger for
alle mennesker på jorden,
- at forskning, rådgivning og uddannelse inden
for fødevaresektoren fremmes med henblik

på at forbedre fødevaresikkerheden og -kvaliteten,
- at der bevares en genetisk mangfoldig ressourcebase som grundlag for produktion og
forædling til fordel for forbedret fødevaresikkerhed på bæredygtigt grundlag,
- at den internationale handelspolitik udformes
med henblik på at fremme større fødevaresikkerhed, og således at der tages særlige hensyn
til de mindst udviklede og de nettofødevareimporterende lande,
- at ansvaret for opfølgningen af fødevaretopmødet påhviler hver enkelt regering støttet af
en effektiv og integreret opfølgning i
FN-systemet.
Folketinget går herefter over til næste sag på
dagsordenen.«
Afstemning
Forslag om motiveret dagsorden nr. D 12 af
Mariann Fischer Boel (V), Lene Espersen (KF),
Niels Højland (FP) og Ole Donner (DF) vedtoges
enstemmigt med 113 stemmer.
Hermed var følgende forslag bortfaldet:
Forslag om motiveret dagsorden nr. D 13 af
Bent Hindrup Andersen (EL).
Hermed sluttede forespørgslen.

Den næste sag på dagsordenen var:
4) Forespørgsel nr. F 5:
Forespørgsel til statsministeren og indenrigsministeren:
»Hvilke oplysninger kan regeringen give om
Danmarks udvikling til et multietnisk samfund?«
Af Pia Kjærsgaard (DF), Kristian Thulesen Dahl
(DF), Ole Donner (DF) og Poul Nødgaard (DF).
(Forespørgslen anmeldt 2/10 96. Fremme af
forespørgslen vedtaget 8/10 96).";Niels Højland
8877;title_name;"Som tidligere meddelt udgår dette punkt af
dagsordenen for mødet i dag.

Tirsdag den 5. november 1996 (B 41)
Den næste sag på dagsordenen var:
5) Første behandling af beslutningsforslag nr.
B 41:
Forslag til folketingsbeslutning om Folketingets Ombudsmands beretning for året 1995.
Af Retsudvalget.
(Fremsat 24/10 96).

899

Afstemning
Teksten og forslagets overgang til anden (sidste)
behandling vedtoges uden afstemning.

Der var ikke stillet ændringsforslag.
Forslagets tekst og spørgsmålet om dets overgang til anden (sidste) behandling sattes til forhandling under ét.
Forhandling";Formanden
9491;name_party;":
Dansk Folkeparti er ikke betænkningsberettiget
i udvalget vedrørende denne sag, og jeg skal
derfor for en ordens skyld sige, at Dansk Folkeparti undlader at stemme om Folketingets
Ombudsmands beretning for året 1995.
Vi vil så håbe, at vi i det kommende år får en
god debat om ombudsmandsinstitutionen i det
hele taget, og det vil vi bl.a. på baggrund af, at
vi jo i sommer havde en heftig debat om
ombudsmandsinstitutionen bl.a. rejst af den
konservative partiformand, hr. Hans Engell,
som opfordrede Udenrigsministeriet til at blæse
højt og flot på en henstilling fra Ombudsmanden.
Det var en diskussion, hvor vi helt og holdent
var enige med hr. Hans Engell, og vi håber, at
vi, når vi til næste år skal debattere beretningen
fra Ombudsmanden for 1996, så også får denne
debat, og at den ikke er gået i glemmebogen.
Det er sådan, at det var en uskreven regel tidligere, at Ombudsmandens henstillinger altid
blev fulgt uanset sagens indhold, men det var
dét, der, fordi det ikke var således i Udenrigsministeriet, var anledning til en heftig debat i
sommer.
Men som sagt håber vi, at vi, når vi nu ikke
får debatten om de spørgsmål, som Det Konservative Folkeparti stillede i sommer, så får den,
når vi næste år kommer til at debattere beretningen for 1996.
Hermed sluttede forhandlingen.

Den næste sag på dagsordenen var:
6) Første behandling af lovforslag nr. L 44:
Forslag til lov om ændring af lov om jagt og
vildtforvaltning. (Jagt på små arealer).
Af miljø- og energiministeren (Svend Auken).
(Fremsat 30/10 96).
Lovforslaget sattes til forhandling.
Forhandling";Kristian Thulesen Dahl
11085;name_party;":
Lovforslaget er en præcisering af fortolkningen
og rækkevidden af lov nr. 269 fra 1993.
Da vi vedtog lov nr. 269, havde vi ikke forudset, at fortolkningen af loven kunne få de uhensigtsmæssige konsekvenser, der nu har vist sig.
Hensigten var at nedsætte jagttrykket på
meget små parceller, men det var ikke hensigten, at en lille offentlig vej skulle kunne forhindre naboaftaler, der kunne gøre jagten lovlig.
Nu skal der også være en præcisering af, at
der ikke må jages fra en strandparcel, der er
mindre end 1 ha. Derimod er der en lempelse
for små øer under 1 ha: her må der nu drives
jagt under forudsætning af, at det er lovligt at
jage på det omkringliggende søterritorium.
Lempelsen skyldes, at det her ikke ville være
muligt at indgå naboaftaler.
Socialdemokratiet kan støtte forslaget.";Peter Christensen
11904;name_party;":
Om lovforslag nr. L 44, lov om ændring af lov
om jagt og vildtforvaltning, vil jeg sige, at vi i
Venstre ingen problemer har med at støtte ministerens forslag, idet man kan sige, at det har
været den efterfølgende administration af loven,
der har været uhensigtsmæssig.
Jeg kunne godt tænke mig at knytte nogle .
kommentarer til, hvad der har virket hensigtsmæssigt, og hvad der har virket mindre hensigtsmæssigt, når vi ser tilbage på revisionen af
jagtloven i 1994 og frem til i dag. Og uden at
komme for langt væk fra selve ændringsforsla-

900

Tirsdag den 5. november 1996 (L 44)

get vil jeg starte med en opfølgning af forslaget
om ændringer og af ting, der relaterer sig hertil.
Jeg vil egentlig tillade mig at pege på og bede
ministeren om i den efterfølgende behandling i
udvalget at grave lidt i det principielle, vi dengang foretog, i, hvordan man med en form for
tilbagevirkende kraft regulerede over for de
mennesker, der på det tidspunkt havde disse
rettigheder, altså det principielle i, hvordan vi
via lovgivningen og i relation til grundloven
kan regulere folks rettigheder.
Jeg vil gerne skynde mig samtidig at understrege, at vi ud fra et jagtetisk synspunkt synes,
at de ting, der lå i jagtloven omkring forbud
mod jagt på arealer under 1 ha og forbud mod
udlejning på arealer under 5 ha, er i orden og
korrekte: de kunne endda måske yderligere
strammes.
Men jeg vil alligevel godt tillade mig at bringe
spørgsmålet op om det principielle med hensyn
til, hvordan vi gør den slags ting, uden at vi
samtidig tilbyder en eller anden form for erstatning. Jeg kan ikke se noget problem i, at man
gør det med fremadrettet virkning. Men hvordan vi egentlig kan gennemføre en indskrænkning af folks rettigheder og gøre det med tilbagevirkende kraft, den diskussion kunne jeg godt
tænke mig at vi fik i forbindelse med det her. Jeg
mener, at det har noget med emnet at gøre.
Jeg nævnte, at vi i Venstre ud fra jagtetiske
synspunkter sådan set godt ville deltage i en
åben diskussion om en yderligere stramning på
nogle af de her områder. Jeg synes måske - jeg
tror, vi bragte det op dengang også - at sådan
noget som skydning med rifler på arealer under
5 ha anser vi for at være uhensigtsmæssigt netop med baggrund i, at man i forbindelse med
hochsitze og andet, altså hvor man etablerer en
kunstig terrænforskydning, skal man være
mindst 200 m fra naboskel. Og hvis man regner
det ud - lad det så være en cirkel eller ud fra
cirklens kvadratur - er vi allerede oppe på 4 ha,
og det er normalt umuligt at finde kuglefang på
så små arealer. Altså man kan sige, at ud fra et
sikkerhedsmæssigt synspunkt kan det være
betænkeligt.
Om man så yderligere ud fra jagtetiske problemer skal stramme rettighederne til at udøve
jagt på bestemte arealstørrelser, også det er vi
åbne over for at diskutere, for jeg tror, at måden,
hvorpå jægere fremover med den øvrige del af
samfundets forståelse kan få lov til at udøve
jagt, er, at de selv er lidt vagthunde over for, altså hvordan de udøver den i praksis. Vi ser des-

værre stadig væk for mange eksempler på, at
man på små lodder ikke rent jagtmæssigt nærmest bortskyder vildt i et omfang, som er urimeligt i forhold til arealets størrelse.
Under henvisning til, hvordan loven har virket siden sin ikrafttræden i 1994, håber jeg, at
ministeren ved den kommende revision af
bekendtgørelsen om skadevoldende vildt vil
være forstående over for, at vi her har set et problem i jagtlovgivningen fra 1994. Her tænker jeg
på muligheden for at regulere bestanden af skader, krager, ræve og andet også på andre årstider. Selv om det måske er langt væk fra emnet,
er det mit håb, at ministeren vil huske at kigge
på de her ting.
Jeg kan selvfølgelig ikke, medmindre formanden stopper mig, lade være stadig væk at
udtrykke min personlige forargelse over, at man
har lavet en lovgivning, som forbyder mennesker fra 1. april 1997 overhovedet at være i
besiddelse af blyhagl. Jeg har også svært ved at
leve med, at man også på det område kan lovgive med en form for tilbagevirkende kraft, således at de, der på lovlig vis ligger inde med lagre
af haglpatroner af bly, nu kan få dem konfiskeret, uden at ministeren har sørget for at bruge
nogen af sine fondes midler til at lave en tilbagekøbsordning eller til at give de mennesker,
der ligger inde med disse lagre, en form for
refusion. Det havde været den mest rimelige og
rigtige måde at gøre det på.
Det, jeg gerne vil frem til, er, at man godt kan
regulere, men at man må gøre det imod en form
for erstatning.
Men i øvrigt kan partiet Venstre støtte selve
forslaget om ændringer, som er en meget lille
sag.
Niels J. Langkilde (KF):
Formålet med lovforslaget, som skal træde i
kraft den 1. april 1997, er at rette nogle fejl eller
lave nogle præciseringer i den jagtlovgivning,
som blev vedtaget i 1993.
Man må ikke i øjeblikket udleje arealer på 1-5
ha, medmindre der er indgået en naboaftale om,
at jagten kan udøves sammen med jagten på tilgrænsende arealer, så det samlede areal når op
over de 5 ha.
Som reglerne blev udformet, er denne mulighed for naboaftaler udelukket, hvis der blot er
en lille stump offentlig vej. Det retter lovforslaget, så man kan krydse vej eller jernbane til fods,
og der er ingen begrænsninger i adgangen til at
indgå den slags aftaler.

Tirsdag den 5. november 1996 (L 44)
Det synes Det Konservative Folkeparti er en
fin ordning, og vi kan se, at høringsrunden med
bidrag fra bl.a. Trafikministeriet har gjort, at vi
nu nok har fået en præcisering af det, som lover
godt.
Med hensyn til den anden præcisering af det
at jage fra mindre strandparceller ud over fiskeriterritoriet har jeg fået en række henvendelser,
der gør opmærksom på, at der måske kan ligge
lidt problemer her, og det vil jeg gerne tage op
under udvalgsarbejdet. Jeg tror ikke andet, end
at vi må kunne havne med at blive enige også
om det punkt.
Det sidste punkt drejer sig om kun at tillade
jagt på de små øer på under 1 ha, når der samtidig er jagtmuligheder på det omliggende fiskeriterritorium. Det synes jeg er fortrinligt, og vi
kan også tilslutte os, at man ikke må udleje så
små parceller.
Så kan jeg ikke undlade lige at kommentere
det, Venstres ordfører bemærkede, nemlig at vi
har lidt problemer med det skadevoldende
vildt. Det skal Det Konservative Folkeparti nok
sørge for at vi kommer tilbage til en egentlig
behandling af.
Hvad angår blypatronerne, vil jeg medgive,
at der er lidt dobbeltmoral i det, når vi godt kan
eksportere blypatronerne til Polen, men altså
ikke vil have dem herhjemme. Det er at agere
lidt mystisk. Det er ikke at handle lokalt og tænke globalt: det er faktisk det modsatte.";Peter Hansen-Nord
18535;name_party;":
Det er jo en meget lille sag, så det bliver også en
meget lille tale her fra SF's side.
Da det udelukkende er en præcisering af at
sikre formålet med lov om jagt og vildtforvaltning, som SF i øvrigt har støttet, støtter vi også
disse præciseringer, hvor hensigten jo er at
mindske et uacceptabelt højt jagttryk i mose- og
engområder.
Hermed støtter vi lovforslaget.
Elsebeth Gemer Nielsen (RV):
Der er tale om et lille lovforslag, og Det Radikale
Venstre kan støtte de præciseringer, som L 44 er
udtryk for.";Anni Svanholt
19071;name_party;":
Med lov skal land bygges, men det forudsætter
selvfølgelig, at loven er forståelig og mulig at
fortolke entydigt.
Enhedslisten kan derfor godt støtte intentionerne i lovforslag nr. L 44. Kun på et enkelt

901

område er vi lidt betænkelige, idet jagtmulighederne på små øer under 1 ha udvides: disse øer
er biotopmæssigt interessante og er et typisk
træk i den danske natur. De kunne være et helle
for fugle og dyr, men lovforslaget gør det nu
muligt at udnytte dem som små jagtområder,
hvorpå lodsejerne kan udsætte f.eks. harer og
fugle til senere jagt. Det synes vi i Enhedslisten
er uetisk, for vi taler om arealer på mindre end
100 gange 100 m.
I bemærkningerne tegnes der et grotesk billede af, hvordan ejerne af øer på under 1 ha,
beliggende i et ikkejagtfredet fiskeriterritorium,
fra både skyder ind over øen. Billedet er grotesk,
men det er ikke relevant for vores betænkeligheder ved, at jagt på disse småøer vil kunne
fortsætte, når de nye regler træder i kraft fra den
1. april 1997. Jagt på disse småøer er efter vores
opfattelse at sammenligne med jagt i et bur. Vi
vil derfor under behandlingen i udvalget op til
andenbehandlingen stille et ændringsforslag
om, at ændring nr. 4 - det er det nye stk. 4 i § 18
- udelades.";Bent Hindrup Andersen
20329;name_party;":
Når der er lejlighed til at rose miljøministeren,
skal vi selvfølgelig også gøre det. Det er jo ikke
hver dag, regeringen får ros, men det får den så
her.
Det er to småting, man vil ændre, og de får i
hvert fald Fremskridtspartiets fulde støtte.
Der har været en del diskussion om, hvornår
et areal kunne betragtes som 1 ha eller 5 ha.
Jeg vil godt lige spørge ministeren, nu vi har
forslaget til behandling, om ministeren kan
præcisere, hvad man mener med »husstand«,
idet der står, at kun ejeren og dennes husstand
må drive jagt.";Aage Brusgaard
20878;name_party;":
Da loven om jagt og vildtforvaltning blev vedtaget her i Folketinget, stemte Dansk Folkepartis
folketingsmedlemmer imod, og det gjorde vi,
fordi vi er modstandere af, at man laver disse
bureaukratiske regler, og af det overformynderi,
der normalt finder sted.
Men her er der jo tale om et forslag til nogle
ændringer, som alt andet lige - i hvert fald de to
af tingene - gør loven bedre, og det er klart, at
det kan Dansk Folkeparti støtte.
Vi kan godt støtte, at der er mulighed for at
gøre aréalerne større ved at lægge dem sammen, når der er en vej eller en jernbane, der
krydser dem. Det synes vi er helt i orden, og vi

902

Tirsdag den 5. november 1996 (L 44)

synes også, at ændringerne om de små øer er i
orden.
Det eneste sted, hvor vi er noget i tvivl, er,
som hr. Niels J. Langkilde også var inde på, med
hensyn til det sidste forslag om at kunne skyde
ud over vandet. Men det håber vi så at vi måske
kan tale os til rette om i udvalget, for umiddelbart synes vi, at det igen er en indskrænkning,
og det er vi ikke tilhængere af.
Men vi kan sige, at vi støtter hovedformålet
med de foreslåede ændringer.
Miljø- og energiministeren (Svend Auken):
Jeg skal sige tak til samtlige ordførere for den
positive modtagelse, lovforslaget har fået. Det er
rigtigt, at det ikke er de mest indgribende
ændringer, men det er nogle præciseringer, som
forvaltningen af loven har vist at der er behov
for.
Jeg er parat til at gå ind i alle de detaljer, som
man har nævnt her, og det synes jeg lige så godt
vi kan gøre under udvalgsarbejdet, som jeg gerne vil tilsige vores positive medvirken til.
Når det drejer sig om de spørgsmål, som hr.
Peter Hansen-Nord med rette gør opmærksom
på ikke har noget med dette forslag at gøre, men
har noget med jagt at gøre, kan jeg kun sige to
ting.
Med hensyn til dette med bly er det ikke rigtigt, at vi har lavet lovgivning med tilbagevirkende kraft: tværtimod har bly været forbudt og
kun tilladt ved dispensation, indtil der fandtes
et egnet substitut. Det vil sige, at ingen har haft
nogen begrundet forventning om, at man efter
den 1. april 1997 kunne benytte blyhagl ved jagt
i Danmark. Heldigvis er det lykkedes at få alternativer, og det har vist sig i praksis, at de to
alternativer, der bruges i øjeblikket, og måske
også det, der kommer snart, har været fuldgode
erstatninger. De, der har spekuleret i - jeg ved
ikke, om hr. Hansen-Nord kender nogen personligt - at det ville tage mange år, før man ville
få løst det her problem, har altså heldigvis fået
uret i deres forventninger.
Med hensyn til reguleringer er det jo rigtigt,
at jagtloven er et blandt mange eksempler på, at
vi foretager generelle reguleringer i Danmark
uden at betale erstatning, og det var vi enige om
i Folketinget, da vi vedtog jagtloven. Men jeg
synes da, det er helt fair at gøre opmærksom på,
at her er et af de steder, hvor vi bestandig har en
diskussion, de borgerlige partier med først og
fremmest Venstre på den ene side og andre partier på den anden side. Jeg vil i den forbindelse i

øvrigt gøre opmærksom på, at den foreløbige
kendelse ved domstolene i forbindelse med
bræmmerne, som jo har rejst hele det her principielle spørgsmål, gik sagsøgerne imod, sådan at
den retsinstans, der udtalte sig om det, gav staten medhold i, at det var gnmdlovmedholdeligt.
Men hele den problemstilling vender vi tilbage til i forbindelse med den redegørelse, som vi
skal afgive her inden jul, og dér vil der være lejlighed til at drøfte det nærmere.
Jeg er helt parat til at tage spørgsmålet om
strandparceller, om de mindre øer og også om
husstandens størrelse op under udvalgsarbejdet
og give nogle ordentlige svar, når udvalget stiller spørgsmål om det.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ole Donner
24676;title_name;"Jeg foreslår, at lovforslaget henvises til Miljø- og
Planlægningsudvalget. Hvis ingen gør indsigelse mod dette forslag, betragter jeg det som vedtaget. (Ophold). Det er vedtaget.

Den næste sag på dagsordenen var:
7) Første behandling af lovforslag nr. L 45:
Forslag til lov om ændring af lov om naturbeskyttelse og lov om råstoffer. (Ændring af
klageregler).
Af miljø- og energiministeren (Svend Auken).
(Fremsat 30/10 96).
Lovforslaget sattes til forhandling.
Forhandling";Formanden
25168;name_party;":
Hovedsigtet med lovforslag nr. L 45, forslag til
lov om ændring af lov om naturbeskyttelse og
lov om råstoffer, er at ændre kompetencefordelingen mellem Naturklagenævnet og Skov- og
Naturstyrelsen. Forslaget indebærer, at afgørel-

Tirsdag den 5. november 1996 (L 45)
ser, der tidligere blev anket til og afgjort af
Skov- og Naturstyrelsen, nu skal afgøres af
Naturklagenævnet. Herved bliver det nævnet,
der skal træffe afgørelse i sager, der ankes, og
ikke embedsmænd i statslige styrelser.
Naturklagenævnet blev oprettet i 1992 i forbindelse med reformen af plan- og naturbeskyttelseslovgivningen. Klagenævnet er et uafhængigt organ med en bred politisk sammensætning
og med to højesteretsdommere. Nævnet
behandler allerede nu alle klager over amtslige
og kommunale afgørelser efter planloven. På
naturbeskyttelseslovens og på råstoflovens
områder behandler nævnet i dag kun de klager,
som er af væsentlig interesse i forbindelse med
de to lovgivninger. Mange klager henvises derfor til at blive afgjort i Skov- og Naturstyrelsen
efter bemyndigelse fra miljøministeren.
Hensigten med lovforslaget er at gøre Naturklagenævnet til den eneste klageinstans inden
for naturbeskyttelesloven og på råstoflovens
områder for så vidt angår afgørelser, der er truffet af de kommunale myndigheder og af Fredningsnævnet. Den foreslåede ændring er i øvrigt
allerede gennemført ved afgørelse af klager
omhandlende skovloven og råstofloven, når det
drejer sig om udvinding på havbunden.
Lovændringen vil betyde et mere enkelt
system, hvor alle afgørelser af klagesager træffes af én instans. Det vil bevirke, at vi får et mere
gennemskueligt, sammenhængende og uafhængigt klagesystem.
Vedtages ændringen, kan Naturklagenævnet
fremover selv indhente alle faglige udtalelser fra
en bred kreds af institutioner, der har ekspertise
på forskellige områder. Vedtagelsen af lovændringen vil således betyde en retssikkerhedsmæssig forbedring, som ikke efterlader tvivl om
de involverede myndigheders rolle i klagesager.
Som en konsekvens af lovforslaget foreslås
det, at der overflyttes tre årsværk fra Skov- og
Naturstyrelsen til Naturklagenævnet ved lovens
ikrafttræden, og ikrafttrædelsesdatoen foreslås
til den 1. januar 1998.
Jeg skal meddele, at vi i Socialdemokratiet
mener, at lovændringen er en klar forbedring af
klagesystemet, og at vi anbefaler lovforslaget.";Inger Bierbaum
27546;name_party;":
Lovforslaget vedrørende ændring af lov om
naturbeskyttelse og lov om råstoffer er et meget
vigtigt forslag. Det er et meget længe næret
ønske, der nu går i opfyldelse, og jeg vil gerne
sige til ministeren, at Venstre er meget glad for
det og kan tilslutte sig lovforslaget.

903

Når vi imidlertid vil gøre et par bemærkninger, er det, fordi vi har den holdning, at når vi
nu alligevel skulle ind og kigge på naturbeskyttelsesloven, så ville det være fristende, at vi tog
en lang række andre forhold med. Naturbeskyttelsesloven er mange gange meget rigtigt blevet
omtalt som den lov, der har medført en lang
række urimeligheder. Ikke mindst må vi sige, at
selve § 3 i naturbeskyttelsesloven, som medfører
en række rådighedsindskrænkninger i bl.a.
landmændenes jorder, har voldt store problemer.
Men i dag taler vi alene om klagereglerne, og
det er dem, jeg så vil forholde mig til, men samtidig gøre opmærksom på, at vi også agter at
komme med nogle forslag til naturbeskyttelsesloven, men vi har valgt ikke at fremsætte dem
her i dag, da det nu handler om klageregler.
I dag er det sådan, at embedsmænd i langt
overvejende grad, nemlig i to tredjedele af tilfældene, afgør sager, der bliver rejst over for
Naturklagenævnet, alene af den grund at
Naturklagenævnet selvfølgelig ikke kan overkomme hele den sagsmængde. Det er en urimelighed, fordi det ofte er sådan, at det er de tolkninger af loven, som Skov- og Naturstyrelsen
har meldt ud, som de senere selv skal tage stilling til om skal være gældende over for en kla- .
ger, og det er selvfølgelig ikke holdbart. Det er
da også kun det, vi har hørt fra både jurister og
politikere, så det er dejligt, at vi i dag kan gøre
fælles front og få ændret det forhold.
Jeg vil også gerne sige, at vi har noteret os et
svar, som ministeren er kommet med på spørgsmål 193 dateret 17. januar 1996, og jeg vil gerne
have lov at citere derfra, hvor der står:
»Endelig kan nævnet ...« og det er her
Naturklagenævnet, man tænker på, »... fastlægge nærmere generelle retningslinjer for formandens udvælgelse af sager til henholdsvis
nævnsafgørelse og formandsafgørelse. Det er
ikke sket i praksis.«
Det er klart, at vi vil forvente, at Naturklagenævnet nu, når det får den større arbejdsmængde, vil gå ind og lave nogle retningslinjer for det
område, jeg lige her har skitseret, og det må
være nogle generelle retningslinjer for formandens udvælgelse af sager til henholdsvis
nævnsafgørelse og formandsafgørelse. Det er
meget vigtigt, idet de sager jo har stor betydning
for de borgere, som er underlagt dets afgørelser.
Vi vil også godt gøre opmærksom på, at vi
synes, at i hvert fald i et forsøg er det nu vigtigt,
at Naturklagenævnet får alle de sager. Vi kan

904

Tirsdag den 5. november 1996 (L 45)

ikke afgøre, hvor mange der skal til for at
behandle de sager, men vi mener helt klart fra
Venstres side, at det er vigtigt, at borgerne føler
og oplever en total retssikkerhed på området.
Hermed skitserer jeg ikke, hvordan afgørelserne skal finde sted, men alene, at afgørelserne
nu finder sted i et uafhængigt Naturklagenævn,
og det er vi godt tilfredse med.
Vi vil tilsige lovforslaget vores positive
behandling i udvalget, men vil samtidig gøre
opmærksom på, at vi vil stille en række spørgsmål, som vi mener kan forbedre forslaget.
Niels J. Langkilde (KF):
Det er sjældent, man kan rose miljø- og energiministeren to gange på én dag, men nu er det så
også overgået mig. Her er et godt lovforslag
igen, og det er der grund til at rose.
Man forenkler klageadgangen, gør det enklere, og det gør man både i naturbeskyttelsesloven
og i råstofloven. Det skal hilses velkomment.
Forenklingerne kan også betyde, at man nu får
en hurtigere sagsbehandling, og enhver, der har
beskæftiget sig lidt med miljøområdet, ved, at
det optager Det Konservative Folkeparti meget,
at man får en ordentlig, men også en hurtig
sagsbehandling, sådan at tingene bliver bragt
hurtigt på plads og man kan komme videre.
Derudover er der grund til at nævne, at det er
godt, at man nu ikke længere kommer i den
situation, at afgørelser, der er truffet af lokale
politikere, hvad enten det er i by- eller amtsråd,
bliver omgjort af en fuldmægtig i Skov- og
Naturstyrelsen. Det har været en torn i øjet på
mange lokale, og jeg har også med glæde set af
de høringssvar, vi har fået, at mange udtrykker
en dyb respekt for, at vi her gør retssikkerheden
større for borgerne. Gid vi kunne sige det langt
tiere om det, vi laver herinde.
Jeg vil også godt rose ministeren, fordi vi har
fået høringssvarene i god tid. Det har været en
stor hjælp i forberedelsen, men jeg vil godt bede
ministeren om fremover også at vedlægge det
lovforslag, som rent faktisk er sendt til høring.
For når vi nu ser justitsministerens svar, kan vi
se, at man mener, at Naturklagenævnets formand er tillagt alt for stor myndighed, og jeg vil
da godt vide, om der er ændret noget på formuleringerne dér eller det er den nuværende formulering, man henviser til, for det er da selvfølgelig sikkert, at vi ikke skal afløse et kontorchefstyre med en enevældig formand i Naturklagenævnet. Det tror jeg heller ikke har været ministerens hensigt, men jeg hører gerne, hvad kommentarerne på det er.

Derudover giver revisionen her anledning til
at tænke i lidt større baner: Er der nu andet, vi
kan forenkle, eller er der noget, man ikke kan
klage over i dag, som man måske burde have en
mulighed for at klage over? Og det, mine øje
faldt på, var, at ministeren i såvel råstofloven
som naturbeskyttelsesloven har mulighed for at
bruge call in-bestemmelsen. Mig bekendt har
ministeren ikke på de her to lovområder brugt
call in-bestemmelsen. Men vi har jo helt den
samme lovbestemmelse i planloven, og der er
det i al fald sikkert, at ministeren har brugt call
in-bestemmelsen på noget, som jeg diplomatisk
vil kalde en dybt problematisk måde at anvende
bestemmelsen på. Det skal vi nok komme tilbage til senere, og det er et tema, Det Konservative
Folkeparti vil dyrke i udvalgsarbejdet: Skal vi
omkring call in-bestemmelsen give mulighed
for, at det grundlag, den bliver truffet på, kan
prøves ved Naturklagenævnet?
Så vil jeg sluttelig spørge ministeren, hvorfor
dette lovforslag først kan træde i kraft 1. januar
1998. Det Konservative Folkeparti er indstillet
på, at vi skal have en hurtig udvalgsbehandling.
Det vil sige, at vi kunne da nok være færdig lige
omkring juletid, og så måtte der da være rimelig
tid til at tilpasse organisationerne. Det kan da
ikke tage en sagsbehandlingstid på et helt år at
gøre det.";Hans Christian Schmidt
34068;name_party;":
I SF går vi ind for et klagesystem med et uafhængigt nævn med bred politisk sammensætning og de to højesteretsdommere som endelig
klageinstans. Og de ændringer, der her er forelagt, indebærer jo, at der skabes klarhed og gennemskuelighed i klagesystemet, så der er ikke
tvivl om de involverede myndigheders rolle i
klagesagen, og det er for os meget væsentligt, at
det er et klart klageorgan, og at der er logik i
det.
Disse ændringer er jo i og for sig en fortsættelse af de ændringer, vi har set tidligere, hvor
Naturklagenævnet har fået en større rolle, bl.a. i
forbindelse med skovloven og råstofloven på
søterritoriet. Vi kan nok forudse, at sagsmængden med de nye opgaver bliver øget, og dermed
bliver byrden for nævnet også større, og det
kunne jo bevirke, at der vil blive længere sagsbehandlingstid. Og det er jo i sig selv et problem, men vi går ud fra, at nævnet herefter vil
tilrettelægge sit arbejde, sådan at vi ikke herefter
vil se, at sagsbehandlingstiderne bliver væsentlig længere.

Tirsdag den 5. november 1996 (L 45)
Og med de bemærkninger skal jeg hermed
støtte forslaget.";Anni Svanholt
35184;name_party;":
Her er også et forslag, det ser ud til, at vi kan
være næsten enige om alle sammen. Fremskridtspartiet vil i hvert fald støtte lovforslaget.
Som det er i dag, er det jo uanstændigt. Hvis
f.eks. en borger, eJ,1 kommune og et amt er enige
i en given sag, men Danmarks Naturfredningsforening ønsker at anke denne sag, så tror borgeren, som sagen retter sig imod, at anken selvfølgelig vil blive afgjort ved en slags domstol, en
retfærdighedsdomstol med politikere og to
højesteretsdommere. Det er vel det, alle går og
tror, når de har anket en sag. Men fakta er jo, at
rigtig mange, alt for mange, af disse sager blot
er blevet visiteret til afgørelse af en tilfældig
embedsmand eller -kvinde. Og det er jo selvfølgelig både uanstændigt og mod retsprincipperne her i landet. Så derfor kan vi give miljøminister Svend Auken vores fulde støtte, men vi har
nogle små spørgsmål, vi vil stille i udvalget.";Aage Brusgaard
36110;name_party;":
Det er selvfølgelig en naturlig ting, når en klage
over, hvordan Skov- og Naturstyrelsen eller
andre inde fra ministeriet har optrådt, stort set
behandles af dem selv, at lægge det over i
Naturklagenævnet.
Det, der bekymrer os, er selvfølgelig ikke alene begejstringen fra Fremskridtspartiet, Venstre
og De Konservative - men det er måske ministerens nye venner? - men hvordan Naturklagenævnet egentlig har fungeret, hvis man skal
se det i forhold til at få forsvaret miljøet. Det vil
vi gerne benytte det her lovforslags fremsættelse
som anledning til at få en redegørelse for gennem spørgsmål til ministeren.
For det er klart, at vi synes, at det er utrolig
vigtigt, at man ikke i et nævn, som ikke er
underlagt politisk kontrol og ansvar - og jeg
mener heller ikke, at man kan sige, at det, der
ligger i en egentlig domstol, er underlagt offentlighedens kontrol - afgør nogle væsentlige
sager. Jeg kender i hvert fald et par stykker, der
ikke burde have faldet ud, sådan som de faldt
ud, som har været til ødelæggelse for naturen.
Forstået på den måde, at man har givet lov til at
lave intensivt landbrug i græsningsområder ned
til en ådal og lignende ting, som egentlig ikke
burde have været givet.

905

Og med de kommentarer vil vi gå ind i
udvalgsbehandlingen af forslaget og så håbe på,
at vi kan få en klarhed over, om det er den rigtige måde at varetage klager over fredningsområderne og de ting på.";Bent Hindrup Andersen
37537;name_party;":
Da loven om naturbeskyttelse blev vedtaget her
i Folketinget, stemte Dansk Folkepartis folketingsmedlemmer imod lovforslaget, og det gjorde vi med de samme begrundelser som før: vi er
modstandere af overformynderi og alt det
bureaukrati.
Nu ligger der imidlertid et ændringslovforslag fra miljøministeren, og jeg skal undlade at
skamrose ministeren, så han ikke også bliver
beskyldt for at være gode venner med Dansk
Folkeparti, men alene henholde mig til lovforslaget, og det er et forslag, som vi kan støtte.
Vi har større tiltro til et Naturklagenævn, som
er bredt politisk sammensat, og hvor der er
højesteretsdommere osv., end til at man henviser sagen til Skov- og Naturstyrelsen, som sidder og behandler klagerne over sig selv. Det
synes vi i hvert fald ikke er særlig hensigtsmæssigt, men vi kan altså tilsige vores støtte til det
ændringslovforslag, der ligger her.
Miljø- og energiministeren (Svend Auken):
Jeg er personlig meget glad for den modtagelse,
forslaget i dag har fået. Jeg tror, at der er tale om
et helt nødvendigt forslag til forbedring af retstilstanden.
Når vi hidtil har haft en anden retstilstand,
har det mere været ud fra hensigtmæssighedshensyn end ud fra retssikkerhedshensyn, og det
har længe stødt mig, at vi har haft den retstilstand, og derfor er jeg glad for, at et så bredt
flertal i Folketinget som det, der har vist sig her i
dag, støtter lovforslaget.
Det siger sig selv, at jeg er glad for, at hr.
Hans Christian Schmidt ikke vil rejse hele diskussionen om naturbeskyttelsesloven i forbindelse med dette forslag, for det må man sige ville kræve et mere omfattende revisionsforslag
enten fra regeringens eller fra oppositionens
side.
Derfor skal jeg skåne hr. Schmidt for den tale,
jeg ellers havde i baghånden: om, hvis idé
naturbeskyttelsesloven var, hvem der gennemførte den, hvilken regering der forhandlede den,
hvilke ministre der sad i den, osv. Jeg tror, hr.
Schmidt nogenlunde kan ane konturerne af det
indlæg, som i givet fald ville være blevet holdt,

906

Tirsdag den 5. november 1996 (L 45)

men den gemmer vi stille og roligt til om ikke en
bedre lejlighed så i hvert fald en anden lejlighed
end behandlingen af dette forslag.
Med hensyn til formuleringen om formandens kompetence har man valgt at bruge fuldstændig den samme formulering som den, der
findes i skovloven, som vi netop har vedtaget,
og som den, der - så vidt jeg husker - findes i
planloven, sådan at der bliver ensartede regler
omkring dette spørgsmål.
I mit ministerium lægger vi afgørende vægt
på, at disse afgørelser bliver truffet af et uafhængigt nævn, og jeg synes personlig, at sammensætningen af Naturklagenævnet er en om
end lidt usædvanlig så dog positiv måde at gøre
det på, men det er klart, at der - som hr. Bent
Hindrup Andersen var inde på - fra tid til
anden bliver rejst kritik af sammenblandingen
af aktuelle politiske sager her i Folketinget og i
nævnet, og derfor er det mig magtpåliggende at
sige, at nævnet ikke er et lovgivende organ, men
skal administrere den lovgivning, der er vedtaget i Folketinget, og ikke andet. Alt andet ville
være totalt misbrug, og det er klart, at hvis man
bliver opmærksom på misbrug, må vi ændre
sammensætningen af nævnet, og det tror jeg
også de meget aktive politikere, der sidder i
nævnet, er fuldt opmærksomme på.
Men jeg skal give tilsagn om, at alle disse forhold bliver undersøgt på en betryggende måde,
og jeg siger mange tak for modtagelsen, også
med hensyn til ikrafttrædelsen osv., og jeg er
villig til at diskutere de spørgsmål, der er blevet
rejst.
(Kort bemærkning).";Ole Donner
41121;name_party;":
Jeg har noteret mig, at ministeren i dag koncentrerer sig meget om historien, vel nærmest
klamrer sig til historien, hvilket regeringen har
gjort før, og at ministeren i denne regering i dag
klamrer sig lidt til historien, forstår jeg så
udmærket.
Men jeg er nødt til at sige ligeud, at uanset om
Venstre har været med til at diskutere naturbeskyttelsesloven - og det har vi jo som en del af
den daværende regering - vil vi stadig væk
altid have den holdning, at så snart vi kommer i
tanke om en forbedring af en hvilken som helst
lov, vil vi aktivt gå ind for at gennemføre den
forbedring, og vi håber, at ministeren og flertallet også vil være med til det. Så det kan vi give
vores fulde støtte til.

Og til hr. Bent Hindrup Andersen skal jeg
bare sige, at man altid kan få Venstre som ven,
hvis man vil befolkningen det vel og det foregår
efter demokratiske principper.
(Kort bemærkning).";Hans Christian Schmidt
42041;name_party;":
Det skal jeg huske til en anden gang!
Men jeg er egentlig lidt ked af, at ministeren
ikke holdt den tale, som han havde forberedt, og
derfor vil jeg spørge, om det er muligt at få den
oversendt til udvalget, sådan som det normalt
sker ved samråd i udvalg, for jeg synes, det
kunne være interessant at se, hvad der står om
Naturklagenævnets historie.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bent Hindrup Andersen
42516;title_name;"Jeg foreslår, at lovforslaget henvises til Miljø- og
Planlægningsudvalget. Hvis ingen gør indsigelse mod dette forslag, betragter jeg det som vedtaget. (Ophold). Det er vedtaget.
På grund af uforudsete omstændigheder skal
jeg her udsætte mødet. Det genoptages i dag kl.
17.00 med forhandlingen om redegørelse nr. R 3,
ministeren for nordisk samarbejdes redegørelse
af 30. oktober 1996 om det nordiske samarbejde.
Mødet udsat kl. 13.50

Mødet genoptaget kl. 17.00

Tirsdag den 5. november 1996 (R 3)
Den sidste sag på dagsordenen var:
8) Forhandling om redegørelse nr. R 3:
Ministeren for nordisk samarbejdes redegørelse af 30. oktober 1996 om det nordiske samarbejde.
(Redegørelsen anmeldt 30/10 96. Redegørelsen
givet 30/10 96. Meddelelse om forhandling
30/10 96).
Forhandling";Formanden
43314;name_party;":
Jeg skal ikke komme med mange kommentarer
om det forløb, mødet her i salen har fået i dag.
Kun den ene bemærkning, at jeg håber, at det
varer længe, før det sker igen - for ikke at sige,
at det aldrig må ske igen.
Og så vil jeg i øvrigt takke ministeren for den
fremsendte redegørelse for det nordiske samarbejde og for, at ministeren på denne måde medvirker til, at vi kan få en drøftelse forud for den
årlige session.
I redegørelsen siges det, ait det nordiske samarbejde er ét af flere samarbejdsfora for Danmark, og det er der vel næppe nogen der vil
bestride, men den nærmere uddybning af, hvad
det betyder, finder vi er beskrevet nok så meget
gennem, hvad jeg vil kalde regeringens briller.
Vi kan være enige i de positive vurderinger,
ministeren giver af samarbejdet, men jeg vil dog
føje til, at dette samarbejde er unikt i forhold til
andre internationale samarbejdsfora.
Det er unikt på flere felter:
Når det drejer sig om andre internationale
eller udenrigspolitiske områder, foregår samarbejdet mellem regeringer, hvorimod det nordiske samarbejde ikke kun baseres på regeringerne: her er parlamentarikerne med som en
væsentlig samarbejdsfaktor.
Det er også og måske især unikt i hele sin
basis og oprindelse, idet tanken om og inspirationen til et nordisk politisk samarbejde
udsprang fra brede folkelige kredse i Norden.
Dette folkelige engagement i det nordiske
samarbejde eksisterer fortsat. Alle meningsmålinger viser, at der i de nordiske befolkninger er
en meget bred opbakning bag samarbejdet, og
at der også er et ønske om, at det videreudvikles, og det er vigtigt at holde sig for øje, for det
er en påmindelse om og et krav til politikerne
om, at samarbejdet fortsat skal udbygges, sådan
at det sætter sig synlige spor i folks hverdag.

907

Set i denne sammenhæng er vi heller ikke helt
enige med ministeren, når det i redegørelsen
siges, at det var de store politiske omvæltninger
i 1989 og Finlands og Sveriges medlemskab af
EU, der var årsagen til den reform af samarbejdet, der nu er gennemført.
Vi er enige, når redegørelsen konstaterer, at
samarbejdet i 1980'erne var nået til et slags
mætningspunkt, hvorfra det var svært at komme videre. Men årsagen til denne situation var
den måde, hvorpå arbejdet blev organiseret:
Udgangspunktet for og basis i arbejdet var de
nationale delegationer, og målet var en bred
konsensus om beslutningerne.
Dette var måske rigtigt i, hvad jeg kan kalde
Nordisk Råds barndom og ungdom, da man
skulle gennemføre de oplagte reformer, som alle
kunne være enige om. Men i dag, hvor verden
er blevet langt mere kompliceret, og hvor der
skal tages beslutninger, som i langt højere grad
skiller partierne, er det meningsløst, og det var
denne situation, Nordisk Råd tog konsekvensen
af, og derfor ændrede rådet sit arbejds- og
regelsæt, så partigrupperne nu er det bærende
element i arbejdet.
Hermed er der åbnet op for en videreudvikling af og en fordybelse i samarbejdet, fordi det
ikke længere er nationale delegationer, der
mødes, men parlamentarikere, som på tværs af
landegrænserne arbejder sammen med politiske
meningsfæller både for at styrke det interne
nordiske samarbejde og for at drøfte Nordens
forhold til nærområderne og det øvrige Europa.
Og i denne situation påhviler der parlamentarikerne og partigrupperne et meget stort ansvar
for at få nyordningen til at fungere.
Det er oplagt, at de internationale begivenheder, som nævnes i redegørelsen, har spillet ind i
nyorganiseringen af Nordisk Råd - jeg tænker
her på de tre såkaldte søjler - men vi finder det
vigtigt, at Norden ikke giver det signal fra sig, at
vi nu er et halehæng til Europa, og at vi derfor
må indrette os efter de forventninger, der stilles
til os udefra.
Norden er ikke et alternativ til Europa, men
en del af Europa. I et moderne samfund kan
man ikke isolere sig, og påvirkninger kender
ikke landegrænser. Derfor er spørgsmålet så at
sige, om vi skal lade udviklingen ske med os
eller vi selv skal påvirke den.
I vore lande har vi opbygget samfund, som på
mange måder adskiller sig fra samfundene i de
syd- og mellemeuropæiske lande. Det gælder
vores samfunds- og menneskesyn og vores vel-

908

Tirsdag den 5. november 1996 (R 3)

færdsmodel, de sociale forhold, uddannelsessystemerne og spørgsmålet om ligestilling osv.
Tror vi selv på disse værdier, så er svaret også
givet: Vi skal fortsætte det nordiske samarbejde
til gavn for borgerne i Norden. Men vi skal ikke
nøjes med det. Der er også behov for et nordisk
samarbejde for at påvirke den europæiske
udvikling.
Hvis vi vil se virkeligheden i øjnene, må vi
også erkende, at vores dagligdag bliver stadig
mere internationalt præget, og det gælder, uanset om vore lande er medlemmer af EU eller ej.
Den udvikling betyder, at vi må være mere
bevidste om de udfordringer, vi står over for, og
de barrierer, der skal overvindes.
Men netop når det drejer sig om samarbejdet
om europæiske spørgsmål, er det vigtigt, at vi
ikke gør os naive forestillinger om samarbejdets
rækkevidde. Der vil være områder, hvor de
nordiske lande har meget forskellige interesser.
Men omvendt vil der også være mange områder, hvor alle fem lande har en stærk fælles
interesse i relation til den europæiske udvikling.
Helt konkret betyder det, at man ikke skal
søge at gøre Nordisk Råds Europaudvalg til en
slags organ til forbehandling af EU-sager. Den
slags opgaver hører hjemme i de nationale parlamenter. Men vi har i alle fem lande interesse i
at drøfte målsætningerne for og strategierne i
den europæiske udvikling, og det er i denne
sammenhæng, Nordisk Råd får betydning, fordi
det er en mødeplads for parlamentarikere, som
her kan drøfte fællesnordiske politikformuleringer.
Et konkret eksempel for sådanne drøftelser
om, hvorvidt fælles holdninger kan give positive resultater, har vi jo i den drøftelse af Schengensamarbejdet, som i nogle år har været ført i
rådet, og som nu er endt med, at Island og Norge også er omfattet af Schengensamarbejdets
regelsæt, selv om de ikke er medlemmer.
Redegørelsen omtaler også rapporten »Nordisk nytte«, og hvad der kom ud af den, og her
er den ømme tå jo sprogsamarbejdet.
Som bekendt bliver Sprogsekretariatet i Oslo
nedlagt. Det er vi for at sige det mildt ikke ganske overbeviste om er særlig klogt. Sprogfællesskabet er vel kernen i det nordiske fællesskab,
og det er vigtigt, at vi fortsat holder fast ved de
skandinaviske sprog.
Men vi har også noteret os, at ministeren vil
arbejde for øgede midler til samarbejde mellem
vores sprognævn. Og det har den norske regering også givet udtryk for, og vi finder det vigtigt, at det lykkes.

Vi vil også rose ministeren for den omprioritering, der er besluttet i relation til programmet
for nærområderne, og som betyder, at man
overlader de større erhvervsprojekter til den
bilaterale indsats, og at den nordiske indsats
bl.a. koncentreres om demokratiudvikling, ligestilling, minoriteter og sprogundervisning.
Det er en omlægning, som ikke mindst danske socialdemokrater i rådet har været optaget
af, og vi er tilfredse med, at den bliver aktuel fra
det nye år.
Men som bekendt er der ingen roser uden
torne. Det gælder også i det nordiske samarbejde, og her er tornene budgettet.
I redegørelsen hedder det bl.a.: »Budgettets
størrelse afspejler det nødvendige politiske
kompromis.«
Det er jo en diplomatisk måde at udtrykke sig
på, og vi ved alle, at realiteten bag disse ord er,
at Sverige har krævet, at de store besparelser,
som man dér har måttet foretage, skal kunne ses
på alle konti, også den nordiske, og det har de
øvrige lande måttet bøje sig for.
Jeg skal kun føje til, at vi ikke finder, at det
svenske ønske om at skære i de nordiske penge
er klogt, men det tror jeg egentlig også vores
samarbejdsministre er enige med os i.
Fastsættelsen af budgettets størrelse er klart
regeringernes ansvar. Men med de gennemførte
reformer var det jo så tanken, at rådet skulle
have indflydelse på anvendelsen af det besluttede budget, og her føler parlamentarikerne at det
halter meget.
De budgetter, der oversendes til præsidium
og udvalg, er uklare og uigennemskuelige, og
der er ikke noget sammenligningsgrundlag i
form af regnskaber over forbruget i det foregående eller det indeværende år, og udvalgene
føler, at det er endog meget vanskeligt at få de
fornødne oplysninger.
Resultatet er, at rådets indflydelse bliver til en
slags pseudoindflydelse, der ikke rækker længere end til småtingsafdelingen, hvor man kan
flyttet 50.000 kr. her eller 100.000 kr. dér. Man
kunne godt indimellem få den tanke, at ministerrådet eller i hvert fald ministerrådssekretariatet i budgetmæssig henseende betragter rådet
som et omsvøbsdepartement, der egentlig kun
er til besvær.
Derfor er vores klare råd til samarbejdsministrene, at de fremover sikrer, at rådet og dets
udvalg får alle relevante og ønskede oplysninger i god tid. Derved vil man signalere, at rådet
ikke er en belastning, men en ressource, som

Tirsdag den 5. november 1996 (R 3)
kan bruges konstruktivt i en dialog om, hvorledes vi fremover udvikler samarbejdet både
internt og eksternt. Det vil alle være tjent med
både nordisk og nationalt.";Dorte Bennedsen
52408;name_party;":
Tak til ministeren for redegørelsen. Jeg synes,
det er meget nyttigt, at Folketinget fra tid til
anden gør status og vurderer, hvordan udviklingen går på det nordiske område.
Jeg vil også godt rette en tak til ministeren for
det arbejde, hun i tidens løb har udført. Det er
mit indtryk, at vores nuværende samarbejdsminister er engageret, optaget af tingene og gør
meget ud af også at have gode relationer til og
en god forståelse for parlamentarikerne. Dét vil
jeg gerne sige tak for.
Det har allerede været beskrevet i den foregående tale, at der er sket et skred i Europa, som
begynder at have nogle konsekvenser. Vi kan se,
hvordan regionerne i Europa begynder at tegne
sig klarere end før. Ikke mindst for vores vedkommende har Østersøregionen jo fået helt
andre muligheder, efter at de øst- og centraleuropæiske lande har fået en helt forandret situation. Jeg tror ikke, at vi, som nogle fremstiller
det, er på vej ind i en periode med et hanseatisk
system i Østersøområdet, slet ikke. Det er under
nogle andre vilkår, at vi ser nogle muligheder
for, at en region i det nordøstlige Europa kan få
en ny styrke, være til gavn for os alle sammen
og ikke mindst hjælpe de nye stater, som er i
gang med at udvikle et demokrati i Central- og
Østeuropa.
Det bringer mig ind på relationerne til Baltikum, der jo gik direkte fra at være en del af Sovjetunionen til at være tre selvstændige lande.
Sikkerhedspolitisk har denne lykkelige udvikling jo efterladt sig et tomrum, som må udfyldes. Det er ikke det debattema, som er sat op i
dag, men det er en vigtig baggrund for mig.
Jeg vil godt appellere også til ministeren for
nordisk samarbejde om, at man ikke viger tilbage for at gå ind i de sikkerhedspolitiske problemstillinger, som er på vej til at blive mere og
mere centrale som baggrund, som jeg sagde,
også for de andre ting, vi skal udføre.
De tre søjler, som samarbejdet er opdelt på,
har derfor også fået nærområderne som den
ene. Udvikling af demokrati er noget centralt, og
det er godt, at et nordisk eksempel har interesse
i de nye demokratier i regionen.
Jeg henviser f.eks. til Baltisk Forsamling, der
jo er samarbejdsorgan mellem parlamenter og

909

regeringer imellem de tre baltiske lande. Det er
et vældig godt træk i udviklingen. Det er min
erfaring fra samarbejdet med Baltisk Forsamling, at den politiske debat dér udvikler sig
overordentlig godt. I det omfang det ønskes fra
balternes side, skal vi fortsat bidrage til denne
udvikling, bl.a. gennem stipendieordninger,
udvekslinger og lignende.
Jeg vil bruge det billede om forholdet mellem
Nordisk Råd og Baltisk Forsamling, at det er to
familier, som har hvert deres udgangspunkt og
hvert deres særpræg, men som alligevel har
meget til fælles. Derfor var det glimrende, at de
to familier mødtes i april i Vilnius til et fælles
møde. Det er blevet registreret som en vigtig
begivenhed og også registreret uden for Norden
og Baltikum.
Den anden søjle i samarbejdet, den europæiske, er vel den, der skal finde sin form og sit
indhold. Europakonferencen i marts her i denne
sal var en succes med overordentlig stor bevågenhed fra mange kredse uden for de normalt
nordisk interesserede.
De nordiske regeringer har på en række
områder sat fælles prioriteringer for Europas
videre udvikling, også selv om de to EØS-lande
har aftalen som den samme baggrund som
EU-landene. Andre interesser kan være forskellige og må være det. Det må være afgørende, at
det dominerende træk er den fælles anstrengelse for at præge Nordens indflydelse på vores
verdensdel.
Sommerens debat afspejler imidlertid også
det billede, at i alt fald pressen har sat fokus på
den mere nationalt prægede indsats frem for de
fælles tiltag. Jeg har en enorm dynge avisudklip
liggende på mit skrivebord, mest fra Sverige og
Finland, med det fællestema, at de enkelte landes initiativer måske har præget billedet mere
end den fælles indsats.
Jeg mener, at Nordisk Råds rolle må og skal
være en appel om at trække på den samme
hammel. Det er kun i fællesskab, at man når det
optimale resultat, og hvis nogen har lidt ondt af,
at et enkelt land profilerer sig - og det er jo
naturligvis det politiske livs natur - så bør det
vel i stedet være en opfordring til os alle om at
vise initiativer, sådan at det nordiske i fællesskab kan få større styrke.
Vedrørende udviklingen i Europa hæfter jeg
mig særligt ved, at ministerrådet vil være aktivt
ved opfølgningen af, hvordan EU's direktiver
gennemføres i de tre EU-medlemslande og de to
EØS-lande. På nogle områder er der jo tale om

910

Tirsdag den 5. november 1996 (R 3)

minimumsdirektiver, f.eks. inden for miljøområdet, og problemet ved en forskellig gennemførelse vil kunne være et mindre udbredt fælles
nordisk regelsæt og måske endda opbygningen
af tekniske handelshindringer i Norden. Det bør
vi gøre alt for at undgå. Det er fint, at EU/EØSspørgsmål nu er faste dagsordenspunkter på
møder for embedsmænd og ministre i Norden.
Ministeren gør særlig opmærksom på, at de
nationale programmer og den fælles nordiske
indsats i nærområderne skal have sammenhæng. Jeg noterer, at der derved vil ske en betoning af en række områder, hvoraf bl.a. folkestyre og retsstatsprincipperne er nævnt først. Jeg
tror, det er rigtigt, at vi på den måde styrker de
ting, som er mere i familie med vores traditionelle nordiske opgaver, og håber så, at de større
ting inden for erhvervsudvikling, infrastruktur
og lignende kan finde deres løsning gennem
bilateralt samarbejde.
Da nærområderammen blev sat op, havde vi
jo en debat om, hvilke konsekvenser det ville
have for den overordnede målsætning, der blev
truffet for nogle år tilbage, om, at 50 pet. af det
samlede nordiske projekt skulle gå til kulturelle
formål - jeg tror, det var statsministrenes formlùering i sin tid.
Det er klart, at det kulturelle fortsat skal have
sin solide placering i det nordiske samarbejde:
det er på mange måder kernen i det nordiske og
må ikke svigtes. Det gælder ikke mindst også
sprogforståelsen, som ministeren med rette
fremhæver. Men når kultur, uddannelse og
forskning i 1997 vil lægge beslag på 47,4 pet., så
er det jo klart en afvigelse fra de 50 pct., som var
målsætningen, men jeg skynder mig at sige, at
efter Venstres mening er der ikke tale om en
brudt forudsætning. Der må være så megen
fleksibilitet, at der kan ske omfordelinger og
besparelser, og den omstændighed, at man øger
bevillingerne på ét område, skal jo ikke automatisk føre med sig, at et tilsvarende beløb også
gives til det kulturelle.
Vi har været igennem en vurdering af en række institutioner inden for det nordiske, og i den
forbindelse er nordisk nytte-kriteriet blevet
anlagt. Det har vist betydningen af, at vi med
jævne mellemrum vurderer de nordiske aktiviteter, for midlerne er jo begrænsede, og derfor er
en løbende prioritering nødvendig.
Den større vægt, som vi i de senere år har lagt
på det partipolitiske samarbejde inden for rådet,
vil fortsætte, men det er også nu, at det skal stå
sin prøve. Jeg tror, at gennem initiativer og et

gedigent parlamentarisk arbejde vil partierne
være i stand til at vise, at man er inde i en rigtig
udvikling, og det er på sin vis tilfredsstillende,
for derved er det op til os selv som parlamentarikere at være dem, der bestemmer, om der skal
skabes resultater. Det tror jeg der vil blive.
(Kort bemærkning).";Knud Enggaard
59727;name_party;":
Det, der kaldte mig herop, var hr. Enggaards
bemærkninger om den situation, vi er havnet i,
hvor de enkelte nordiske lande tager deres initiativer i forhold til EU, og hvor der ikke er en
fælles nordisk røst. Det er måske en skærpelse
af hr. Enggaards standpunkt, men det var den
situation, han beskrev, og det er jo korrekt.
Dér må jeg jo så bare gøre hr. Enggaard
opmærksom på, at det præcis er den suppedas,
vi er havnet i, som EU-modstanderne forudså
før indlemmelsen af Sverige og Finland i EU og
før Maastricht-Traktaten. Vi gjorde opmærksom
på, at en underlæggelse af de nordiske lande
under EU ikke nødvendigvis ville føre til, som
unionstilhængerne påstod, en styrkelse af det
nordiske samarbejde og en fælles nordisk røst i
EU og alle de ting, man stod og sagde, men netop den beklagelige udvikling, som hr. Enggaard
selv så helt præcist stod og redegjorde for her på
talerstolen, nemlig en splittelse og opløsning af
den nordiske stemme.
(Kort bemærkning).";Keld Albrechtsen
60714;name_party;":
Hr. Keld Albrechtsen lagde ting ind i sin fortolkning af mit indlæg, som ikke hører hjemme
dér. Mit indlæg i den sammenhæng var ikke
møntet på EU-samarbejdet. Det havde jeg andre
afsnit om, ikke mindst det, som også refererer til
ministerens betragtninger om opfølgning af,
hvordan man implementerer direktiver og lignende.
Hvis jeg skal gå lidt dybere ind i det, så var
det østersøsamarbejdet, jeg i virkeligheden havde i tankerne, og den reference, jeg gjorde til den
megen pressedebat, som har været sommeren
igennem, drejer sig om Visby-arrangementet,
som var en succes. Opfølgningen af det er imidlertid en opgave, som vedrører os alle sammen,
og det er meget, meget vigtigt, at man ikke
kommer ind i en dialog om, hvorvidt det ene
eller det andet land nu er mere eller mindre
betydningsfuldt i det samarbejde. Det var
Østersøregionens samarbejde, jeg havde i tankerne, og det er mig en glæde at fortælle hr.
Albrechtsen det.

Tirsdag den 5. november 1996 (R 3)

911

(Kort bemærkning).";Knud Enggaard
61730;name_party;":
Jeg må indrømme, at jeg opfattede hr. Enggaards indlæg som mere generelt rettet. Nu kan
jeg forstå, at problemet også gør sig gældende i
forhold til østersøsamarbejdet. Jeg vil så spørge
hr. Enggaard, om det ikke er korrekt, at vi faktisk har set den samme problemstilling i forhold
til EU, hvor man f.eks. ikke har kunnet enes om
at samarbejde om forslag til EU's regeringskonference, hverken på miljø- eller beskæftigelsesområdet eller noget som helst andet. Tværtimod
har vi konsekvent oplevet, at de nordiske lande
kører deres eget løb ud fra deres egne regeringers taktiske overvejelser, og problemet er derfor ikke specielt for østersøsamarbejdet, men det
er sådan, at det nordiske samarbejde ikke er
reelt eksisterende i forhold til at tale med én
stemme. Man oplever det tværtimod også f.eks.
i disse forhandlinger om 36-timers-reglen, som
jeg har den fornøjelse at stille spørgsmål til
ministeren om i morgen i spørgetiden. Det skal
jeg så ikke gå ind i, men dér oplevede vi det jo
også.

(Kort bemærkning).";Keld Albrechtsen
62770;name_party;":
Nej, men jeg havde den fornøjelse at høre hr.
Enggaard radiofonisk, eller hvad sådan noget
nu hedder. Jeg synes, det var interessant, at hr.
Enggaard selv rejste spørgsmålet om det forslag,
som den svenske og den finske regering har stillet, fordi det netop er et forslag, som fuldstændig splitter Norden, og som har bragt bl.a. den
norske regering i en overordentlig vanskelig
situation, og hvor man ikke fra svensk og finsk
side spurgte Danmark og Norge, om man eventuelt her havde noget, som man sammen burde
drøfte på nordisk plan. Næh, dér spillede man
bare ud, ligesom også den danske regering har
gjort på andre områder, hvor den har fundet det
opportunt. Så jeg synes da, at det er et glimrende eksempel på, hvordan det nordiske samarbejde netop ikke er blevet styrket, men
afmonteret i kraft af indlemmelsen i EU.
Men jeg skal slutte denne replikudveksling
her. Jeg tror, vi har fået skåret ud i pap, hvad det
handler om.

(Kort bemærkning).";Keld Albrechtsen
63740;name_party;":
Jeg kan her på stedet komme i tanker om ét eksempel, hvor de nordiske lande ikke går den
samme vej i samarbejdet omkring Europas
udvikling, altså ikke mindst regeringskonferencen 1996. Det er det forslag, som Sverige og Finland har lagt frem, og som er helt i tråd med
Maastricht-Traktatens ånd og bogstav, om, at
Vestunionen skal underlægges den politiske
beslutning i Rådet for Den Europæiske Union
med henblik på at kunne udføre forskellige
aktioner. Det er et ret dristigt forslag, som jeg
egentlig havde megen sympati for, men som jo
ikke har flertal her i salen. Men det viser bare, at
der rører sig nogle ting, også på nordisk plan,
som bringer nye motiver og nye synpunkter ind,
som kan være ganske forfriskende.
Men jeg henleder hr. Albrechtsens opmærksomhed på dette svensk-finske forslag, som er
ganske interessant, fordi det viser, at to lande,
der udadtil er neutrale, godt kan tage sikkerhedspolitiske initiativer inden for det europæiske samarbejde. Det hilser jeg, som jeg også
sagde i mit indlæg, for så vidt med glæde - jeg
ved ikke, om hr. Albrechtsen var kommet på det
tidspunkt, da jeg udtrykte min glæde over, at vi
også kunne have en sikkerhedspolitisk diskussion i det nordiske.";Knud Enggaard
64973;name_party;":
Jeg skal også til indledning tilslutte mig de
bemærkninger, der kom fra den socialdemokratiske ordfører om dagens forløb og med tre
beklagelige timers forsinkelse sige tak til ministeren for redegørelsen.
Vi er enige i langt de fleste af de principielle
standpunkter, der er givet udtryk for, for tiderne har skiftet, verden har ændret sig, og derfor
er det naturligt, at også det nordiske samarbejde
i de seneste år har gennemgået en gennemgribende foryngelseskur og fornyelseskur.
Flere nordiske lande er blevet EU-medlemmer, og de baltiske lande banker på døren til
Europa. Rammerne er blevet tilpasset denne nye
situation. Opdelingen i det indre nordiske samarbejde, de europæiske spørgsmål og Nordens
nærområder, de tre søjler, er en naturlig udvikling.
Det er vigtigt, at det nordiske samarbejde
fortsætter, men det er lige så vigtigt, at det foregår med den faktiske virkelighed som grundlag.
De nordiske lande har mange fælles interesser
og har også en mulighed for gennem samarbejde at påvirke udviklingen i omverdenen.
Hvis vi kigger på de tre søjler, så vil jeg, hvad
angår det indre nordiske samarbejde, sige, at
dér har vi selvfølgelig en helt klar interesse i
fællesskabet. Vores fælles sproglige og kulturelle baggrund er en naturlig base for samhørighed

912

Tirsdag den 5. november 1996 (R 3)

og for fælles drøftelser. Arbejdet på det område
- i hvert tilfælde på parlamentarikerniveau foregår i Nordenudvalget, og derfor må jeg
selvfølgelig nødvendigvis tage udgangspunkt
heri.
Jeg vil ikke i dag i denne debat skjule, at der
fortsat er problemer med at finde den endelige
form for samarbejde. Vi må derfor alle uanset
partifarve være på vagt, sådan at de nye udvalg
og den nye opdeling, der netop skulle give
anledning til, at der her bliver et samlingspunkt
for alle de indre anliggender, ikke udvikler sig
til en base for 20 nye underudvalg, der hver for
sig lever deres eget liv og fortsætter det hidtidige arbejde, som ikke er videreført i den nye
struktur.
Jeg ved, at det ikke er ministerens ansvar. Det
er vores her i Folketinget, og principielt må det
selvfølgelig fastholdes, at underudvalg er undtagelsen fra reglen, og at disse skal være tids- og
opgavebegrænsede.
Det har hidtil med god grund været hævdet,
at Nordisk Råd var mere papir end politik. Det
er sandt, og det var synd, men vi bør i fællesskab både fra regeringens side og fra parlamentarikernes side sørge for, at denne myte ikke på
ny bliver til virkelighed i den nye struktur.
Omkring det europæiske samarbejde er det
naturligt, at spørgsmål af betydning for det nordiske samarbejde, som er på den europæiske
dagsorden, også drøftes i det nordiske samarbejde. Det giver et godt afsæt for at kunne styrke
de enkelte landes argumentation og tjener også
til gensidig inspiration.
Til gengæld er det lige så sikkert, at Norden
samlet og de nordiske lande hver for sig ville
blive svækket europæisk, hvis det nordiske
samarbejde på nogen måde antager karakter af
et koordinerende organ. Ikke kun fordi alle lande ikke har samme tilknytning til det europæiske samarbejde, men i lige så høj grad fordi det
langt fra er sikkert, at de nordiske lande har fælles interesse i de enkelte spørgsmål, og fordi det
langtfra er sikkert, at en behandling på fællesnordisk plan overhovedet kunne føre til et fælles standpunkt, ud over at det tager tid.
Den udvikling skal vi kæmpe imod, og derfor
skal og må det nordiske samarbejde på dette felt
selvfølgelig være af rent nordisk karakter, som
der også lægges op til i ministerens redegørelse.
Den tredje søjle er jo til gengæld den nye, den
med de store perspektiver. Åbningen mod øst
har givet det nordiske samarbejde en ny dimension. De baltiske lande banker på døren såvel til

NATO som til EU, og set med danske øjne er det
vigtigt, at netop de nordiske lande bakker op,
støtter og arbejder for, at disse landes egne
ønsker og synspunkter kan blive gennemført.
Det kan godt give en anderledes debat i det nordiske samarbejde, en debat, vi ikke må vige tilbage fra at tage. Den yderligere læggen vægt på,
at vi bruger partigrupperne, giver selvfølgelig
også en ny dimension netop i denne tredje søjle
om nærområderne.
Det er positivt, at spørgsmål af den karakter
er kommet på den nordiske dagsorden, og det
står klart, at vi her har en fælles interesse i den
fremtidige udvikling i vores del af verden, nemlig hele Østersøområdet. Det er af uhyre betydning for de nordiske lande, at den fremtidige
placering af hele Østersøområdet kommer på
den internationale dagsorden, og at det er de
nordiske synspunkter, der styrer debatten på
det område.
Ud over de tre søjler er der jo også sket en
generel omorganisering. Vi har med den nye
struktur taget et skridt ind i fremtiden med
Nordisk Råd. Organiseringen er naturligvis et
kompromis. Fra konservativ side havde vi gerne
taget yderligere et skridt i samme retning, men
vi vil arbejde for, at samarbejdet nu kan finde et
godt leje, hvor det, der foregår, er meningsfyldt
og interessant for omverdenen og positivt for
det nordiske samarbejde.
Vi ser positivt på, at partigrupperne har fået
en øget indflydelse, og vi ser positivt på de meldinger omkring de nye debatområder, som også
ligger i ministerens redegørelse.
Det kan godt være, at der i løbet af den kommende tid vil være behov for yderligere justeringer af formen. Fra konservativ side håber vi,
at der så vil være en vilje fra alle parter til at sikre, at nødvendige ændringer kan gennemføres.
Jeg synes, der også er grund til at rose, at det
er lykkedes at foretage administrative forenklinger, samt sammenflytningen i København.
Det må jo ikke være sådan, at de nordiske budgetter er urørlige, og når man rører ved budgetterne alle andre steder i de statslige administrationer, må man selvfølgelig også tage det nordiske budget op til overvejelse. Det er ikke sådan,
at man bare skal skære det væk, fordi man ikke
kan lide det, men fornuftige synspunkter på,
hvad man bruger pengene til, og fornuftige
budgetjusteringer hører selvfølgelig også hjemme på dette område. Man er ikke fredet. Heri er
jeg helt enig i bl.a. de bemærkninger, som kom
fra Venstres ordfører.

(115)
Tirsdag den 5. november 1996 (R 3)
Vi ser frem til den første egentlige session
under den nye struktur og til det samarbejde, vi
skal have med regeringerne og ministerrådet. Vi
synes fra konservativ side, at det bliver interessant at følge udfaldet, og vi håber, at det bliver
til gavn for det nordiske samarbejde, og at der er
en vilje til nu at føre det ud i praksis.

913

Omprioriteringen af nærområdeinitiativer til
en større vægt på udvikling af folkestyre, minoritetspolitik, arbejdsmarkedsorganisering og
folkelig organisering er nyttig og tiltrængt, fordi
den hovedkulds overgang til markedsøkonomi i
Østeuropa efterlader et stort behov for folkelig
organisering, for styrkelse af det, vi kalder det
civile samfund, og genopbygning af en statslig
sektor og nye vilkår. Her har de nordiske velfærdsmodeller nogle erfaringer og nogle folkelige samarbejdsformer, som kan tilpasses og
bruges af de nye demokratier i Øst, og vi kan i
Norden også lære af denne udveksling og dermed tiltrængt også forny vores eget velfærdssamfund.
I SF mener vi, at der er brug for, at de nordiske lande forbedrer samarbejdsrutinerne i forhold til EU, åbner dem og giver dem større gennemsigtighed, og at de nordiske lande forsøger
sig med et tæt samarbejde for at styrke OSCE's
rolle i en konfliktforebyggende sikkerhedspolitik i forbindelse med, at Danmark i 1997 har formandskabet her, og en tæt koordination mellem
de nordiske lande med deres ret forskellige placering kan bidrage til at give OSCE den aktive
rolle, vi har brug for i Europa.
Vi mener, at der er brug for, at de nordiske
lande sætter sig ud over Tysklands modstand
mod et sekretariat i Østersørådet - CBSS - og i
stedet siger: Det vil vi gerne oprette og finansiere. Det er også vigtigt, at den nordiske pasunion fastholdes og ikke tilsidesættes af Schengenaftalen.
Der er desuden brug for, at Nordisk Råd
udvikler sig fra en snakkekultur til en handlingskultur, og at vi fra samarbejdsministeren
får flere billeder fra det virkelige liv og færre
glansbilleder.
Til slut vil jeg godt minde om, at den nye
organisering af Nordisk Råd ikke just er SF's
kop te. Vi tror ikke rigtig på, at det vil komme til
at virke efter hensigten. Vi tror, at det vil blive
uendelig svært at undvære fagudvalgene, og
man opretter jo også i en vis udstrækning ad
hoc-udvalg i stedet, dvs. kalder fagudvalg
noget andet.
SF håber, at Nordisk Råd uanset organiseringsform eller organiseringsmodel fremover
bliver mere politisk og mindre selskabsagtigt mere handling og mindre snak.";Anne Birgitte Lundholt
73631;name_party;":
Jeg vil godt tilslutte mig klagekoret over, at vi i
dag har fået en udsættelse af debatten om redegørelsen. Jeg har forstået, at det ikke kun er
ministerens skyld, og det tager vi så til efterretning.
Min første tanke var egentlig: Skal Folketinget
nu sænkes til Nordisk Råd-niveau, for så vidt
angår handlinger? Det håber vi ikke er tilfældet.
SF mener ikke, at det skal være sådan. Og vi
håber heller ikke, at vi kommer til at opleve det
igen. Men til redegørelsen:
Er det nordisk nytte at beskrive det skrantende nordiske samarbejde med et glansbillede,
sådan som ministeren i nogen grad tegner det i
redegørelsen? SF mener nej.
Er det nordisk nytte at forbigå, at den danske,
den svenske og den finske regering er langt fra
hinanden i europapolitikken og ikke samarbejder tæt nok med hensyn til EU-regeringskonferencen? SF mener nej.
Er det nordisk nytte at forbigå, at det nye
regionale øst-vest-forum - Østersørådet, CBSS
- bestående af vore nordiske lande og vore østlige nabolande er handlingslammede og efter
4 år end ikke har kunnet danne et sekretariat?
SF mener nej.
Hvis vi tager fejl, så skal fru Marianne J el ved
have ros for at gøre nordisk nytte i sin redegørelse til Folketinget i dag.
SF er ikke i besiddelse af opskriften på, hvordan man gør nordisk nytte. Udviklingen af det
nordiske samarbejde er svær og uden færdige
løsninger. De nordiske velfærdsmodeller trænger til fornyelse, og det nordiske samarbejde
risikerer nemt at blive løbet over ende i
EU-politikken: men idyl og illusioner hjælper
altså ikke.
Vi finder dog nogle lyspunkter i samarbejdet
og nogle realiteter i ministerens redegørelse,
herunder dannelsen af Det Arktiske Råd, som
kan blive et væsentligt regionalt samarbejdsforum. Rådet kan også blive et eksempel på den
brede ikkemilitære sikkerhedspolitik, som er så";Kristen Touborg
75460;name_party;":
vigtig at få i gang, og som SF lægger særdeles
Jeg vil starte med at sige, at jeg ikke hører til
stor vægt på.
deltagerne i klagekoret over den sene debat om

914

Tirsdag den 5. november 1996 (R 3)

denne redegørelse. Det er vel sådan, når man fra
Folketingets side organiserer sådan en redegørelsesdebat og fastsætter den til et bestemt tidspunkt, og så er hverken administrationen eller
ministeren ansvarlig for, at andre trækker deres
forespørgsel og derved bringer uorden i rækkerne.
Men tilbage til redegørelsen, som vi kvitterer
for, og som vi synes er en udmærket redegørelse. Og af den fremgår det også, at Nordisk Råd
har fundet sin form, institutionerne har været
under lup, er blevet slanket og omorganiseret,
en omorganisering, som vi fandt nødvendig for
at kunne matche det nordiske samarbejde i det
nye Europa såvel som på mellemstatligt niveau i
Norden.
De tre søjler - den nordiske, EU-søjlen og
Baltikum-nærområde-søjlen - er skabt for at
kunne medvirke til en samlet og styrket nordisk
indsats både hos os selv, i landene i EU og i
nærområderne. Hele den omorganisering er jo
ikke gået stille af, specielt ikke i organisationerne bag Nordisk Råd, men efter vores opfattelse
har man fundet en rigtig og afbalanceret løsning
på de udfordringer, det nordiske samarbejde
står over for i de næste årtier.
Omorganiseringen har vist, at hvor der er
politisk vilje, er der også vej. Det vigtigste og
mest positive ved de gennemførte ændringer er,
synes vi, at der trods al turbulensen var politisk
vilje til et styrket Norden som region.
I Nordisk Råd er det nødvendigt ligesom i
andre sammenhænge at prioritere sine budgetter. Prioriteringen i budgettet for 1997, som vi
finder rigtig, afsætter næsten halvdelen af budgetmidlerne til kultur, uddannelse og forskning
- vigtige områder for højtudviklede lande som
vores. Der institueres megen nyttig forskning og
uddannelse i det fællesnordiske samarbejde, og
herudover foregår der i det nordiske regi uundværlig erfaringsudveksling og samarbejde, der
udmønter sig i rapporter og handlingsprogrammer.
Lad mig eksempelvis nævne handlingsprogrammet - og det er kun ét eksempel, for der er
mange andre gode, man kunne trække frem,
men der er et, som jeg specielt er faldet over
inden for jord- og skovbrugsområdet, hvor indsatsområderne er bæredygtigt skovbrug, forvaltning af de genetiske ressourcer og kvalitetsskovbrug.
Et andet område, der kunne nævnes, er et
samarbejde, der har ført til en rapport om tilsætningsstoffer i levnedsmidler - altså forbruger-

beskyttelse - og samtidig skitserer en nordisk
model for implementering af EU-direktiver på
dette område.
Endelig synes jeg, man skal nævne det nordiske flygtningesamarbejde, hvor informationsudvekslingen mellem de nordiske lande medvirker til at skabe bedre grundlag for de beslutninger, der både nationalt og nordisk må træffes
i flygtningesammenhæng. Hertil kommer planlægning af de beredskaber, der nødvendigvis
må være i de nordiske lande i tilfælde af, at
massive flygtningestrømme søger mod vores
del af verden. Det skal nævnes, at de nordiske
ministre sidste år i december på et dansk initiativ og som noget nyt vedtog fælles retningslinjer for tilbagesendelse af flygtninge, der ikke
lovligt opholder 'sig i de nordiske lande.
Jeg nævner disse eksempler for at vise nødvendigheden af det praktiske nordiske samarbejde, der måske er usynligt for befolkningerne,
men som ikke desto mindre er af stor betydning
for de samme befolkninger i vore lande.
På det udenrigspolitiske område har der fundet et samarbejde sted mellem de nordiske
regeringer siden 1930'erne. Det fortsætter naturligvis med faste udenrigsministermøder, hvor
EU-spørgsmål er et fast punkt på dagsordenen,
og dét udmønter sig i praksis f.eks. i FN-arbejdet, hvor de nordiske lande har skabt sig en
fremtrædende plads i verdenssamfundet. Vi har
ikke mindst set det nordiske samarbejde fungere omkring udsendelsen af de nordiske fredsstyrker, der under FN-flag giver deres bidrag til
fredsarbejdet i Bosnien.
Også Nordisk Råds sessioner har fået eller får
en delvis ny form, der har til hensigt at gøre
debatten mere levende, altså skabe et bedre
debatforum. I næste uge, når Nordisk Råd samles til session i København, kunne jeg da godt
forestille mig, at der ville blive en levende debat
om eksempelvis et forslag fra ministerrådet om
en handlingsplan for fiskerisamarbejdet for
1997-2002. Emnet har i hvert fald stor relevans
både for det danske fiskerierhverv og for det
internordiske samarbejde på dette område.
I Det Radikale Venstre mener vi, at det nordiske samarbejde i sin nye klædedragt har fundet
en form og nogle instrumenter, der giver gode
takter for det fremtidige praktiske samarbejde.
Jeg synes, man kan sige det sådan, at Nordisk
Råd virkelig har gjort nytte, og at organisationen
nu er tilpasset det fremtidige arbejde på en god
måde, der både på det korte og det lange sigt
peger fremad.

Tirsdag den 5. november 1996 (R 3)
Det betyder selvfølgelig ikke, at der ikke kan
justeres på det her. Der skal være plads til justeringer f.eks. imellem de 3 udvalg, og jeg tror, det
var den konservative ordfører, fru Anne Birgitte
Lundholt, der nævnte underskoven af underudvalg, som man allerede kan se er på vej op
f.eks. i Nordenudvalget, dér skal vi i hvert fald
have mulighed for at diskutere, om der skal
være ét eller flere eller måske mange af de
udvalg.
Endelig vil jeg gerne over for ministeren kvittere for den rapport, der er kommet, som hedder
Nordisk samarbejde under nye vilkår. Det er et
godt værktøj i en oversigtlig form, som alle, der
beskæftiger sig med det her arbejde, har glæde
af.";Vibeke Peschardt
81092;name_party;":
Det, vi diskuterer her, er jo en redegørelse om
Nordisk Råd, og derfor vil jeg rent faktisk tage
udgangspunkt i selve redegørelsen. På side 1
står der: »Kernen i samarbejdet er det daglige,
nære og praktiske samarbejde til gavn for borgerne i de nordiske lande med udgangspunkt i
et historisk og kulturelt fællesskab. Denne kerne
skal vi værne om.«
Jeg tror nu nok, hvis vi sådan gik ud og
spurgte befolkningen om dette nære og praktiske samarbejde, at de så egentlig fik svært ved
at svare på, hvad den enkelte borger har ud af
dette samarbejde. Hvis vi spørger befolkningen,
hvad gavn, eller hvad indflydelse Nordisk Råd
har haft, så får vi altid det samme svar: Jamen
det var jo Nordisk Råd, der sørgede for, at vi fik
fælles pas. Det er også rigtigt, men det tror jeg
altså godt man kunne have fundet ud af, uden at
vi havde haft Nordisk Råd. Det kunne en 2-3
udenrigsministre nok have sat sig sammen om
og så fundet ud af sammen med en 3-4 justitsministre. Større problem var det jo altså ikke.
Jeg er også sikker på, at hvis det kom til en
folkeafstemning om, hvorvidt Nordisk Råd
skulle bestå eller nedlægges, ville der også blive
flertal for, at det skulle nedlægges.
Der står nederst på side 1: »Vi oplever en stigende interesse ude i verden for nordisk samarbejde« og så videre. Jeg tror nok, at det, man er
mest interesseret i ude i verden, vel nærmest er
den nære verden. Det er egentlig at få støtte fra
Nordisk Råds lande, og det er jo også en saglig
ting. Hvem vil ikke gerne have penge? Men jeg
tror også, at de, der ligesom vil prøve at få gode
ideer fra Nordisk Råd ... det samarbejde sker
mest på regeringsplan, det er ikke så meget de

915

folkelige fester, vi har. Det kan de såmænd nok
få nok af uden at skele hertil.
På side 2 står der: »Man kan med en vis ret
sige, at det nordiske samarbejde i 80'erne« - det
er altså mange, mange år siden - »var kommet
til et punkt, hvor det var svært at komme videre.« Vi står altså i 1996 nu. »Vi havde nået et
slags mætningspunkt. Ændringerne i Europa
efter 1989 skabte grundlaget for en ny udvikling.«
Nu her i 1996 er det altså gået op for regeringen, at allerede i 1980'erne var man mæt af det
her, og det er faktisk det, Fremskridtspartiet har
sagt hvert eneste år, vi har haft redegørelsen
her. Det, vi har sagt siden 1980'erne, er altså
også gået op for regeringen, så der er da fremskridt, og tillykke med det!
På side 4 står der så om budgettet: »Budgettets indhold afspejler den politiske prioritering i
samarbejdet. Budgettets størrelse afspejler det
nødvendige politiske kompromis.« Det fællesnordiske budget for 1997 er på 687 mio. kr., og
det er så en besparelse i forhold til budgettet.
Nu må vi jo ikke glemme, at de 687 mio. kr.
her jo bare er en del. Fru Marianne Jelveds og
mine flyvebilletter, spisning og rødvin osv. er
altså ikke med her og velsagtens heller ikke den
stab af embedsmænd, der skal være med, hver
gang der er et selskabeligt samvær i Nordisk
Råd. Så der er ingen tvivl om - ja, jeg vil da vurdere, at vi i hvert fald har oversteget milliarden.
Og de kunne jo nok have været brugt bedre på
at afhjælpe ventelister på sygehuse osv.
Så kommer vi om til »nordisk nytte« på side
5. Der står søreme, at der var nedsat en arbejdsgruppe til at kigge på alle vores institutioner, 47
institutioner er der under Nordisk Råd. Man har
så fundet ud af, at de 8 skal nedlægges helt, og
de 5 andre skal sammenlægges. Man kunne jo
stille sig selv det spørgsmål: Der har altså været
13 af dem her, der har været overflødige. Har de
været det i 5 år, eller har de været det i 20 år?
Hvis man i hvert fald lidt mere seriøst havde
taget hensyn til det, Fremskridtspartiet har sagt
her år efter år, så er der ingen tvivl om, at vi ville have fået besparelser i millionklassen. Man
har jo så også indrømmet, at det allerede var i
1980'erne, at det gik galt, og så her en 10-15 år
efter begynder man så at reagere. Det siger lidt
om, hvor sejt samarbejdet egentlig er i sådan et
råd, og det er trods alt kun 5 lande. Vi er også
med i et andet samarbejde, hvor der er flere lande med, hvor det tager endnu længere tid, når vi
skal finde besparelser. Det er der ingen tvivl om.

916

Tirsdag den 5. november 1996 (R 3)

På side 10 står der: »Der vil blive fremlagt
fem ministerrådsforslag«. Jeg vil bare nævne det
ene her. Der står: »En handlingsplan for fiskerisamarbejdet 1997-2000 med det mål at bidrage
til udviklingen af de nordiske landes fiskerierhverv.«
Vi kan vel sige, at det danske fiskeri så ikke er
under udvikling. Det er faktisk under afvikling.
Derimod er det norske fiskeri under udvikling.
Hvert eneste år taber vi tonnage, kan vi sige, i
fiskemængden: cirka samme mængde, som
nordmændene får mere og mere. Om det er på
grund af vores EU-forhold, eller det er, fordi
nordmændene er dygtigere og lidt mindre
bureaukratiske, end vi er, det ved jeg ikke.
Men jeg synes bare, det er lidt mærkeligt, når
vi er medlem af EU, hvor vi indordner os under
alle de restriktioner, der er dér, at vi så alligevel
skal indgå et nyt samarbejde med de øvrige
nordiske lande. Det var egentlig bedre, om vi
prøvede at melde os ud af de øvrige fiskeriaftaler, for de har jo kostet os masser af både penge
og fisk i årenes løb.
Jeg vil slutte med at sige, at Fremskridtspartiet altså stadig væk er modstander af Nordisk
Råd. Vi er ikke slet så store modstandere, som vi
var for 2 år siden. Vi indrømmer da, at man nu
forsøger at finde forenklinger her, og heldigvis
er svenskerne så kommet til og har krævet
besparelser.
Der kunne ske mange, mange flere besparelser, uden at det ville gå ud over så meget som én
eneste borger her i Norden, det er helt sikkert,
men okay, det er et skridt i den rigtige retning.
Jeg vil tage afstand fra dem, der tog afstand fra,
at svenskerne forlangte besparelser. Vi skal
tværtimod rose og sige tak til svenskerne, at de i
hvert fald tør tage hul på det forreste, der findes.
Nu har jeg siddet i Nordisk Råd et par år, og
så vidt jeg kan se, er hovedformålet altså rejseaktivitet, spisninger osv., og dér er jeg nødt til at
ryste på hovedet. Men enhver kan jo bare finde
dagsordenen for næste søndag, mandag og tirsdag og så se, hvad det egentlig er, det går ud på.
Tak for ordet.";Aage Brusgaard
87302;name_party;":
Vi har nu fået fremlagt samarbejdsministerens
redegørelse for det fremtidige nordiske samarbejde, og tak for det.
Vi forstår, at hverdagen er begyndt, og hverdagen viser jo, at den bekymring, som vi i
Enhedslisten nærede for, at det nordiske samarbejde i stigende grad ville blive underordnet

dagsordener sat i EU, har været berettiget. En
hverdag, hvor EU/EØS-spørgsmål er faste
dagsordenspunkter på embedsmands- og ministermøder, sætter naturligvis sine spor. Det
adskiller de dagsordener fra dagsordener, hvor
man havde andre internationale spørgsmål eller
sociale, kulturelle og økologiske spørgsmål som
faste dagsordenspunkter.
Det skal ikke være nogen hemmelighed, at jeg
ser et større og mere vidtgående perspektiv i
samarbejdet end tilpasningen til Den Europæiske Union. Sandt at sige er der jo adskillige eksempler på, at det nordiske værdi- og kulturfællesskab, som det så smukt hedder, er i direkte
modstrid med udviklingen på EU-området. Tag
bare den nordiske tradition på arbejdsmarkedet,
hvor aftaler mellem parterne er det helt bærende, og sammenlign med udviklingen i EU, hvor
direktiv efter direktiv sætter betingelserne.
Der er også grund til at minde hinanden om,
at halvdelen af befolkningerne i de nordiske
lande stadig ikke opfatter en fortsat integration i
Den Europæiske Union som et positivt perspektiv. Det skulle også nødig blive perspektivet for
det nordiske samarbejde.
Et særligt spørgsmål ligger jo omkring den
nordiske pasunion. Det er lidt besynderligt, at
den slet ikke er omtalt i redegørelsen, for det er
jo et eksempel på, at der for at udvikle et samarbejde inden for EU kan opstå et brud på nordisk tradition. Der er himmelvid forskel på den
nordiske pasunion og så den Schengenaftale,
som man nu arbejder ihærdigt på at inddrage os
alle sammen i. Hvor den nordiske pasunion i
realiteten er en aftale om pasfrihed, ja, så rummer Schengensamarbejdet et langt større kompleks af omfattende registrering, politisamarbejde og harmonisering af asyl- og opholdspolitik.
Det ville være naturligt, om de nordiske
EU-lande i lighed med England havde holdt sig
ude af denne aftale for at sikre den nordiske
pasfrihed, men i stedet valgte man at balancere
på kanten af de danske undtagelser og presse de
nordiske ikke-EU-lande til at underkaste sig
den harmoniseringsproces i EU, der jo reelt er
tale om.
På samme måde kan jeg være yderst bekymret for, at det nordiske samarbejde i fremtiden
kan blive brugt til at underminere de danske
undtagelser med alt, hvad det indebærer af
pression på den danske debat, ligesom kodeordet implementeringsensartethed vil komme til
at dække over et pres på Norge, Island og Grønland om at tilpasse sig. Det lover ikke så godt

Tirsdag den 5. november 1996 (R 3)
for fremtidige løsninger på modstrid mellem
Unionens og Nordens udviklingsperspektiver.
Forudsætningen for, at det nordiske samarbejde kan overleve under disse ret vanskelige
vilkår, er en stor folkelig opbakning. Den ser ud
til fortsat at være til stede, men det er virkelig
min overbevisning, at der er ret vigtige forudsætninger for, at det også vil være sådan i fremtiden. For det første, at arbejdet har en egentlig
politisk substans, som udvikler sig. Det er derfor bekymrende, at sagudvalgene nu er nedlagt
til fordel for regionale udvalg. Erfaringerne indtil nu er ikke alt for gode. Problemet er jo, at de
sagområder, som vi kunne ønske os at behandle
og skabe resultater på, ikke lader sig indpasse i
søjlestrukturen. Det betyder, at vi nu må sætte
vores lid til et system af tværgående udvalg og
underudvalg, og det er da muligt, at tingene kan
komme til at foregå dér.
Den anden bekymring kan ligge i, hvis et af
de største og det mest prestigeskabende udvalg,
Europaudvalget, kommer til at indskrænke sin
virksomhed til at fungere som formødediskussioner til EU-dagsordener. Det er ikke en entydig tendens, der ligger i udvalget, men det er en
fare, der kan opstå.
Det største perspektiv for videreudvikling
ligger måske i nærområdeudvalget, ikke på
grund af de regionale sider af det, men snarere
på grund af de mange mulige nye perspektiver
og initiativer, der så kan tages ikke blot i forhold
til vores østlige nabolande, men også i forhold
til det arktiske område.
Den anden forudsætning for en fortsat folkelig opbakning er et synligt demokratisk element:
at de enkelte medlemmer af Nordisk Råd og
deres initiativer bliver synlige og tilgængelige
for folkelige indspil.
Derfor kan jeg fuldt ud tilslutte mig, at vi delte os op efter anskuelser, og at vi styrkede partigrupperne. Det har fremmet åbenhed og klarhed i initiativerne eller kan i hvert fald komme
til det i fremtiden, men jeg er til stadighed
bekymret for, at en styrkelse af præsidiet kan
komme til at virke som filter for nye initiativer.
Den tredje forudsætning er, at det nordiske
samarbejde er effektivt og uden bureaukratiske
spildprocedurer. I lyset heraf er det jo glimrende, at der er sket en gennemgang af institutionerne med henblik herpå. Jeg var ikke i alle dele
tilfreds med metoden og heller ikke med resultatet, men processen er nu løbet igennem, og vi
må komme videre herfra. Man må bare håbe, at
I forløbet ikké skræmmer nogen fra at tage nye og

917

eksperimenterende initiativer. Nedskæringerne
på budgettet er ikke det bedst tænkelige signal,
man kan sende herom.
Vi må altså føre en indholdsdiskussion om,
hvad der har betydning for udviklingen af et
fortsat nordisk samarbejde, og med hvilke midler, herunder også økonomiske, man vil sikre en
nordisk nytte - forstået på den måde, at det også
bliver til gavn for de nordiske befolkninger, som
jo dybest set er de bevilgende myndigheder.
Hvis vi i løbet af de kommende år kan få
sådanne indholdsreslùtater i arbejdet, hvad
enten det drejer sig om fælles nordisk sikkerhedspolitik, konkrete miljøinitiativer, en fælles
profil i den humanitære indsats i verden eller en
støtte til udviklingen i de nordiske nærområder,
og hvis alle fortsat vil prioritere arbejdet ud over
besværgelsernes niveau, ja, så vil det nordiske
samarbejde kunne bestå og udvikle sig også i
fremtiden.";Jette Gottlieb
93387;name_party;":
Allerførst tak til ministeren for den redegørelse
om det nordiske samarbejde, som er fremlagt.
Må jeg også til indledning om tidspunktet for
afholdelsen af den her redegørelsesdebat tillade
mig at knytte en kommentar til det, at regeringen og statsministeren har fundet, at det er nødvendigt at være til stede et andet sted her i huset
i forbindelse med debatten om Salman Rushdies
besøg i Danmark. Det er forhåbentlig gået op for
alle, at det er klart, at når en statsminister vælger at prioritere på den måde og dermed ikke
deltage i en forespørgselsdebat, som statsministeren har været indkaldt til her af Folketinget
siden den anden arbejdsdag, vi havde i år, at
den prioritering fra statsministerens side også
har nogle konsekvenser i forhold til dem, der
har ønsket statsministeren til stede i en forespørgselsdebat her i Folketingssalen.
Så tillad mig bare her indledningsvis at knytte
det synspunkt til de øvrige bemærkninger, der
har været om tidspunktet for afholdelsen af den
her redegørelsesdebat: Det er klart, at vi tager
statsministerens disposition til efterretning, og
vi forstår den så udmærket, men det har altså
også en konsekvens andetsteds i forbindelse
med det parlamentariske arbejde: sådan er det
naturligvis.
i
Med hensyn til det nordiske samarbejde, som
vi så er her for at debattere på nuværende tidspunkt, vil jeg gerne slå fast, at Dansk Folkeparti
naturligvis ønsker et godt nordisk samarbejde,
et godt samarbejde mellem Danmark og de
øvrige nordiske lande.

918

Tirsdag den 5. november 1996 (R 3)

Vi har mange fælles træk i Norden, og det er
klart, at de fælles træk kan vi have meget glæde
af at dyrke med hinanden på forskellig vis. Vi
finder dog, at det nordiske samarbejde, som finder sted for øjeblikket, ikke er den rette måde at
strukturere det samarbejde på, som vi naturligvis skal have. Vi ønsker en langt mindre vægt på
den parlamentariske samarbejdsdel og en langt
større vægt på ministersamarbejdet mellem de
nordiske lande. Vi mener også, at det er igennem et ministersamarbejde, man skal inddrage
de nye demokratier, bl.a. de baltiske lande, som
det jo selvfølgelig - i særdeleshed for dansk
vedkommende - er væsentligt at få inddraget i
samarbejdet.
Det nuværende parlamentarikersamarbejde
er i virkeligheden - som vi ser det - ikke så
meget til glæde for andre end dem, der deltager
i selve de arrangementer, som naturligvis også
skaber dialogen, men som finder sted bl.a.
under Nordisk Råds sessioner, og det er selvfølgelig i særdeleshed til glæde for dem, der også
er glade for receptioner og den slags. Og i tilknytning til det kan jeg ikke lade være med at
sige, at der deltager vel så også en 6-7 gange så
mange embedsmænd ved de anledninger, som
der deltager parlamentarikere. Det synes jeg er
meget tankevækkende, og det var jo ikke det,
samarbejdet skulle gå ud på, men det var jo netop at prøve at samarbejde om de konkrete ting,
som der jo er anledning til at samarbejde om, og
samarbejdet skulle jo helst ikke gå op i receptioner m.v. Men vi ser desværre ved de sammenkomster, der er, at vægten bliver lagt forkert efter vores opfattelse.
Når det drejer sig om budgettet for Nordisk
Råd, er det efter Dansk Folkepartis opfattelse
stadig for stort. Derfor mener vi, at Danmark
bør støtte de forslag, der er og måtte komme om
at få et lavere budget for Nordisk Råd.
I redegørelsen siges det, at det, at knap halvdelen af budgettet går til kultur, uddannelse og
forskning, afspejler ønsket om at betone nordisk
identitet i det nye Europa. Jeg studsede blot lidt
over formuleringen, for mig bekendt er den
prioritering, den vægtning af midlerne, såmænd
ikke så forskellig fra den, man tidligere har haft.
Derfor undrede formuleringen i redegørelsen
mig, al den stund det nye Europa jo ikke er så
mange år gammelt endda, og det er jo heller
ikke de samme medlemslande, der er i EU. Der
er kommet nordiske lande til, og der er nordiske
lande, der har ønsket at stå uden for det fælles
samarbejde i EU.

Så er der spørgsmålet, som jo også har været
berørt en del under debatten her i dag, om den
fælles nordiske stemme i EU. Man kan forstå, at
det er regeringens udgangspunkt, som det jo
også var tilfældet, da man førte valgkampagne
omkring dansk tilslutning til Unionen m.v., at
der er en fælles nordisk stemme i EU. Og jeg
studsede meget over den, al den stund vi jo
igennem det sidste års tid under regeringskonferencen har haft anledning til at se mange forslag både fra Sverige og fra Finland og også fra
Danmark, som jo i den grad illustrerer, at Norden ikke står samlet i EU-samarbejdet, hverken
på regeringskonferenceplan eller - ser det ud til
- i særlig høj grad i det daglige praktiske samarbejde. Jeg kunne godt tænke mig at spørge
ministeren for nordisk samarbejde, om ikke det
er rigtigt at erkende, at den nordiske røst ikke er
samlet i EU, men tværtimod splittet.
Det virker af og til, som om regeringerne
mere skal overtrumfe hinanden end samordne
deres forslag. Vi så det på regeringskonferenceniveau i forbindelse med forslaget om beskæftigelsesindsats, hvor den danske regering pludselig fremlagde et forslag på regeringskonferencen
om, at EU skulle gøre en større beskæftigelsesindsats, som ikke var forelagt for Folketingets
Europaudvalg. Det blev pludselig fremlagt i
medierne, og der var jo ikke nogen, der var i
tvivl om, at grunden til det her pludselige hastværk fra den danske regerings side var, at svenskerne var på vej med et forslag på regeringskonferencen om beskæftigelse.
Altså, det handlede egentlig om, at man skulle overtrumfe hinanden, mere end om, at man i
god fællesnordisk ånd prøvede at tale sammen
om, hvorvidt man eventuelt havde nogen fælles
interesser her, som man kunne fremme bedst
muligt ved eventuelt at komme med et fælles
forslag. Det var ikke det indtryk, vi fik, og jeg
må sige, at de konkrete episoder, der har været,
taler for mig at se imod det, som regeringen forsøger at give indtryk af, nemlig at vi taler med
en fælles nordisk stemme i EU. EU har splittet
Norden, EU har ikke skabt en fælles nordisk
røst i EU. Tværtimod.
Afslutningsvis så lad mig sige, at så længe det
nuværende Nordisk Råd består, så vil Dansk
Folkeparti naturligvis søge at bruge det til den
positive dialog mellem de nordiske lande, som
naturligvis under alle omstændigheder bør finde sted. Derfor vil jeg også afslutningsvis kvittere over for regeringen for, at regeringen efter
ønske fra Dansk Folkeparti bl.a. vil bringe

Tirsdag den 5. november 1996 (R 3)
spørgsmålet om udveksling af kulturskatte i de
respektive lande op på Nordisk Råds session.
Kulturministeren redegjorde her i Folketinget i
sidste uges spørgetid for, at regeringen ville
bringe spørgsmålet op, og det er naturligvis
ikke mindst på baggrund af, at det for de fleste
danskere, jeg kunne næsten sige de fleste jyder
måske, er fuldstændig uforståeligt, at eksempelvis originaludgaven af Jyske Lov skal ligge i
Sverige i stedet for at ligge i Danmark.
Lad mig med det samme sige, så der ikke er
misforståelse omkring lige præcis det her hjørne
af debatten, at det er klart, at Dansk Folkepari er
tilhænger af, at vi også fra dansk side, når vi
starter en diskussion om udveksling af kulturskatte, naturligvis er indstillet på at udveksle fra
Danmark til andre lande. Det har Danmark i
øvrigt også gjort over for både Norge og Grønland og over for Island, og derfor er det naturligt, at vi også rejser sagen over for specielt
svenskerne i det nordiske samarbejde. Og jeg vil
gerne kvittere for, at regeringen har taget det
standpunkt, så vi på Nordisk Råds session også
kan få en diskussion af det her spørgsmål.
Ministeren for nordisk samarbejde (Marianne
Jelved):
Jeg vil gerne indlede med at sige, at i det
omfang jeg har bidraget til tidsforløbet i dag,
skal jeg beklage det. Så skal jeg i øvrigt sige tak
til alle partier og parlamentarikere i det nordiske samarbejde for det samarbejde, jeg synes
der har været, og som har fungeret godt imellem mig selv og vores parlamentarikere fra
Danmark.
Jeg tror ikke, man skal underkende - og det
synes jeg der kan være lidt tilbøjelighed til fra
de partiers ordførere, som har en tvetydigt eller
afklaret negativ holdning til EU eller til det nordiske samarbejde: der er jo visse variationer,
men melodien bliver nemt den samme - betydningen af, at man har et samarbejde på tværs af
landegrænser. Fru Dorte Bennedsen beskrev
det, som om det var parlamentarikere, der samarbejdede, selvfølgelig også regeringer, men
især parlamentarikere.
Jeg vil føje til, at det er jo helt unikt, at man
har et samarbejde, hvor parlamentarikere i ét
land kan stille spørgsmål til ministre i et andet
land og have krav på at forvente at få et svar.
Det er den type erfaringer, som smitter af
langt uden for Nordens grænser. Jeg kan fortælle, at Bulgarien har med det nordiske samarbejde som model taget initiativ til et Sortehavssam-

919

arbejde, som faktisk er bygget op på samme
måde som det nordiske samarbejde. Det er bare
et enkelt eksempel på, hvordan det smitter af
langt væk fra, hvor vi er, fordi det er noget særligt.
Man skal heller ikke underkende den betydning, det har for Europa som sådan og for det,
der sker i EU. Efter min opfattelse er det alt for
firkantet at sige, at man siden januar 1995 og til
nu - det er et trekvart år - kun har konstateret
negative forhold imellem de nordiske lande i
EU-samarbejdet. At beskrive det på den måde,
mener jeg er helt, helt forfejlet. Det er logisk for
enhver - eller burde være det - at Sverige og
Finland som nye medlemmer af EU har måttet
bruge mange kræfter på at finde deres fødder
og deres rutiner i det samarbejde, som det danske Folketing har været involveret i siden 1973.
Det er der ikke noget mærkeligt i. Derfor kunne
det være, at det i virkeligheden var en form for
held, at det var Danmark, der havde formandskabet i 1995, for vi har prøvet at have et ben i
begge samarbejdsfora igennem, jeg havde nær
sagt en menneskealder.
Så vil jeg gerne sige til fru Dorte Bennedsen,
at det altid kan diskuteres, hvad det er, der
giver anledning til, at man forandrer samarbejdsform, struktur osv. Jeg kan ikke afvise, at
fru Dorte Bennedsen lige så meget kan have ret
i, at det, der er sket omkring prioriteringen og
omkring flytningen fra delegationerne til partigrupperne, selvfølgelig har bidraget. Jeg er i
øvrigt enig i, at det har betydet kolossalt meget
for samarbejdets indhold og i virkeligheden
også for formen for samarbejde.
Men jeg tror også, jeg vil hævde, at de nye
emneområder er affødt af, at der er sket en hel
masse omkring os i verden, som vi ikke bare
kan nøjes med at se på, for vi er faktisk en part
af det og integreret i det. Det er jo det, der skaber de nye muligheder og derfor også behovet
for, at vi prioriterer anderledes i det nordiske
samarbejde, end vi har gjort igennem næsten 40
år.
Jeg vil også sige, at min opfattelse er, at det
nordiske samarbejde giver en anden slags platform for at diskutere det, der er interesseområder for de nordiske lande, selv om vi har forskellige sikkerhedspolitiske historiske erfaringer
og placeringer, og at der jo efterhånden er flere
og flere ting, der binder de nordiske lande sammen i den internationalisering, der sker, end der
har været før. Det synes jeg også er betegnende.

920

Tirsdag den 5. november 1996 (R 3)

Jeg har i rapporten givet tilsagn om at forsøge
at skaffe flere midler til et samarbejde mellem
de nordiske sprognævn, og det vil jeg selvfølgelig stå ved. Det mener jeg heller ikke skulle være
umuligt.
Så vil jeg sige om budgetnedskæringerne, at
jeg har tilkendegivet, at hvis det nordiske samarbejdes kvalitet afhang af, om der var 20 mio.
kr. mere eller mindre på budgetrammen, så
synes jeg, det så skralt ud for det nordiske samarbejde, og det mener jeg faktisk er korrekt: det
står jeg inde for.
Derfor vil jeg da alligevel gerne tilkendegive,
at jeg heller ikke mener, at man bare uden videre kan fortsætte en nedskæring af den karakter,
som vi har været igennem i det sidste par år. Det
skal vi også fra dansk side og fra regeringens
side bidrage til at begrænse, uanset at der er
partier, som tilkendegiver, at man kunne undvære endnu mere af budgettet. Men jeg regner
med, at der er et flertal, der støtter det synspunkt, jeg lige har tilkendegivet.
Hvad angår budgetindflydelsen, ved alle forhåbentlig, at det ligger mig meget på sinde at
give parlamentarikerne de bedste reelle muligheder for at få indflydelse på budgettet og være
med til prioriteringen. Og jeg kan oplyse, at det
på det sidste ministerrådsmøde mellem samarbejdsministrene er blevet besluttet, at ministerrådssekretariatet sammen med rådssekretariatet
ser på, hvordan man kan udforme budgettet
bedre, forstået på den måde: mere overskueligt
for parlamentarikerne. Og jeg er fuldstændig
enig i den holdning, at når man som parlamentariker har brug for oplysninger i et område,
som man har fastlagt at man har indflydelse på
og skal kunne behandle, så skal man have de
oplysninger, man beder om. Det vil jeg gerne
give tilsagn om fortsat at arbejde på.
Vi har tidligere diskuteret forløbet, altså selve
proceduren og tidsterminerne, og jeg tror ikke,
det er muligt at rykke budgetafleveringen tidligere frem på året, end den ligger nu. Den ligger
i juni måned, og jeg tror, at vi i hvert tilfælde for
en tid må prøve, om det kan komme til at fungere inden for den tidsramme. Men tilsagn om at
give endnu bedre muligheder for, at parlamentarikerne får mulighed for at forholde sig reelt
til budgettet.
Så vil jeg gerne sige til hr. Knud Enggaard, at
den sikkerhedspolitiske diskussion synes jeg
også er et tema, som man udmærket kunne
behandle mere indgående i Nordisk Råds regi,
og jeg synes også, der er taget utrolig mange

skridt i den retning: jeg har taget det til mig og
vil bidrage, hvor jeg kan i den sammenhæng.
Jeg vil godt bruge eksemplet fra Baltisk Forsamling, som hr. Knud Enggaard også trak
frem, som et eksempel på, hvordan det nordiske
samarbejde faktisk efterlignes, kopieres, fordi
man sætter meget pris på at have en større basis,
end man har i det enkelte land, og det er i virkeligheden også det, der er fordelen for os i det
nordiske samarbejde.
Jeg kan godt lide billedet med de to familier.
Der er mange forskelle, men alligevel er der
noget, der er fælles. Jeg betragter jo selv det nordiske samarbejde som et samarbejde i en
søskendeflok, og det er jo også det, der giver sig
til kende, når vi ser konkurrencen eller kappestriden imellem at være først med beskæftigelsesforslag i EU osv. Bedre er vi jo ikke. Og vi
kender det også fra partisamarbejde. Endda i et
regeringssamarbejde handler det jo en gang
imellem om at være på forkant i forhold til de
andre partier. Anderledes er det altså ikke, og
det synes jeg ikke man skal gøre til et stort problem, for det er ikke et stort problem. Når det
kommer til stykket og vi sidder omkring bordet,
er der jo langt, langt større gennemslag for det,
man kan kalde de nordiske værdier, som vi godt
ved hvad er, og der er tre nordiske mikrofoner.
Til fru Anne Birgitte Lundholt vil jeg godt
sige, at jeg er enig i, at fleksibilitet er kolossalt
vigtig i samarbejdsformen - det er der også flere
der har været inde på - og at vi fortsat er
opmærksomme på behovet for justeringer. Jeg
vil gerne selv bidrage til det, men man skal nok
også give de nye strukturer og de nye former en
tid, inden man begynder at stille spørgsmål om,
hvorvidt man kan se andre modeller for sig.
Den bedste form for justering er vel i virkeligheden, at det vokser ud af en nødvendighed, og da
er det jo helt afgørende, hvad parlamentarikerne
gør, altså ministerrådet kan jo ikke spille nogen
central rolle i den proces, som jeg en gang imellem, uden at det nu skal misforstås, kan være
misundelig over at jeg ikke selv har del i.
Jeg mener ikke, at jeg tegner et glansbillede,
vil jeg gerne sige til hr. Kristen Touborg. Sverige, Finland og Danmark har forskellige interesser at varetage. Uanset om vi sidder i det nordiske samarbejde eller vi sidder i EU-samarbejdet
eller i andre internationale samarbejder, er det
altså den danske regerings opgave at varetage
Danmarks interesser primært og først og fremmest, og det er klart, at de andre lande har nøjagtig tilsvarende opgaver. Derfor ser vi selvføl-

Tirsdag den 5. november 1996 (R 3)
gelig områder, hvor vi ikke kan være enige, fordi vi har forskellige interesser. Det er f.eks. de
samme fisk, vi kappes om at fange, for at bruge
et sådant billede, og det mener jeg ikke man skal
gøre til noget negativt. Det, der er det gode i det,
er jo, at vi, når det kommer til stykket, nøjagtig
ligesom søskende står sammen, når der er brug
for det, og at vi også hjælper hinanden, når der
er brug for det.
Jeg er heller ikke enig i det, fru Jette Gottlieb
var inde på: at Schengensamarbejdet er i konflikt med den nordiske pasunion. Det er altså
ikke Sverige, Finland og Danmark, der har presset Norge og Island ind i Schengensamarbejdet.
Det har faktisk været et ønske fra de to lande.
Jeg synes heller ikke, det er særlig respektfuldt
over for de frie valg, der er foretaget i de to landes parlamenter med hensyn til, om de skulle
være med eller ikke skulle være med. Det har
været helt op til dem selv. Vi har ønsket det, og
vi har bidraget fra dansk side, fordi der har
været et ønske fra Norge og Island.
Jeg vil også godt sige, at det, at EU og EØS er
faste dagsordenspunkter på en lang række
møder, er et kraftigt ønske fra Norge og Island,
ligesom fællesskab omkring implementering af
EF-direktiver har været et kraftigt ønske fra
Norge og Island, hvilket er meget, meget forståeligt, eftersom de føler, at de sidder en lille smule på kanten af det samarbejde, de tre andre
nordiske lande er i i EU.
Jeg vil godt fortsat sige til hr. Kristen Touborg, at jeg synes, det er et spændende program,
SF har formuleret om initiativer eller emner,
som det nordiske samarbejde kunne tage op. Jeg
skal ikke forholde mig til dem konkret: det kræver mere tid. Men jeg vil godt bruge dem som et
eksempel på, at det jo netop er den type initiativer, programmer, overvejelser, mål eller perspektiver, som man kan have i et parti og/eller i
en partigruppe, og at det er på den måde, man
sætter dagsordenen og skaber nogle nye muligheder.
Det minder om, at den tidligere danske statsminister, Anker Jørgensen, i 1986 eller 1987 satte
en dagsorden om en atomvåbenfri zone på Nordisk Råds session. 5 år efter talte forbundskansler Kohl i parlamentet under en session i Finland, og i dag har vi en helt anden struktur, hvor
udenrigspolitik er på dagsorden i det nordiske
samarbejde.
Der sker nogle ting, når man gør nogle ting,
og derfor held og lykke med den type programmer! Uden at jeg dermed har forholdt mig til det

921

konkrete indhold. Jeg bruger det som et eksempel.
Jeg skal takke fru Vibeke Peschardt for den
meget gode eksempelrække for det praktiske
arbejde, som nordiske borgere bestemt har glæde af og gavn af, og også for kvitteringen for
bogen »Nordisk samarbejde under nye vilkår«.
Til hr. Aage Brusgaard skal jeg sige, at det
bedrøver mig, hvis der er nogen i det danske
Folketing, endsige jeg selv, der presser hr. Aage
Brusgaard til at deltage i det nordiske samarbejde, når det virker så omsonst og formålsløst: det
er jo ikke tvunget at være med i det nordiske
samarbejde som parlamentariker. Det kan være,
der er andre partier, der gerne vil have Fremskridtspartiets plads i delegationen. Det skal jeg
ikke blande mig i, men jeg undrer mig bare
over, at det udelukkende er så negativt at høre
på.
Med hensyn til de 13 institutioner, hr. Aage
Brusgaard spørger til, om de har været overflødige i hvor mange år, vil jeg sige, at der er ikke
overhovedet tale om overflødighed. Der er tale
om en prioritering. Der er sat nogle nye temaer
op, som det nordiske samarbejde vil koncentrere sig om. Det giver anledning til, at man prioriterer inden for de midler, man har. Det mener
jeg ikke man skal underkende værdien af.
Så skal jeg sige til allersidst til hr. Kristian
Thulesen Dahl, at EU ikke har splittet Norden,
at det i virkeligheden er min opfattelse af EU, at
det, der er sket med EØS-aftalen og EU, har
samlet Norden på en helt anden måde, som ikke
havde kunnet lade sig gøre i de foregående
40 år. Det kan man kalde skæbnens ironi, eller
man kan tage det som en praktisk erkendelse af,
at udviklingen skifter og der kommer nye
udfordringer, som også i det her tilfælde kan
bidrage til at samle det nordiske samarbejde.
Til allersidst vil jeg gerne kvittere for det, der
blev sagt af hr. Kristian Thuesen Dahl om
udveksling af kulturskatte og om kulturministerens tilsagn om at tage det op på sessionen, og
jeg gør det med en vis veneration over for et tidligere medlem af dette ting, Hermod Lannung,
som nu er afgået ved døden, men som har brugt
meget af sit liv til at kæmpe for den sag.
Det er ikke uden problemer at tage den diskussion op og slet ikke uden problemer, hvis det
skulle lykkes at bevæge nogle ting, og det er jo
korrekt, at Danmark er gået foran på grund af
det særlige forhold til Norge, Island og Grønland. Men det er ikke nogen nem sag, og det er
heller ikke uproblematisk at gøre det, så hvis

922

Tirsdag den 5. november 1996 (R 3)

man samtidig må appellere om lidt tålmodighed
og finfølelse i diskussionen, kunne det være, at
der kunne komme noget ud af det.";Kristian Thulesen Dahl
114629;name_party;":
Det er lige en bemærkning til ministeren for
nordisk samarbejde, der sagde, at det jo var frivilligt at deltage i sessionen, og det vil sige, at
hvis jeg syntes, at det var for dyrt, kunne jeg jo
blive væk: Jeg er sådan set også klar over, at der
er den mulighed.
Men i forbindelse med de udgifter, der er,
bl.a. det, at jeg tror, at det nordiske samarbejde
koster omkring 1 mia. kr., vil jeg godt spørge
ministeren: Hvis jeg nu melder afbud - hvad jeg
forøvrigt har gjort, for jeg har andre møder - og
der kommer en stedfortræder til, vil det så gøre
det billigere? Det synes jeg lige vi skal have en
forklaring på. Det var jo faktisk det, jeg nævnte.
Det er jo ikke et spørgsmål om, hvem der deltager: det er jo altså det, at jeg mener, at det er
en selskabsklub.
Det kan vi lige så godt indrømme det er, men
jeg mener, at det samarbejde, der skal foregå
mellem de nordiske lande, burde foregå på
regeringsplan og ikke mellem alle de parlamentarikere og embedsmænd, der deltager. Jeg har
ikke lige antallet, men jeg vil tro, at der er flere
embedsmænd til stede, end der er parlamentarikere. Det koster det hvide ud af øjnene, og det
var det, jeg hentydede til. Hvem der så deltager
kan jo økonomisk set være lige meget.
Hermed sluttede forhandlingen.

Meddelelser fra formanden";Aage Brusgaard
115923;title_name;"Der er ikke mere på dagsordenen.
Medlemmer af Folketinget Pia Kjærsgaard (DF),
Tom Behnke (FP) og Søren Søndergaard (EL)
har meddelt mig, at de ønsker at stille følgende
forespørgsel til statsministeren, udenrigsministeren og justitsministeren:
»Hvilke oplysninger kan regeringen give om
forløbet af Rushdie-sagen og om begrundelsen
for at aflyse Rushdies besøg den 14. november
d.å., samt hvilke konsekvenser får regeringens
håndtering af sagen?«.
(Forespørgsel nr. F 22).
Medlemmer af Folketinget Gert Petersen (SF),
Steen Gade (SF), Søren Søndergaard (EL) og
Keld Albrechtsen (EL) har meddelt mig, at de
ønsker at stille følgende forespørgsel til statsministeren og udenrigsministeren:
»Hvad kan regeringen oplyse om Danmarks
politik over for det reaktionære iranske præstestyre?«
(Forespørgsel nr. F 21)
Folketingets næste møde afholdes i morgen,
onsdag den 6. november 1996, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 18.27

Onsdag den 6. november 1996 (D)

923

Undervisningsministeren (Ole Vig Jensen) har
meddelt mig, at han ønsker skriftligt at fremsætte:
17. m ø d e";Formanden
117103;Time;"Dagsorden
1) Spørgsmål til ministrene.
2) Forhandling om redegørelse nr. R 2:
Udenrigsministerens redegørelse af 29. oktober
1996 om EU's regeringskonference.
(Redegørelsen anmeldt 29/10 96. Redegørelsen
givet 29/10 96. Meddelelse om forhandling
29/10 96).
3) Forespørgsel nr. F 17:
Forespørgsel til statsministeren og udenrigsministeren [om forhandlingerne ved den igangværende EU-regeringskonferencel.
Af Keld Albrechtsen (EL) og Kristian Thulesen
Dahl (DF).
(Forespørgslen anmeldt 4/10 96. Fremme af
forespørgslen vedtaget 10/10 96).
4) Første behandling af beslutningsforslag nr.
B 51:
Forslag til folketingsbeslutning om ratifikation
af Europaaftale om oprettelse af en associering
mellem De Europæiske Fællesskaber og deres
medlemsstater, der optræder inden for rammerne af Den Europæiske Union, på den ene side og
Republikken Slovenien på den anden side af
den 10. juni 1996.
Af udenrigsministeren (Niels Helveg Petersen).
(Fremsat 30/10 96).

Meddelelser fra formanden";kl. 13.00
118092;title_name;"Socialministeren (Karen Jespersen) har meddelt
mig, at hun ønsker skriftligt at fremsætte:
Forslag til lov om ændring af lov om tilbageholdelse af stofmisbrugere i behandling. (Forlængelse af ordning med mulighed for at tilbageholde stofmisbrugere i behandling m.v.).
(Lovforslag nr. L 55).

Forslag til lov om ændring af lov om friskoler og
private grundskoler m.v., lov om gymnasiet
m.v. og lov om kursus til højere forberedelseseksamen og om studieforberedende enkeltfagsundervisning for voksne m.v. (Garantiordning
for frie grundskolers, private gymnasiers og private hf-kursers lån i Hypotekbanken m.v.).
(Lovforslag nr. L 56).
Kulturministeren (Jytte Hilden) har meddelt
mig, at hun ønsker skriftligt at fremsætte:
Forslag til lov om ændring af lov om biblioteksafgift. (Beløbsgrænser og revisionsfrist).
(Lovforslag nr. L 57).
Arbejdsministeren (Jytte Andersen) har meddelt
mig, at hun ønsker skriftligt at fremsætte:
Forslag til lov om ændring af lov om arbejdsløshedsforsikring m.v. (Klageregler m.v.).
(Lovforslag nr. L 58).
Forslag til lov om ændring af lov om arbejdsmiljø. (Hvileperiode og fridøgn).
(Lovforslag nr. L 59).
Medlemmer af Folketinget Bruno Jerup (EL) og
Frank Aaen (EL) har meddelt mig, at de ønsker
skriftligt at fremsætte:
Forslag til folketingsbeslutning om sikring af
erstatning til hofteopererede.
(Beslutningsforslag nr. B 57).

Den første sag på dagsordenen var:
1) Spørgsmål til ministrene.
Spm. nr. S 391
1) Til statsministeren af:";Formanden
119587;name_party;":
»Vil statsministeren redegøre for, hvad statsministeren agter at foretage sig for at sikre, at Folketinget i den kommende tid vil kunne nære";Kristian Thulesen Dahl
