split;reason;text;value
0;;"Tirsdag den 10. oktober 1995 (D)

4. m ø d e";
83;Time;"Dagsorden
1) Første behandling af lovforslag nr. L 2. Forslag til lov om ændring af færdselsloven.
Af trafikministeren (Jan Trøborg).
(Fremsat 4/10 95).
2) Første behandling af lovforslag nr. L 7:
Forslag til lov om ændring af lov om tobaksafgifter og lov om forskellige forbrugsafgifter.
(Forhøjelse af afgiften af røgtobak og cigaretpapir).
Af skatteministeren (Carsten Koch).
(Fremsat 4/10 95).
3) Første behandling af lovforslag nr. L 8:
Forslag til lov om anvendelse af Det Europæiske
Fællesskabs forordning om foranstaltninger
med henblik på at forbyde overgang til fri
omsætning, udførsel, genudførsel og henførsel
under en suspensionsprocedure af varemærkeforfalskede og piratkopierede varer.
Af skatteministeren (Carsten Koch).
(Fremsat 4/10 95).
4) Første behandling af lovforslag nr. L 9:
Forslag til lov om ændring af lov om afgift af
ansvarsforsikringer for motorkøretøjer m.v.
Af skatteministeren (Carsten Koch).
(Fremsat 4/10 95).
5) Første behandling af lovforslag nr. L 10:
Forslag til lov om ændring af lov om vægtafgift
af motorkøretøjer m.v. (Forhøjelse af udligningsafgiften).
Af skatteministeren (Carsten Koch).
(Fremsat 4/10 95).

147

6) Første behandling af lovforslag nr. L 11:
Forslag til lov om ændring af lov om indkomstskat og formueskat for personer m.v. (personskatteloven) og lov om fordeling mellem staten,
kommunerne og amtskommunerne af skattenedslaget som følge af personskattelovens skatteloft. (Ændring af det skrå skatteloft for indkomståret 1996 m.v.).
Af skatteministeren (Carsten Koch).
(Fremsat 5/10 95).

Meddelelser fra fonnanden";kl. 13.00
1692;title_name;":
I skrivelse af 6. oktober 1995 har medlemmer af
Folketinget Pia Kjærsgaard, Poul Nødgaard,
Kristian Thulesen Dahl og Ole Donner meddelt
mig, at de er udtrådt af Fremskridtspartiets folketingsgruppe, og at de med virkning fra den 6.
oktober 1995 anmelder sig som gruppe i Folketinget under betegnelsen Dansk Folkeparti.
Erhvervsministeren (Mimi Jakobsen) har meddelt mig, at hun ønsker skriftligt at fremsætte:
Forslag til lov om ændring af lov om butikstid
m.v.
(Lovforslag nr. L 29).
Medlemmer af Folketinget Aage Frandsen (SF),
Anne Baastrup (SF), Steen, Gade (SF) og Kjeld
Rahbæk Møller (SF) har meddelt mig, at de
ønsker skriftligt at fremsætte:
Forslag til lov om ændring af lov om støtte til
voksenuddannelse. (Støtte til videregående
uddannelse).
(Lovforslag nr. L 28).
Medlemmer af Folketinget Villy Søvndal (SF),
Margrete Auken (SF), Steen Gade (SF) og Gert
Petersen (SF) har meddelt mig, at de ønsker
skriftligt at fremsætte:
Forslag til folketingsbeslutning om forbud mod
antipersonelminer.
(Beslutningsforslag nr. B 9).

148

Tirsdag den 10. oktober 1995

Medlemmer äf Folketinget Annette Just (FP) og
Tom Behnke (FP) har meddelt mig, at de ønsker
at stille følgende forespørgsel til statsministeren,
arbejdsministeren og justitsministeren:
»Hvad kan regeringen oplyse om den verserende konflikt i Ri-Bus i Esbjerg, herunder hvilke
muligheder Folketinget og/eller regeringen har
for at få konflikten løst?«
(Forespørgsel nr. F 2).
Medlemmer af Folketinget Gert Petersen (SF) og
Keld Albrechtsen (EL) har meddelt mig, at de
ønsker at stille følgende forespørgsel til udenrigsministeren:
»Hvad kan udenrigsministeren på baggrund af
ministerens redegørelse af 29. juni 1995 oplyse
om dansk atomvåbenpolitik i efterkrigstiden,
ikke mindst i perioden efter 1968?«
(Forespørgsel nr. F 3).
Skriftlig fremsættelse af forslag";Ivar Hansen
3543;name_party;":
Som ordfører for forslagsstillerne tillader jeg
mig herved at fremsætte:
Forslag til lov om ændring af lov om støtte til
voksenuddannelse. (Støtte til videregående
uddannelse).
(Lovforslag nr. L 28).
Jeg henviser i øvrigt til de bemærkninger, der
ledsager lovforslaget, og anbefaler det til Tingets velvillige behandling.";Aage Frandsen
3885;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om forbud mod
antipersonelminer.
(Beslutningsforslag nr. B 9).
Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.";Villy Søvndal
4221;title_name;":
Hermed har jeg den ære for det høje Ting at
fremsætte:
Forslag til lov om ændring af lov om butikstid
m.v.
(Lovforslag nr. L 29).
Lovforslaget har til formål at rette tekniske fejl i
lov om butikstid. Der er således alene tale om
justeringer af lov om butikstid i overensstemmelse med intentionerne bag loven.
Ved lovforslaget gives der mulighed for, at
butikkerne på påske- og pinsèlørdag samt den
sidste lørdag og søndag før juleaftensdag kan
sælge alle de varer, som de normalt fører. Det
vil sige, at butikkerne også må sælge øl, vin og
spiritus i tidsrummet fra kl. 17.00 til kl. 20.00, for
så vidt angår de nævnte lørdage, og i tidsrummet fra kl. 10.00 til kl. 20.00, for så vidt angår
søndagen før juleaftensdag.
Der åbnes endvidere mulighed for at give
butikkerne dispensation også fra bestemmelsen
i § 2, således at de ved de ganske særlige lejligheder, der er omtalt i lovens § 3, stk. 8, kan
benytte en eventuel tilladelse uden at skulle etablere særlig afskærmning af øl, vin og spiritus.
Idet jeg i øvrigt henviser til bemærkningerne
til lovforslaget, skal jeg anbefale forslaget til det
høje Tings velvillige behandling.

Den første sag på dagsordenen var:
1) Første behandling af lovforslag nr. L 2:
Forslag til lov om ændring af færdselsloven.
Af trafikministeren (Jan Trøjborg).
(Fremsat 4/10 95).
Lovforslaget sattes til forhandling.
Forhandling";Mimi Jakobsen
5609;name_party;":
Det foreliggende lovforslag om ændring af
færdselsloven rummer ændringer vedrørende
cyklisters forhold i trafikken. Det drejer sig for
det første om, at to cyklister må køre ved siden
af hinanden, selv om det er forbundet med en
vis ulempe, for det andet om, hvilke genstande
der må medtages på cykel, og for det tredje om,
at der efter den 1. juli 1996 ikke må parkeres
nærmere et vejkryds end 10 m - mod nu 5 m.
Det vil særlig forbedre cyklisters forhold i trafikken.
Det sidste forslag har været drøftet her i Tinget før og har ikke nydt fremme. Det gør det

Tirsdag den 10. oktober 1995 (L 2) *
forhåbentlig nu ved vedtagelsen af det foreliggende lovforslag.
Betaling for omstillingssyn ved Statens Bilinspektion er i orden. Det er ikke bare et spørgsmål om ekstra indtjening til Bilinspektionen,
men - og det synes jeg at jeg gerne vil understrege - det skal også betyde kortere ventetider ,
til syn.
Socialdemokratiet støtter lovforslaget og forventer et hurtigt udvalgsarbejde.";Erling Christensen
6619;name_party;":
Det er ærgerligt, at ministeren har valgt at blande alt muligt sammen i det her lovforslag. Det
gør, at Venstre er imod forslaget, og forklaringen kommer her:
Forslag nr. 1, som indebærer en udvidelse af
parkeringsafstanden fra 5 til 10 m fra vejkryds,
har vi et ambivalent forhold til. Det er klart, at
hvis det er forbudt at parkere langs fortovene, er
udsigtsforholdene for bilisterne optimale. På
den anden side indskrænker man betydeligt de i
forvejen meget få parkeringspladser, der er i
hvert fald i København.
Forslag nr. 2 er for mig fuldstændig uforståeligt. Man accepterer her - som man skriver den ulempe, at cyklister skal have ret til at køre
to og to. Det vil sige, at man helt bevidst udsætter cyklister for fare. Hvad hjælper det, at man
kører på sin ret, hvis det koster cyklisten livet?
Det undrer mig, hvis Dansk Cyklist Forbund
har sagt god for dette.
I øvrigt må det nu være på sin plads at få diskuteret mange cyklisters helt groteske færden i
byområderne. Vi, der færdes her i København,
har sikkert alle oplevet cyklisternes terror, deres
bevidste færden som de svage i trafikken. Man
kører uden lys, man kører over for rødt, man
kører imod ensretningen, man kører på fortovet,
og man kører i fodgængerfelter m.m.
Kan det virkelig være rigtigt, at vi mere eller
mindre ser igennem fingre med disse ulovligheder? Cyklisternes uheldsprocent er stigende,
men hvorfor er den det? Det,er i flere tilfælde
udlagt, som om det kun er bilisternes fart, der
dræber. Det er det også, men samtidig med, at
mange cyklister overtræder færdselsloven, er
det jo en farlig cocktail. Dansk Cyklist Forbunds
fornemste opgave må være at appellere til sine
medlemmer om at overholde færdselsreglerne.
Når man så i bemærkningerne til § 1, nr. 2,";Inge Dahl-Sørensen
8379;title_name;"»Herved gøres det lovligt for to cyklister at køre ved siden af hinanden, selv om det
er forbundet med en vis ulempe«, beder jeg

149

ministeren svare på: Hvad er det for en ulempe,
og for hvem?
Venstre kan ikke med god samvittighed godkende dette punkt.
Punkt 3 er for mig at se en teknisk ændring,
og punkt 4 har sådan set et udmærket sigte,
nemlig at udnytte tiden bedre i Bilinspektionen,
ved at bilen er i orden første gang. Det kan Venstre s t ø t t e . . .
I Venstre ser vi os ikke i stand til at støtte forslaget, som det ligger, medmindre punkt 2 tages
ud.";skriver
8968;name_party;":
Det Konservative Folkeparti synes, det er i
orden med reglerne om, at to cyklister i lidt
større omfang end i dag får mulighed for at køre
ved siden af hinanden også med loven i hånd.
Det lægger selvfølgelig også op til, at bilisterne
skal følge loven og dermed sørge for, at de ikke
kører ind i dem. Det tror jeg også godt kan lade
sig gøre, selv om jeg da helt klart må sige, at jeg
er enig i ganske mange af de bemærkninger, fru
Inge Dahl-Sørensen gjorde om visse cyklistgruppers færden i trafikken.
Vi skal jo passe på, at vi ikke skærer alle over
én kam. Ligesom der er nogle bilister, der kører
utrolig hensynsløst, aggressivt og ulovligt, er
der heldigvis også mange bilister, der kører fornuftigt. Det er der også mange cyklister der gør,
men der er altså nogle - og en større og større
gruppe - der kører ganske, som fru Inge DahlSørensen beskrev det.
Med hensyn til at udvide reglerne om parkering i vejkryds således, at der, i stedet for som
det er nu, hvor der skal være 5 m hen til krydset,
skal være 10 m, kan den konservative gruppe
også sige ja til dette forslag. Det er jo, som der
også står i bemærkningerne, et led i den færdselssikkerhedspolitiske handlingsplan, som blev
vedtaget i 1986 og sat i gang fra 1988, og forslaget vil jo, som der står, medføre færre kvæstede
i trafikken.
Jeg kan sige, at vi dengang i kommissionen
regnede ud, at gennemførelse af det forslag ville
betyde 20 færre kvæstede og én færre dræbt om
året. Nogle kan synes, det er lidt, andre kan
synes, det er meget, men da vi må konstatere, at
antallet af dræbte og kvæstede i den danske trafik i september måned satte en meget kedelig
rekord, hvor vi i forhold til september sidste år
fik 65 pet. flere dræbte - og når vi tager august
måned med, var det ikke bedre, for både august
og september under ét viser, at der blev dræbt

150

Tirsdag den 10. oktober 1995 (L 2)

50 pet. flere end i de samme måneder sidste år og da vi ved, at mange af de uheld jo sker i vejkryds med dårlig oversigt, ja, så synes vi altså,
det er rigtigt at gennemføre dette lovforslag.
Ministeren skriver i bemærkningerne, at det
ikke koster nogen penge, og at økonomien er
neutral. Det mener jeg ikke er rigtigt. Jeg vil
godt gøre opmærksom på, at da Færdselssikkerhedskommissionen beskrev forslaget, gjorde
vi udtrykkelig opmærksom på, at skal det have
nogen gennemslagsskraft, kræver det selvfølgelig, at trafikanterne - og her først og fremmest
bilisterne - bliver klar over, at der er en ny regel.
Det koster altså noget i form af informationskampagner og andet, og vi anslog dengang, at
man skulle anvende 2 mio. kr. til det. Jeg synes
stadig væk, det er rigtigt og fornuftigt, at vi fortæller trafikanterne, at nu er der indført en ny
regel - ellers holder de den ikke og med god
grund: hvis folk ikke kender reglerne, kan man
jo heller ikke forlange, at de holder dem.
Og så til det tredje og sidste punkt: omstillingssyn. Det kan vi også tilslutte os - tror jeg
nok. Og når jeg siger tror jeg nok, er det, fordi vi
har nogle spørgsmål. Vi vil nemlig godt sikre os,
at det under ingen omstændigheder bliver en
ekstra indtægtskilde for staten. Det må være
sådan, at synene skal hvile i sig selv.
Til sidst vil jeg godt komme med et lille hjertesuk. Når netop Socialdemokratiets ordfører
var ked af de meget lange ventetider, får det os
til at sige: Vi skulle have fulgt det konservative
forslag om at privatisere bilsynene. Det er jo urimeligt, at folk skal vente dage og uger på at få
deres bil synet.";Helge Adam Møller
12471;name_party;":
Vi synes i SF, at det er en buket blandede blomster, der er fremlagt. Der er ikke så mange tidsler eller rettere: så vidt jeg kan se, er der ikke
nogen. Vi er i det store og hele positive.
Jeg vil godt komme med et par bemærkninger. Det drejer sig i første omgang om omstillingssynet. Jeg kan nu ikke se, at der er noget
galt i, at staten tjente lidt flere penge på det dér,
hvis det skulle være. Jeg tror ikke, man kommer
til det i synderligt omfang, men man får effektiviseret forløbet. Og jeg synes, det lyder rimeligt,
at man ikke skal kunne køre hen med sin smadder kasse til syn og få at vide, hvad det er, hvad
man skal have repareret på den, og så gå hjem
og få den repareret bagefter. Det bør man nok få
værkstedet til at kigge efter, inden man kommer. God idé.

Om forslaget om parkeringsafstanden kan jeg
sige, at det er rigtigt, som hr. Helge Adam Møller sagde, at vi i sin tid skrev i Færdselssikkerhedskommissionens handlingsplan, at det
kostede penge. Men det var altså et af de forslag, der vil have den største virkning i forhold
til, hvad det koster. Det betyder ikke, at det har
en meget stor virkning, men det betyder, at det
er meget billigt.
Jeg vil godt sige, at jeg ikke ved, om Folketinget er opmærksom på, at vi i Færdselssikkerhedskommissionen har kritiseret amter og kommuner for, at de ikke fulgte op på det, de skulle,
i forhold til Færdselssikkerhedskommissionens
forslag. Sandheden er jo, at det først og fremmest er staten, der ikke har gjort det.
Den meget store og meget effektive post, der
hedder mere færdselspoliti, er ikke ført igennem, er altid blevet afvist. Vi håber da meget, at
den kommer igennem nu, hvor det viser sig, at
vi nok får mulighed for at få nogle flere penge
ud af det, for det er en af de helt afgørende
poster, og den er statslig, og den har hidtil ikke
været ført igennem.
Nu tager vi en lille billig en, og den er god:
Jeg mener, at vi kan overleve, at der bliver færre
parkeringspladser. Det kan vi af andre grunde
have glæde af, fordi vi på mange måder gør
noget for at tilskynde folk til at komme ind til
byen på anden vis end ved hjælp af bilen. Det er
en del af vores øvrige politik, som der meget
ofte er konsensus om, når man skal snakke om
den overordnede trafikplanlægning. At det så
kniber, når det kommer til stykket, er jo en sag,
vi ser så tit.
Og så til den dér med, om to cyklister må køre
ved siden af hinanden. Jeg kan høre, at de, der
taler imod det, gør det, fordi de aldrig cykler.
Tænk, hvis de ikke måtte sidde ved siden af
hinanden i bilen og snakke! Det er dog mange
gange med til at gøre det utrolig vemodigt at
cykle, hvis ikke man må køre ved siden af hinanden, hvorfor cyklisterne jo da stort set også
gør det, og uden at man behøver at kalde dem
terrorister og alt muligt bagefter, fordi de ikke
overholder loven. Det er et af de områder, hvor
vi som på en række andre punkter burde tilpasse loven lidt mere, gøre den lidt mere cyklistvenlig, end den er i øjeblikket.
Jeg kan fortælle fru Inge Dahl-Sørensen, at jeg
engang har kørt på Fyn med et barn, der dengang var 6 år gammelt, og hvor det ville have
været helt uforsvarligt at lade hende køre alene.
Dér oplevede jeg, at cirka en tiendedel af bilisterne truttede af os, fordi de var de nødt til at

Tirsdag den 10. oktober 1995 (L 2) .
vente med at overhale, hvis der kom en modkørende bil. Jeg oplevede det dobbelte i det, at der
for det første var forholdsvis mange galninge i
trafikken - det var den ene del: den anden del
var, at det vel nok var godt, at jeg havde tvunget
bilisterne til lige at vente, før de overhalede cyklisterne, for en af de meget farlige situationer
opstår jo, når to biler overhaler hinanden og
ligesom skubber cyklisten, der slet ikke fylder
noget, udi siden af trafikken. Det er tit meget
klogt at fylde noget, når man er cyklist i trafikken. Det ved mange, der cykler. Hvis man kører
med en påhængsvogn, eller hvis man på anden
vis synliggør sig, kommer der det dér minimum
af lidt mere hensyntagen i trafikken.
Jeg er meget glad for, at forslaget er koinmet
nu, sådan at man ikke også på det punkt skal
beskyldes for at være terrorist, fordi man kører
sådan, som det er forholdsvis naturligt at køre
for en cyklist.
Der er også en række andre punkter, som
altid bringes frem, og som sagtens kunne nævnes ved samme lejlighed, fordi cyklister jo mange gange opfører sig som fodgængere. Der er
ingen fodgængere, der skal dreje til højre, som
afventer grønt lys. De respekterer selvfølgelig
vigepligten osv., og det skal man. Men der er
mange af reglerne, der er lavet udelukkende på
grund af bilisterne, og det mærker man som
cyklist.
Jeg siger ikke, at vi skal ophæve dem alle
sammen - det ville blive en farlig sag - men jeg
mener, at man for at fremme cyklismen godt
kunne tage lidt mere hensyn til cyklisterne, end
man gør i øjeblikket.
Det her forslag vil næppe slå flere cyklister
ihjel: det vil sandsynligvis beskytte flere cyklister, fordi de som sagt vil fylde mere i trafikken
og dermed indgyder en anelse mere respekt.
Tak for forslagene! Vi støtter dem.
Lars Kaspersen (RV):
Vi radikale er især glade for de forbedringer,
der sker for cyklisterne med det her lovforslag.
Forslaget om de 10 meters afstandskrav ved
parkering ved vejkryds følger - som hr. Helge
Adam Møller var inde på det - forslagene fra
Færdselskommissionen. Vi er opmærksom på,
at Dansk Cyklist Forbund havde foreslået en
grænse på 5 m yderligere. Vi har imidlertid det
synspunkt, at de 10 m vil forbedre den trafiksikkerhed for cyklisterne, som vi ønsker.
Når man hører fru Inge Dahl-Sørensen, kan
det undre lidt, at Venstre tilsyneladende ikke vil

151

være med til at prioritere sikkerheden over parkeringspladserne. I øvrigt vil jeg her henvise til,
hvad hr. Helge Adam Møller var inde på.
Hvad angår de øvrige forslag for at forbedre
vilkårene for cyklisterne, er vi tilfredse med, at
lovgivningen bliver indrettet mere efter de reelle forhold i vejkanter og på cykelstier. Det er
faktisk dér, nogle af de mest udsatte trafikanter
findes.
Endelig er der betalingen for omstillingssyn.
Det mener vi er sund fornuft, da det vil opfordre
forbrugerne til en grundigere klargøring ved
førstegangssynet og altså føre til effektivisering
og dermed et mere rationelt forbrug af ressourcerne.
Så for at gøre det helt klart støtter Det Radikale Venstre altså dette forslag.";Margrete Auken
18814;name_party;":
Hvad angår forslaget om, at man flytter afstanden fra vejkrydsene fra 5 m til 10 m med hensyn
til standsning og parkering, synes jeg nok, at det
er noget af et drastisk skridt, man tager. Hvis
man tager et almindeligt vejkryds, er det jo på
otte sider, man så ikke kan parkere inden for de
5 m. Det er vel tæt på to biler, der så ikke kan
holde dér, og det vil sige, at for hvert vejkryds
kan vi tælle otte biler. Hvis vi så tager en by som
f.eks. København og gør op, hvor mange vejkryds der er i København ganget med de otte
biler, er det adskillige tusinde biler, vi taler om.
Jeg tror ikke, det er særlig hensigtsmæssigt at
gøre det.
Man kunne også lave nogle beregninger på,
hvor mange kilometer i hele Danmark det ville
komme til at betyde, at man ikke kan parkere
længere.
Så spørgsmålet er, om det her overhovedet er
et forslag, der kan gå an, og om det ikke vil skabe mere kaos end nødvendigt i byerne, ikke
mindst i København. Vi står meget tvivlende
over for, om det er en god idé at flytte grænsen
fra de 5 m til 10 m.
Vi har altså de her spørgsmål om, hvilke konsekvenser det har, og det kan vi jo så se på i
udvalget. Når vi så har svarene dér, vil det være
nemmere at forholde sig til det.
Men jeg synes, at når man taler om trafiksikkerheden for cyklisterne i vejkrydsene, er forslaget om, at man trækker stoplinjen for bilisterne
længere tilbage, således at cyklisterne holder
længere fremme end bilerne, når de venter på,
at det skal blive grønt, et langt bedre forslag og
et forslag, som jeg er helt sikker på har meget

152

Tirsdag den 10. oktober 1995 (L 2)

større effekt end det, at man forhindrer parkering på yderligere 5 m.
Vedrørende forslaget om, at man for cyklister,
der kører ved siden af hinanden, ændrer ulempekriteriet fra, som det er i dag, at det ikke må
være til ulempe, til, at det efter forslaget ikke må
være til unødig ulempe, vil jeg gerne sige, at jeg
synes, det er et forkert forslag at stille. Jeg synes,
det er forkert, at man på nuværende tidspunkt
slækker på kriterierne vedrørende den ulempegrad, som cyklisterne må optræde med.
Det nytter ikke noget, at vi sender det signal
til cyklisterne, at de i højere grad kan køre ved
siden af hinanden, for det betyder jo, at cyklisternes færdselssikkerhed bliver svækket. I og
med at de i endnu flere situationer kan få lov til
at køre to ved siden af hinanden, slækker vi på
cyklisternes færdselssikkerhed, og det var jo
netop det modsatte, ministeren ønskede at opnå.
Vi ved også fra virkelighedens verden, at de
farlige situationer netop opstår, når to cyklister
kører ved siden af hinanden. Jeg ved også af
personlig erfaring, at mange af de færdselsuheld, der sker med cyklister, netop sker, når
man kører to ved siden af hinanden og en bilist
på den ene eller den anden måde, f.eks. fordi
der kommer modkørende el.lign., bliver nødt til
at trække ind, og så har vi uheldet.
Så af hensyn til cyklisternes færdselssikkerhed synes jeg, det er et dårligt forslag, og det
burde ministeren ikke have taget med.
Så er der et lille forslag om, at de medbragte
genstande på cykler nu ikke længere skal have
en særskilt paragraf, men at de i virkeligheden
er dækket ind af en anden paragraf i færdselsloven.
Og det er jo sådan set rigtigt nok, men den
paragraf, der findes i øjeblikket, og som ministeren ønsker skal fjernes, er dog mere præcis i
sin formulering. Og derfor vil jeg godt have lov
til i udvalget at stille nogle spørgsmål på det her
område, og lad os så se på, om det er rimeligt, at
vi fjerner den paragraf.
Til sidst er der så det med, at omstillingssyn
skal koste det halve af et »rigtigt« syn. For mig
at se er der ingen tvivl om, at det, man går efter
her, er en ekstra skat. Jeg kan ikke se andet, end
at det eneste, man vil opnå, er at få nogle flere
penge i kassen, og det vil vi selvfølgelig ikke
være med til.
Hvis ministeren konkret kan påvise nogle
skattelettelser på andre områder, der opvejer
det her, er vi villige til at diskutere det, men
foreløbig ser vi det udelukkende som en ekstra
beskatning, og det vil vi ikke være med til.

Man kunne også sige, som hr. Helge Adam
Møller var inde på, at havde vi i sin tid her i Folketinget fulgt det forslag, som kom fra VKZ om,
at man skulle privatisere Bilinspektionen, så
havde vi været ude over det her problem, og så
havde vi også været ude over problemet med
ventetider ved Bilinspektionen.
Konkluderende må jeg sige, at vi er meget
forbeholdne over for forslaget, men vi er villige
til at se på det i udvalget, og vi er villige til at
diskutere det. Vi vil stille nogle spørgsmål, og så
må vi se på de svar, der kommer, om vi kan
ændre vores opfattelse, men foreløbig forholder
vi os rimelig negativt til ministerens forslag.
(Kort bemærkning).";Tom Behnke
23551;name_party;":
Det er lige for at præcisere forslaget om de 5 og
10 m. Det drejer sig jo altså ikke udelukkende
eller endda kun i begrænset omfang om cyklisternes bedre oversigt: det drejer sig også om
fodgængernes - det indgår i Færdselssikkerhedskommissionens arbejde - og det drejer sig
om biler, der skal køre ud fra sideveje og ikke
kan se, fordi der er parkeret biler hele vejen hen.
Det handler om alle trafikanters bedre oversigt.
Det er da vigtigt, at hr. Tom Behnke får det at
vide, for det vidste han åbenbart ikke.
Så vil jeg derudover selvfølgelig ikke deltage i
den borgerlige fronts hetz mod cyklister, for
anderledes kan det ikke høres, når man siger, de
ikke engang må køre ved siden af hinanden. Det
skal være surt og artigt og helst forbudt at cykle.
Til allersidst vedrørende privatiseringen kan
jeg gøre Venstre og Fremskridtspartiet opmærksom på, at CAD - altså alle de almindelige
værksteder - er tordnende imod. De har været
dybt forbløffede over - og den kreds tæller jo
mange af Fremskridtspartiets og Venstres vælgere - at Venstre og Fremskridtspartiet i den
grad er gået med på De Konservatives og
D.A.F's noget mislykkede forsøg på at snuppe
de dér penge. Det er desværre ikke helt mislykket, men det er et mislykket forsøg, selv om det
altså i et eller andet omfang er lykkedes. Men
jeg fatter ikke, at Fremskridtspartiet og Venstre
er hoppet på det vrøvl.
(Kort bemærkning).";Margrete Auken
24966;name_party;":
En enkelt bemærkning til hr. Tom Behnke, ikke
nogen skældud som den forrige taler, for man
kan jo godt have forskellige opfattelser ud fra
hver sit udgangspunkt og mene, at man gør det

Tirsdag den 10. oktober 1995 (L 2)
rigtige. Vedrørende cyklisterne og det med at
køre to ved siden af hinanden kontra ikke at
køre to ved siden af hinanden læser jeg i og for
sig lovforslaget således - og nu kan ministeren
jo korrigere mig siden hen, hvis det ikke er rigtigt - at man nu gør det tilladt, som mange mennesker vel gennem mange år har gjort, men som
faktisk har været ulovligt.
Lad mig tage et eksempel: Når jeg kører med
min lille datter foran på cyklen og min kone ved
siden af mig mellem Ladby og Toksværd - det
er sådan en forholdsvis lille landevej nede på
Sydsjælland - ja, så har jeg faktisk brudt loven,
for selvfølgelig er jeg til ulempe for de bilister,
der kommer hvert tiende minut, og en bilist må
indimellem, hvis der tilfældigvis netop dér
kommer en modkørende, vente, til han kan
komme uden om, når jeg kører véd siden af min
kone. Men det får jeg altså nu lov til, selv om jeg
skulle forsinke ham i 3 sekunder på den dér lille
landevej.
Og det synes jeg faktisk er meget rimeligt, for
jeg vil godt have et trafiksystem i Danmark,
hvor der både er plads til bilerne, og hvor der
også er mulighed for, at cyklisterne - der er jo
mange familier, der er afhængige af cykler, og
der er masser af børn, der kører til skole, for de
må altså ikke køre bil, før de er 18 år, og det
synes jeg også er meget fornuftigt - kan få lov til
at køre ved siden af hinanden to og to på mindre befærdede veje.
Det er vel reelt det, man giver mulighed for
med lovforslaget, og det synes jeg faktisk er fornuftigt. Og jeg synes også godt, at jeg kan leve
med som bilist indimellem at skulle vente 3-4
sekunder ekstra for at passere cyklisterne på en
sikker måde.
(Kort bemærkning).";Helge Adam Møller
26861;name_party;":
Jeg tror, fru Margrete Auken skal gøre sig den
ulejlighed at læse det, der er blevet sagt fra
talerstolen, når det bliver skrevet ned. Inden for
de næste 2 timer vil det være muligt at læse,
hvad jeg sagde her fra talerstolen, og så vil fru
Margrete Auken give mig ret i, at det var rent
vrøvl, det, fru Margrete Auken her stod og
beskyldte mig for at have sagt.
Det er ikke nogen hetz imod cyklisterne overhovedet ikke. Jeg er helt enig i, at vi skal
gøre noget for cyklisternes færdselssikkerhed.
Men det, jeg tillader mig at diskutere her fra
talerstolen, er ministerens forslag til, hvordan vi
forbedrer den sikkerhed, og dér er det min

153

opfattelse, at de forslag, ministeren kommer
med, ikke vil forbedre cyklisternes sikkerhed tværtimod - og derfor tillader jeg mig at være
imod ministerens forslag, ikke for at hetze imod
cyklisterne, men faktisk fordi jeg mener det her
positivt i forhold til cyklisterne.
Til hr. Helge Adam Møller, der siger, at man
vil lovliggøre en praksis, der allerede fungerer,
vil jeg sige, at det er mtiligt., Jeg er også enig i hr.
Helge Adam Møllers udtalelse om, at der skal
være plads til både bilister og cyklister: jeg er
helt enig. Selvfølgelig skal der være plads både
til cyklisterne og til bilisterne. Men det, jeg er
bange for at vi gør med det her forslag, er, at vi
sender et signal om, at man som cyklist fremover i højere grad end i dag kan tillade sig at
køre to ved siden af hinanden uden at tage hensyn til den øvrige trafik.
Jeg er bange for, at det er det signal, vi kommer til at sende, og dermed sender vi et signal,
der, vil bevirke, at færdselssikkerheden bliver
slækket for cyklisterne, og det synes jeg er synd
for cyklisterne. Det er ikke noget, jeg siger for at
hetze imod cyklisterne - tværtimod.
(Kort bemærkning).";Tom Behnke
28668;name_party;":
Jeg ville i min ordførertale forsøge at undgå den
generelle trafikdebat, som vi jo sædvanligvis
har, når vi behandler forslag om ændring af
færdselsloven. Når det er cyklisterne, vi særlig
har fokus på i dag, kan jeg ikke lade være med
at nævne de tal, vi læser i pressen i dag, om
uheld og særlig uheld, der går ud over cyklister.
Jeg ved ikke, om cyklister, som fru Margrete
Auken sagde, skal fylde i trafikken. Det, cyklisterne i hvert fald skal gøre i trafikken, er, at de
skal gøre sig synlige. De skal være synlige: det
er utrolig vigtigt. Det er ikke vigtigt for en cyklist at have ret og efterfølgende ligge 3 fod
under jorden. Problemet er, at cyklisterne er
bløde trafikanter, og derfor handler det om
opnåelse af en trafikkultur, ikke alene fra cyklisternes side, men fra alles side, der færdes i trafikken.
Jeg tror, det er vigtigt at komme ind på - vi
har drøftet det før, Færdselssikkerhedskommissionen har også nævnt det, og jeg forstår ikke, at
et par af ordførerne, som er medlemmer af
Færdselssikkerhedskommissionen, ikke har
nævnt det her - hvad f.eks. en skærm mellem
for- og baghjul på lastbiler kan betyde med hensyn til alvorligt kvæstede. Vi har drøftet det før
her i Folketinget, men der kunne måske være

154

Tirsdag den 10. oktober 1995 (L 2)

anledning til i forbindelse med det her lovforslag at kigge på, om vi kunne gennemføre det
forslag.
Her tænker jeg særlig på de problemer, der
netop opstår for cyklister i de mange, mange,
mange rundkørsler, vi efterhånden får etableret
i dette land.
Jeg oplevede i sidste uge - eller var det for 14
dage siden? - en ung pige i Odense, der blev
kørt over af en lastbil i en rundkørsel. Jeg har set
mange farlige situationer, hvor lastbiler drejer
ud af rundkørsler, og på grund af, ja, at man
ikke passer på, bliver cyklister, som skal fortsætte rundt i rundkørslen, kørt over af bilerne i
rundkørslen - her tænker jeg særlig på de høje
lastbiler - og dér kunne netop en skærm mellem
for- og baghjul forhindre, at cyklisterne kommer
ind under bilerne.
Det er et forslag, vi har drøftet før her i Tinget, og det er tidligere blevet afvist, men der var
måske en mulighed for - når nu det med cyklisterne ligger os alle sammen så meget på sinde at det var et forslag, vi kunne drøfte under
udvalgsarbejdet omkring det her lovforslag.
(Kort bemærkning).";Erling Christensen
31012;name_party;":
Til hr. Tom Behnke vil jeg gerne sige, at jeg tror,
han skal lytte til det, som hr. Helge Adam Møller, som åbenbart selv cykler, sagde, nemlig at
det her drejer sig om at lovliggøre det, som de
fleste af os jo gør i forvejen, for det ville være
fortvivlende sørgeligt at cykle, hvis man ikke
måtte køre ved siden af hinanden, og det gør
man. Og så er det jo meget godt, at det nu også
bliver lovligt.
Jeg tror ikke, at antallet af dem, der kører to
og to ved siden af hinanden, vil vokse, for det er
meget, meget sjældent, at folk - hvis de er sammen - kører bagefter hinanden på steder, hvor
det overhovedet kan lade sig gøre at køre ved
siden af hinanden.
Vi kan forbedre cyklisternes trafiksikkerhed
enormt ved at lade dem blive hjemme: det er der
ingen tvivl om. Vi kan sige til dem, at de helst
skal blive hjemme. Vi kan ikke sige, at de skal se
sig nøje for ved hvert eneste kryds, for det viser
sig, at det er i de kryds, hvor de artige piger
artigt holder tilbage, at lastbilerne svinger ind i
dem. De bliver slået ihjel, hvorimod de af os, der
forstår at anbringe os derude med alle antennerne ude, fordi vi er klar over, at vi halvvejs er i
den situation, og altid holder foran, og kan
overskue hele trafikken: der stort set klarer os.

Det er selvfølgelig farligt at stå og sige sådan
noget, for det kan jo gå galt. Men jeg vil sige, at
det er i kryds, ulykkerne sker, og de sker, fordi
bilerne svinger ind i cyklerne. Det er dér, bil og
cyklist er i konflikt.
Dér, hvor vi derudover har cyklistulykker, er
ved en række enelùykker, og det er der en række andre grunde til.
Men det er klart, vil jeg gerne sige til hr. Tom
Behnke, at det ville være aller-, allersikrest, hvis
alle andre end bilisterne blev hjemme og man,
hvis man var barn eller gammel, lod sig transportere fastspændt fra kravlegård til kravlegård,
og hvis man som cyklist ventede på, at éns far
eller mor kunne køre én på anden vis. Det giver
den bedste sikkerhed. Til gengæld giver det altså en utrolig nedsat mobilitet for alle andre end
dem, der sidder bag rattet, og vi ønsker altså
også at give folk lyst til at cykle.
Det var ikke noget vrøvl, da jeg før talte om
hetz - jeg kunne have anvendt en anden sprogbrug - men så vidt jeg kunne høre af hr. Tom
Behnkes andet indlæg, var det ganske i overensstemmelse med, hvad hr. Tom Behnke havde
sagt i første omgang, og det var det, jeg kom
med indvendinger imod. Vi er uenige - det er
en anden side af sagen - men vrøvl var det ikke.
(Kort bemærkning).";Margrete Auken
33515;name_party;":
Af den tunge trafik, herunder også persontrafikken, bliver der i stor udstrækning taget
hensyn til den bløde trafik.
Det er da rigtigt, som ordføreren for Det Konservative Folkeparti påpeger, at man ikke kan
skære alle over én kam, men med den stigende
andel af trafikken, som cyklisterne udgør, er
tiden også kommet til, at de får en miniuddannelse i trafikkultur.
Biltrafikken har i de seneste år investeret store
beløb i sikkerhed, herunder i montering af
diverse sidespejle. Vil det så ikke også være
rimeligt, at der sker en højnelse af cyklisternes
trafikkultur? Det er for ensidigt at gennemføre
en sådan lov, uden at der også sker en opstramning hos dem, som loven omfatter.
Hvis dette lovforslag bliver gennemført i sin
nuværende form, vil vi fremover komme til at se
et stigende antal uheld, hvor cyklister er involveret, for biltrafikken er i øjeblikket ved at nå
det maksimale med hensyn til rent sikkerhedsmæssige investeringer.

Tirsdag den 10. oktober 1995 (L 2)
(Kort bemærkning).";Erik Jacobsen
34530;name_party;":
Jeg synes, det er synd, at fru Margrete Auken
skal udlægge teksten på en måde, der virker
misvisende. Fru Margrete Auken lægger det op,
som om vi i øjeblikket diskuterer et forslag om,
hvorvidt det skal være tilladt for cyklister at
køre ved siden af hinanden eller ej. Det diskuterer vi ikke. Det er allerede i dag tilladt for cyklister at køre ved siden af hinanden: men det må
ikke være til ulempe. Ministeren foreslår så, at
det ikke må være til unødig ulempe, og det vil
sige, at ulempegraden bliver slækket en anelse.
Fru Margrete Auken skal lade være med at
udlægge teksten, som om vi i dag diskuterer,
om man må køre ved siden af hinanden eller
man ikke må køre ved siden af hinanden. Det er
forkert at udlægge teksten på den måde.
Det andet, som fru Margrete Auken hele tiden
får smidt med ind i sine bemærkninger, er, at
man skulle være mere kompetent til at diskutere
dette lovforslag, hvis man var cyklist. Jeg tror
da, at alle her i salen mere eller mindre er cyklister. Hele sommeren, når Folketinget er sendt
hjem på ferie, kører jeg på cykel hver eneste
dag, og i den tid, hvor Folketinget er indkaldt,
gør jeg det, så vidt det er muligt, men jeg kan
ikke cykle fra Århus til København, når jeg skal
på arbejde i Folketinget.
Jeg tror, at vi alle sammen cykler i det
omfang, vi kan, så lad være med at gøre det til
noget odiøst, således at fordi fru Margrete
Auken kører på cykel, skulle hun være mere
kompetent til at diskutere forslaget end vi
andre: det er ikke tilfældet.
Jørgen Lund (EL):
Da Enhedslistens politiske ordfører på dette
område ikke kan være til stede, skal jeg oplyse,
at Enhedslisten støtter det freinsatte forslag:
men jeg vil godt i samme forbindelse sige, at vi
ikke finder, det er tilstrækkeligt til de svage trafikanter.
Der har indtil nu været adskillige smådebatter, og jeg kunne da godt tænke mig at få at
vide, når vi nu diskuterer spørgsmålet om unødig ulempe, og hvor meget man må fylde: Har
vi nogen regler for trafikken om, hvad der er
unødig ulempe, og hvor meget man må fylde?
Må en bil fylde mere end to cyklister? Er det
bilerne, der er til unødig ulempe, eller er det de
cyklister, der kører ved siden af hinanden?
Sådan kan man nøjagtig lige så godt vurdere det
spørgsmål.

155

Når jeg sagde før, at jeg ikke finder det her
tilstrækkeligt, må jeg også samtidig sige, at
Enhedslisten er i gang med at forberede et samlet udspil om de svage trafikanters vilkår i trafikken, og at vi selvfølgelig stemmer for det lovforslag, der nu er fremsat: men vi kommer altså
selv senere med et selvstændigt forslag.
Trafikministeren (Jan Trøjborg):
Jeg vil gerne sige tak for de engagerede og
seriøse indlæg i debatten. Regeringen havde
naturligvis også forventet og håbet, at vi nok så
meget fik en trafikpolitisk debat på baggrund af
disse forslag.
Der var et par enkelte spørgsmål.
Fru Inge Dahl-Sørensen hæftede sig ved forslaget om udvidelsen fra 5 til 10 m af standsnings-/parkeringsforbudet, og det samme gjorde hr. Tom Behnke.
Det er naturligvis korrekt, at en sådan udvidelse af parkerings/standsningsforbudet vil
medføre, at der bliver færre parkeringspladser.
Imidlertid har Færdselssikkerhedskommissionen i sin tid beregnet, at forslaget vil reducere
antallet af personskader i vejkryds med 1-2 pct.,
svarende til ca. 20 personskader inklusive én
dræbt. Her er der altså tale om en prioritering,
og jeg mener, at vi skal prioritere til fordel for
trafiksikkerhed.
Hr. Helge Adam Møller er inde på det samme
som fru Inge Dahl-Sørensen i spørgsmålet om
den ændring, der handler om, hvordan cyklister
kan køre ved siden af hinanden. Dér er ændringen som bekendt, at det, at man må køre ved
siden af hinanden, uden at det er til ulempe for
trafikken, nu ændres, således at det skal være
uden unødig ulempe for trafikken.
Jeg er fuldstændig enig med hr. Helge Adam
Møller i, at netop når vi taler om de bløde trafikanter - jeg tror, det var det ord, der blev brugt er det hensigtsmæssigt at tilrettelægge lovgivningen således, at den er i overensstemmelse
med den virkelighed, som vi færdes i.
Jeg har også sympati for det synspunkt, der
blev udtrykt her fra talerstolen, at der jo ikke er
noget mere pragtfuldt end at køre ved siden af
sin kone eller kæreste med loven i hånd. Jeg ved
ikke, om det er så romantisk, men i al fald er det
anderledes praktisk end retstilstanden i dag.
For så vidt angår spørgsmålet om omstillingssyn, er det jo, som ordførerne også har
været inde på, hensigtsmæssigt at indføre
omstillingssyn for at få en mere effektiv arbejdsgang i Statens Bilinspektion og frigøre kapacitet.

156

Tirsdag den 10. oktober 1995 (L 2)

Imidlertid vil omstillingssyn naturligvis medføre nogle indtægter til statskassen, men det er
ikke de store, svimlende beløb, vi taler om. Vi
skønner omkring 14-16 mio. kr. ekstra i statskassen, men det vigtigste er naturligvis, at der
vil blive mere kapacitet hos Statens Bilinspektion. Det vil medføre - går vi stærkt ud fra - en
adfærdsregulering, således at der er færre, der
kommer til syn hos Statens Bilinspektion med
dårligt fremstillede biler, og dermed bliver der
færre gentagne syn.
Det er givet, at det spørgsmål naturligvis vil
indgå i drøftelserne om finansloven for 1996, for
som bekendt er provenuet en del af regeringens
forslag til finanslov for 1996.
Jeg kan tilføje, at de endelige priser for syn
skal fastsættes i forbindelse med den budgetanalyse, der for øjeblikket foretages af Statens
Bilinspektion, og som følge af, at vi fra 1998
gennemfører obligatorisk syn hvert andet år af
biler, der er mere end 5 år gamle. Til brug for
fastsættelse af den endelige synspris er det
naturligvis også vigtigt for ministeriet at have
erfaringer fra betaling af omstillingssyn til de
beregninger, der skal foretages.
Jeg siger tak for de positive bemærkninger, og
jeg håber, at de positive bemærkninger også vil
blive fastholdt under udvalgsarbejdet i et så tilstrækkeligt omfang, at der kan dannes et forhåbentlig meget bredt flertal for lovforslaget, som
det foreligger, således at vi kan få gennemført
disse efter min opfattelse forbedringer af færdselssikkerheden og også nogle fornuftige
ændringer af praksis i forbindelse med fremstilling af biler til syn.";Tom Behnke
40729;name_party;":
Jeg fik ikke svar på det spørgsmål, som jeg stillede ministeren, og det vil jeg sådan set meget
gerne have, inden vi slutter.
Der står i lovforslaget, at det medfører en vis
ulempe, at to cyklister kører ved siden af hinanden, og så spørger jeg: En ulempe for hvem? Er
det for bilister, eller er det for cyklister? Jeg tør
så slet ikke tænke på den cyklist, der som nummer tre skal uden om de to. Men nu spørger jeg
ministeren: Hvilken ulempe og for hvem? Er det
for bilister eller for cyklister? Jeg synes, det er
afgørende.
Trafikministeren (Jan Trøjborg):
Nu bliver det en meget teknisk og vanskelig
diskussion. Jeg skal prøve at besvare fru Inge
Dahl-Sørensens spørgsmål.

Efter lovforslaget blødes reglen lidt op, således at cyklister må køre ved siden af hinanden,
selv om dette er forbundet med en vis ulempe
for andre, når der ikke er tale om en unødig
ulempe for andre, hvilket naturligvis kan være
tilfældet.
Imidlertid tror jeg, at vi står os godt ved at
indrette lovgivningen således, at den passer til
de eksisterende forhold i trafikken, og jeg mener
også, at det er hensigtsmæssigt at gennemføre
det, men vil naturligvis i øvrigt under udvalgsarbejdet besvare det stillede spørgsmål. Jeg finder det hensigtsmæssigt, at man dér får de, skal
vi sige mere professionelle trafiksikkerhedsmæssige betragtninger om dette lovforslag.
(Kort bemærkning).";Inge Dahl-Sørensen
42107;name_party;":
Jeg kan ikke dy mig. Ministeren sagde, at det vil
være hensigtsmæssigt, at vi indretter færdselsloven efter de eksisterende forhold i trafikken.
Jeg glæder mig til at se et forslag fra ministeren
om, at man på motorveje må køre 130 km i
timen. Det er de eksisterende forhold. Vi glæder
os til det forslag fra regeringen. Tak for det.";Tom Behnke
42475;title_name;":
Jeg gør opmærksom på, at dette lovforslag ikke
handler om hastigheder på vejene.
(Kort bemærkning).";Ivar Hansen
42596;name_party;":
Nej, men vi går så ud fra, at hr. Tom Behnke
fremsætter et forslag om at legalisere al den bilkørsel, som foregår i dag: så skal vi se, hvordan
det tager sig ud. Jeg tror ikke, det var det, hr.
Tom Behnke mente.
Så vil jeg lige sige til fru Inge Dahl-Sørensen,
at mig bekendt betyder lovforslaget udelukkende noget for bilisternes muligheder for at overhale, når to cyklister kører ved siden af hinanden, og det drejer sig så om, hvorvidt de indimellem lige skal vente, hvis der er modkørende
trafik. Det drejer sig ikke om, hvorvidt det er
generende, at man cykler ved siden af hinanden
på en cykelsti, når der kommer en tredje cyklist
og skal forbi. Det kan en gang imellem, fordi
cykelstierne er meget smalle, være generende,
men jeg har ikke nogen fornemmelse af, at det,
lovforslaget tog sigte på, var, at man kun måtte
køre én og én dér. Men man skal selvfølgelig i al
trafik vise hensyn til hinanden, og det gør vi
også på cykelstierne.

Tirsdag den 10. oktober 1995 (L 2)
(Kort bemærkning).";Margrete Auken
43620;name_party;":
Jeg skal ikke forlænge debatten yderligere, men
når vi nu taler om svage og mere stærke trafikanter, tænker jeg altså nok mere på cyklisterne,
end fru Margrete Auken gør, for her drejer det
sig altså om nogle, som risikerer at blive slået
ihjel, fordi de vil køre på deres ret, og jeg synes
altså, det er urimeligt, hvis fru Margrete Auken
synes, at det ér rimeligt.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Inge Dahl-Sørensen
44133;title_name;":
Jeg foreslår, at lovforslaget henvises til Retsudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Den næste sag på dagsordenen var:
2) Første behandling af lovforslag nr. L 7:
Forslag til lov om ændring af lov om tobaksafgifter og lov om forskellige forbrugsafgifter.
(Forhøjelse af afgiften af røgtobak og cigaretpapir).
Af skatteministeren (Carsten Koch).
(Fremsat 4/10 95).
Lovforslaget sattes til forhandling.
Forhandling";Ivar Hansen
44646;name_party;":
Det lovforslag om forhøjelse af afgiften på røgtobak og cigaretpapir, vi har til behandling her,
er et spørgsmål om, hvorvidt man synes, vi skal
lægge mere afgift på rygning.
På Socialdemokratiets vegne vil jeg gerne
anbefale merafgift på rygning med de finanspolitiske følger, en sådan forhøjelse indebærer.

157

Som bekendt er hjemmerulleriet steget ganske meget, og en begrænsning heraf vil betyde
en indsnævring i prisforskellen mellem de
hjemmerullede og de højere beskattede færdigfremstillede cigaretter.
Som det fremgår af lovforslaget, vil ændringerne medføre en væsentlig provenugevinst, og
jeg mener, at den foreslåede afgiftsforhøjelse er
en nænsom måde at prøve at finde nogle penge
på. Samtidig vil lovforslaget forhåbentlig også
betyde en sundhedsmæssig regulering, selv om
det ikke vil være muligt at vurdere de sundhedsmæssige aspekter af afgiftsforhøjelsen.
Idet jeg henviser til lovforslaget og de
bemærkninger, der ledsager det, skal jeg på
Socialdemokratiets vegne anbefale vedtagelse af
lovforslag nr. L 7.";Anna-Marie Hansen
45700;name_party;":
I Venstre finder vi det ejendommeligt, at vi skal
førstebehandle dette forslag i dag, da det jo forhandles i forbindelse med finanslovforhandlingerne, men jeg skal dog ikke undlade her at
gentage, hvad der står i VK's »Reform 96«, nemlig at vi er imod forslaget.
Vi er imod flere afgifter, og derudover kan
man jo sige - nu har Socialdemokratiet lige
været oppe og støtte forslaget, og det er måske
ikke så ejendommeligt, da Socialdemokratiet
sidder i regeringen - at dette forslag sådan set
har social slagside. Det plejer at bekymre Socialdemokraterne, når forslag har det, og der er nok
ikke nogen tvivl om, at hjemmerullede cigaretter ikke i så høj grad findes i meget rige hjem
som i fattige hjem.";Charlotte Antonsen
46422;name_party;":
Også i Det Konservative Folkeparti finder vi det
mærkværdigt, at vi i dag skal førstebehandle
dette lovforslag, der nok burde afvente finanslovforhandlingerne. Det er sådan set også
mærkværdigt ved lovforslaget, at der intetsteds
i bemærkningerne tii det nærmere står angivet,
hvad formålet er. Indholdet af lovforslaget er
selvfølgelig klarlagt, men formålet er ikke
omtalt. Er det et forsøg på at ligestille de to
tobakstyper? Har det et sundhedsmæssigt sigte,
eller er det blot et led i regeringens finanslovudspil, altså et spørgsmål om provenu? Det er nok
hovedsagelig det sidste, og jeg skal, ligesom fru
Charlotte Antonsen gjorde det, henvise til VK's
eget finanslovudspil og afvise forslaget. Det har
alene et fiskalt sigte, og så burde vi nok afvente
den videre behandling af det, til man er gået i
gang med finanslovdrøftelserne.

158

Tirsdag den 10. oktober 1995 (L 7)";John Vinther
47321;name_party;":
Sundhedsmæssigt både for dem, der ryger, og
for dem, der er så uheldige at skulle være i nogle lokaler, hvor andre ryger, er der ingen tvivl
om, at det vil være en fordel at få nedbragt
tobaksforbruget, og derfor er vi åbne over for at
se på dette lovforslag.
Jeg har da også bemærket, at det selvfølgelig
indgår i nogle finanslovforhandlinger, og jeg
kan forstå, at det er en selvstændig fornærmelse
imod De Konservative og Venstre, at forslaget
overhovedet er på dagsordenen i dag. Jeg glæder mig til den dag, hvor Venstre og De Konservative begynder at tage nogle konsekvenser af
alle de fornærmelser, de er udsat for, for indtil
videre skal vi bare høre på, at de brokker sig og
larmer, men de forhandler jo alligevel videre i
Finansministeriet, og det ender såmænd nok
med, at de indgår en aftale, hvor de så har slugt
røgtobakken eller i hvert fald slugt, at der skal
lægges en afgift på den.
Jeg kan godt forstå, at man har lavet en aftale
om, at disse ting ikke gøres færdige, før finanslovforhandlingerne er ført til ende. Der er lavet
sådan en slags »stand still«, hvor man siger, at
nu laver vi ikke aftaler om sådan nogle ting, før
finanslovforhandlingerne er færdige, men jeg
synes da, at regeringen lige burde notere sig, at
når den mangler penge for at få nedbragt
underskuddet på statsfinanserne, er der nogle
partier, der er åbne over for bidrag til at få fjernet problemet, hvilket SF er, og så er der nogle,
der siger, at de ikke vil være med til noget som
helst. Det er Venstre og De Konservative. Hvem
er det så, man siger man helst vil lave forlig
med? Også i den sammenhæng de forkerte! Det
synes jeg er lidt mærkværdigt.
Elisabeth Amold (RV):
Hver gang man ser provenuberegningerne på
forslag af denne type - om forhøjelse af afgifter
på tobak, og det gælder også spiritus - tænker
man ved sig selv, at det er det gamle, klassiske
dilemma: Vi vil gerne have provenuet, vi vil
gerne have de penge, som kommer ind i statskassen fra disse afgifter, men af hensyn til folkesundheden vil vi altså også gerne have, at folk
ryger eller drikker mindre, og så får vi jo færre
penge.
Det er det sædvanlige dilemma, som af og til
nærmer sig dobbeltmoral, men det er altså en
vane, vi har fået herinde, at vi gerne vil pålægge
disse gifte, som man kalder dem, nogle afgifter,
og at vi også meget gerne vil bruge afgifterne til

alt muligt andet end lige netop at afbøde de skader, som disse gifte påfører befolkningen.
Det Radikale Venstre støtter forslaget, og vi
lader det med stor fornøjelse indgå i forhandlingerne om finansloven og venter spændt på,
hvad der kommer ud af disse.
(Kort bemærkning).";Jes Lunde
49959;name_party;":
Det er et svar på spørgsmålet, om lovforslaget
har social slagside. Dér mener jeg, vi skal se lovforslaget i et større perspektiv, og som det fremgår af regeringens finanslovforslag, er det fortsat målet at opnå ligevægt i de samlede offentlige finanser, og derfor er det altså en budgetforbedring, der skal bruges penge på.
Når man ser det i en større sammenhæng, kan
man bl.a. se på de mange ekstra initiativer,
regeringen har taget, og da pengene jo skal findes et sted, mener jeg, at det er et nænsomt
område at finde pengene på.";Anna-Marie Hansen
50510;name_party;":
Man kigger altid en ekstra gang, når der er et
forslag fra regeringen om at forhøje skatter eller
afgifter.
Som udgangspunkt har vi i Fremskridtspartiet sådan set ikke noget imod, at man har beskatning af tobak, alkohol osv., men hvad bliver
pengene brugt til? Vi fik for lidt siden at vide af
SF, at pengene skulle bruges til at nedbringe
underskuddet: det fremgår ikke af bemærkningerne.
Det fremgår tværtimod af bemærkningerne,
at man ønsker at opnå et merprovenu, og man
har oven i købet en forventning om, at folk vil
ryge mere, end de gør i dag, for det bliver gjort
klart i bemærkningerne, at hvis folk ikke ændrer
adfærd, giver det 200 mio. kr. ekstra i statskassen. Og så har skatteministeren en forventning
om, at der sikkert er nogle af rygerne, som ikke
længere gider rulle deres egne cigaretter og i
stedet vælger at købe de cigaretter, som er
fabriksfremstillede, og som er belagt med fuld
afgift, og i det tilfælde er det 350 mio. kr., der
kommer i statskassen.
Fru Elisabeth Arnold havde et ønske om, at
afgifter kunne være med til at bedre sundhedstilstanden, men det har man i Skatteministeriet
koldt og kynisk beregnet ikke vil ske. Tværtimod håber man på, at folk bibeholder det forbrug, de har i dag, ja endda oven i købet
omlægger det fra hjemmerullede til fabriksfremstillede cigaretter. Det giver selvfølgelig

Tirsdag den 10. oktober 1995 (L 7)
nogle ekstra arbejdspladser på Skandinavisk
Tobakskompagni i Århus, hvilket jeg ikke skal
beklage, men så er det altså dobbeltmoralsk at
hævde, at dette forslag er et sundhedsfor slag.
Det er det ikke: det er koldt og kynisk penge,
der skal i statskassen.
Man burde så overveje, hvordan man bedst
fik de penge i statskassen. Gør man det ved at
snige sådan et enkelt lovforslag igennem, som
skal bidrage med 350 mio. kr., eller burde man
se på hele den måde, vi har tilrettelagt vores
skatter og afgifter på? I dag er vi altså også en
del af Det Europæiske Fællesskab, og det giver
nogle forpligtelser. Lige så vel som vi har været
nødsaget til at tilpasse vores afgiftsniveau på
hårde hvidevarer, radioer, tv'er, videoer og alt
muligt andet, er vi også nødt til at tilpasse vores
afgifter på tobak og spiritus. Hvis konsekvensen
af det her bliver stigende grænsehandel, opnår
man ikke engang den provenugevinst, som
regeringen har stillet i udsigt: tværtimod opnår
man et tab på sundhedsområdet, for vi ved jo
godt, hvordan det er, når folk kommer hjem
efter at have været på toldfrit indkøb. Så ryges
cigaretterne lidt hurtigere, end de ellers bliver,
fordi de er billigere og der bliver budt både til
højre og venstre.,
Ud fra alle de betragtninger er vi nødt til at
sige: Dette er et dårligt forslag, som vi kommer
til at stemme imod. Betingelsen for, at vi kunne
stemme for sådan et forslag, skal ministeren
selvfølgelig kende, og den er, at de 350 mio. kr.
ikke bare går til fædrelandets fordærv, men går
til, at der andre steder inden for ministerens ressort sker nedsættelser, tilsvarende krone for
krone-nedsættelser, af f.eks. personskatterne.
Hvis det var tilfældet, medvirkede vi gerne,
men her hvor det er højst tvivlsomt, hvad pengene går til - og vi er ikke engang så optimistiske som SF, der tror, at de går til at nedbringe
statens underskud - må vi sige nej.
Jørgen Lund (EL):
Ligesom ved det forrige lovforslag er jeg nødsaget til at indlede med at beklage, at vores ordfører på området ikke kan være til stede.
Jeg skal så oplyse, at Enhedslisten ikke er
afvisende over for det lovforslag, der her er
fremsat, men at vi i lighed med de øvrige, der
har været på talerstolen, mener, at det er et forslag, der udelukkende vil være med til at forbedre statsfinanserne. Derfor vil Enhedslistens
endelige stillingtagen til dette lovforslag afhænge af, hvordan forhandlingerne om finansloven
forløber.

159

(Kort bemærkning).";Kim Behnke
54343;name_party;":
Som Socialdemokratiets ordfører vil jeg gerne
tilbagevise Fremskridtspartiets påstand om, at
lovforslag nr. L 7 er blevet fremstillet som et
sundhedspolitisk forslag. Det fremgår såvel af
lovforslaget som af mit indlæg, at det ikke forholder sig sådan.
Jeg anbefalede en merafgift på rygning med
de finanspolitiske argumenter, der er for en
sådan forhøjelse, og så udtrykte jeg forhåbning
om, at det også kunne betyde en sundhedsmæssig regulering, selv om det ikke ville være
muligt at vurdere de sundhedsmæssige aspekter ved afgiftsforhøjelsen.
(Kort bemærkning).";Anna-Marie Hansen
54925;name_party;":
Det var jo lige præcis den udtrykte forhåbning,
jeg henviste til, når jeg mener, at regeringen er
dobbeltmoralsk, fordi den koldt og kynisk
indregner en provenugevinst, som forudsætter,
at folk opretholder det tobaksforbrug, de har i
dag. Det er lige så koldt og kynisk, som når man
ved den årlige finanslov under Justitsministeriets område kan se, at man forventer, at folk er
akkurat lige så kriminelle, som de altid har
været, endda nogle gange måske mere kriminelle, for man indbudgetterer et merprovenu for
bøder i forventning om, at folk overtræder lovgivningen.
Den form for moral, som statsadministrationen udviser, har vi altså meget svært ved at nikke genkendende til. Hvis man virkelig troede
på, at der var et sundhedspolitisk sigte i det her,
skulle man indbudgettere et mindre provenu og
have en forventning om, at folk lod være med at
ryge så meget tobak, men det gør man ikke.
Man ønsker bare at få penge i kassen, og så skal
man lade være med at prøve at pakke det ind i
lidt cellofan, som der står »sundhed« på. Vi
hopper ikke på den.";Kim Behnke
56011;title_name;":
Jeg skal takke for god behandling af lovforslaget.
Til Venstre og De Konservative kan jeg sige,
at det selvfølgelig bliver fremsat nu, hvor vi er
sikre på, at man er klar over, hvad regeringens
hensigt er, idet vi har den hensigt, at der skal tilvejebringes en finanspolitisk stramning, og i det
lys skal nærværende forslag ses.
Det udelukker ikke, at det samtidig kan have
en udmærket sundhedspolitisk effekt, og den

160

Tirsdag den 10. oktober 1995 (L 7)

måde, hvorpå man angiver provenuberegningen, er helt konventionel. Det gøres ved uændret aktivitet. Om vi får et mindre provenu som
følge af en stærk reduktion af rygeriet og rulleriet, er det helt o.k. Det er den normale måde,
man måler det her på.
Jeg må tilbagevise hr. Kim Behnke, som indfortolker alle mulige mærkelige ting i, at man
blot konventionelt angiver en provenueffekt.
Det, der er lovforslagets beregnede provenueffekt, er 200 mio. kr. I bemærkningerne diskuteres på, hvad skal vi kalde det, sofistikeret måde
alternative adfærdsændringer, som kan give
anledning til andre provenuer, men det, der er
udgangspunktet, er 200 mio. kr. Giver det mindre, er der ikke så meget at gøre ved det. Der er
ikke noget koldt og kynisk i det: det er den
måde, man beregner det på.
Jeg vil sige tak og håbe på en god og fornuftig
udvalgsbehandling.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.
Første næstfonnand (Ivar Hansen):
Jeg foreslår, at lovforslaget henvises til Skatteudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Forhandling";Carsten Koch
57660;name_party;":
Bag denne meget svære overskrift på dette lovforslag gemmer sig den kendsgerning, at det er
velkendt, at handel med varemærkeforfalskede
og piratkopierede varer skader fabrikanter,
handlende samt indehavere af bl.a. ophavsret,
og det vildleder jo også i høj grad forbrugerne.
Denne ulovlige virksomhed skal selvfølgelig
bekæmpes, og det skal søges forhindret, at
sådanne varer bliver bragt på markedet bl.a.
ved indførsel fra tredjelande. Forordningen fra
EU, der har nummer 3295, trådte i kraft 1. juli i
år og giver bl.a. toldmyndighederne beføjelser
til at gribe ind i disse sager, men hvert land, herunder Danmark, skal ifølge forordningen selv
fastsætte, hvilke sanktioner der skal anvendes
m.v., og derfor dette lovforslag.
Lovforslaget angiver, at der skal betales 500
kr. for en anmodning til toldmyndighederne om
eventuel indgriben. Det omtaler bestemmelser,
hvis der skal foretages ransagning, og tilsvarende om sikkerhedsstillelse og om behandling af
varer, om hvilke det er fastslået, at de er varemærkeforfalskede eller piratkopierede, og
endelig er der straffebestemmelserne.
EU-forordningen bestemmer, at det er toldmyndighederne, der skal modtage anmodninger om indgriben, hvor det hidtil her i landet
har været fogedretten: derfor den foreslåede
ophævelse af § 653 i retsplejeloven. Det er til
gengæld nu domstolene, der skal afgøre, hvad
der skal ske i selve sagen.
Socialdemokratiet kan støtte lovforslaget i
dets helhed.";Per Kaalund
59125;name_party;":
Venstre kan også støtte, at man straffer ulovligheder.

Den næste sag på dagsordenen var:
3) Første behandling af lovforslag nr. L 8:
Forslag til lov om anvendelse af Det Europæiske Fællesskabs forordning om foranstaltninger med henblik på at forbyde overgang til fri
omsætning, udførsel, genudførsel og henførsel
under en suspensionsprocedure af varemærkeforfalskede og piratkopierede varer.
Af skatteministeren (Carsten Koch).
(Fremsat 4/10 95).
Lovforslaget sattes til forhandling.

Pemille Sams (KF):
Lovforslaget er udtryk for implementering af en
EF-forordning om varemærkeforfalskede og
piratkopierede varer, og vi finder, at forslagets
indhold er i orden. Der er dog mange ting, som
skatteministeren får bemyndigelse til at fastsætte nærmere bestemmelser for, og det er efter
vores mening unødvendigt. De fleste af disse
forhold kunne godt have været ordnet i forbindelse med lovgivningen i øvrigt, f.eks. klagemulighederne og flere af detaljerne. Men overordnet set er indholdet af lovforslaget i orden.

(21)
Tirsdag den 10. oktober 1995 (L 8)";Charlotte Antonsen
60196;name_party;":
Vi kan også støtte lovforslaget.
Elisabeth Amold (RV):
Tilslutning fra radikal side.";Jes Lunde
60300;name_party;":
Dette lovforslag er en god ting. Vi har sagt ja i
Europaudvalget, og det var på høje tid, det blev
gjort. Så der er også fuld tilslutning fra Fremskridtspartiet.
Jørgen Lund (EL):
For tredje gang i dag skal jeg beklage, at vores
ordfører på området ikke kan være til stede, og
jeg skal derfor prøve at fremføre Enhedslistens
synspunkter på området.
Vi støtter gerne det lovforslag, der foreligger
her. Vi synes godt nok, det har været utrolig
svært at finde ud af, hvad det drejer sig om. I
den kommende udvalgsbehandling vil vi prøve
at sikre, at de udvidede beføjelser, der bliver
givet her, ikke kan misbruges af store koncerner
til at genere mindre virksomheder på et urimeligt grundlag. Et af de mest nærliggende eksempler i den genre er den måde, vi har set
McDonald bekæmpe pølsemanden McAllan på,
og derfor vil vi tage det op under udvalgsbehandlingen.
Så er der et spørgsmål, som går ud fra det, hr.
Per Kaalund sagde, og som vi egentlig gerne vil
have et svar på. Hvorfor skal der laves en lov?
Det er jo reelt sådan, at EF-forordningen er gældende ret, uanset om vi vedtager dette lovforslag eller ej. Vi støtter selvfølgelig, at vi selv er
lovgivere, men kan egentlig også have fornemmelsen af, at det er et skindemokrati. Har vi
nogen som helst muligheder for at ændre forslaget under udvalgsarbejdet?";Annette Just
61648;title_name;":
Jeg vil blot svare hr. Jørgen Lund, at det er rigtigt, at der er en forordning, som har umiddelbar retskraft og har haft det fra den 1. juli i år.
Grunden til, at vi alligevel vælger at fremsætte
et lovforslag, er, at der er en række mindre afgørende administrative detaljer, som skal præciseres. Det er den eneste grund til det.
I øvrigt vil jeg takke for en velvillig modtagelse af lovforslaget, og jeg ser frem til en hurtig og
effektiv udvalgsbehandling.
Hermed sluttede forhandlingen.

161

Afstemning
Lovforslagets overgang til anden behandling
vedtoges uden afstemning.";Carsten Koch
62259;title_name;":
Jeg foreslår, at lovforslaget henvises til Skatteudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Den næste sag på dagsordenen var:
4) Første behandling af lovforslag nr. L 9:
Forslag til lov om ændring af lov om afgift af
ansvarsforsikringer for motorkøretøjer m.v.
Af skatteministeren (Carsten Koch).
(Fremsat 4/10 95).
Lovforslaget sattes til forhandling.
Forhandling";Ivar Hansen
62716;name_party;":
50 pct.-afgiften på bilisters ansvarsforsikring
kender vi. Udviklingen har imidlertid vist, at
den ikke har været så hensigtsmæssig, som vi
havde forventet. Tanken var jo, at den skulle
finansiere de offentlige udgifter, der altid vil
være i forbindelse med diverse trafikulykker.
Det billede, der har tegnet sig i lovens funktionsperiode, er, at forsikringsselskaberne tegner forsikringer i puljer, så både ansvarsforsikringer, kaskoforsikringer og andre tillægsforsikringer går i én pulje, og at præmiebeløbet så
specificeres - men ikke nødvendigvis som man
havde forestillet sig fra starten - så meget til
ansvarsforsikring, så meget til kasko osv. Når
man ser på branchen under ét, viser tallene helt
klart, at selskabernes provenu af netop ansvarsforsikringer er faldet ganske gevaldigt, og det
kunne tyde på, at indbetalingerne til ansvarsforsikringer også er faldet, og at pengene er overført til andre typer forsikringer. Dermed formindskes provenuet til staten og dermed også
midlerne til et godt formål, nemlig at dække de
offentlige udgifter, som kommer i forbindelse
med trafikuheld.

162

Tirsdag den 10. oktober 1995 (L 9)

For at rette op på dette misforhold opererer
lovforslaget med, at afgiften skal svares af det
rent faktisk udbetalte skadeserstatningsbeløb og vel at mærke med 55 pet., når det drejer sig
om personbiler og mindre vare- og lastvogne,
og med 44 pet., når det drejer sig om visse busser. På den måde får vi lovgivningen bragt tilbage på sporet, så vi også får sikkerhed for, at det
provenu, staten nødvendigvis skal have for at
klare sine opgaver, står i det rigtige forhold til
både forsikringssummen og alle de indbetalte
penge.
På den baggrund kan jeg på Socialdemokratiets vegne anbefale lovforslaget.";Erik Mortensen
64482;name_party;":
Venstre har ikke, som regeringen tilsyneladende
har, mistillid til forsikringsselskaberne. Vi
mener ikke, der er nogen beviser for, at forsikringsselskaberne flytter overskud fra ansvarsforsikring til kaskoforsikring for at undgå afgifter, og derfor mener vi slet ikke, der er nogen
begrundelse for dette lovforslag.
Dernæst finder vi forslaget meget rodet. Vi
tror, det vil være meget svært at administrere i
praksis, når der nu skal lægges afgifter på de
udbetalte erstatninger, bl.a. fordi erstatningerne
kommer dumpende ad åre og ikke lige 2 minutter efter, at skaden er sket.
Der er en ting, jeg ikke helt forstår ved forslaget. Hvis man - som det fremgik af den socialdemokratiske ordførers tale - ønsker, at bilisterne skal betale inere til sygehusvæsenet, hvorfor
så ikke bare pålægge dem en ekstra vægtafgift?
Tør regeringen ikke tage det slagsmål, der vil
komme som følge heraf, så det i stedet skal ske i
det skjulte? Realiteten er jo, at det netop er bilisterne, der får denne ekstra udgift, fordi forsikringsselskaberne selvfølgelig vælter den ekstra
afgift over på bilisterne.
(Kort bemærkning).";Charlotte Antonsen
65612;name_party;":
Det var selvfølgelig ikke min hensigt at mistænkeliggøre nogen, heller ikke forsikringsselskaberne. Det var kun en meget klar konstatering
af, at beløbene set under ét har skiftet karakter,
så det hele er umuligt at overse. Provenuet af
ansvarsforsikringer er faldet kolossalt, og det
tilsvarende tal for kaskoforsikringer viser nøjagtig den modsatte tendens. Det var begrundelsen
for min anbefaling.";Erik Mortensen
66036;name_party;":
Det Konservative Folkeparti kan ikke støtte lovforslaget om at ændre afgiften på ansvarsforsikringer. Vi mener, at bilisterne betaler nok i forvejen i form af høje vægt- og registreringsafgifter.
Princippet om, at afgiften skal beregnes ud fra
præmieudgiften, mener vi er sundt nok, men
problemet er, at dette forslag medfører et større
provenu. Assurandør-Societetet har i den forbindelse gjort opmærksom på, at der ikke længere er nogen sammenhæng mellem størrelsen
af forsikringspræmierne og risikoen for offentlige udgifter. Det var ellers det, der var den
gode, rationelle begrundelse for indførelsen af
ansvarsforsikringer: De skulle sikre, at de, som
forårsagede uheldene og ulykkerne, også bidrog
til at betale de deraf følgende udgifter.
Nu vil regeringen lade afgiften stige med ca.
100 kr. pr. køretøj. FDM skønner, at hvis vi tager
tallene fra 1994, vil den danske stat få omkring
28 mia. kr. i kassen fra bilejerne i form af registreringsafgift, benzinafgift, dieselafgift, vægtafgift, ansvarsforsikringsafgift, CO2-afgift og vejbenyttelsesafgift.
Hvis vi ser på samtlige udgifter til vejnettet såvel investeringer som vedligeholdelse - udgør
de 7,5 mia. kr., mens udgifterne i forbindelse
med ulykker udgør 2,5 mia. kr. Der bliver altså
et årligt overskud til staten via det, skatteministeren har kaldt neutral skattepolitik, på over 18
mia. kr. Selvfølgelig kan man fratrække omkostningerne på miljøområdet, men der er næppe
tvivl om, at der i den sidste ende bliver ganske
mange milliarder i overskud.
Dette forslag er altså en indirekte skattekilde
til finansiering af regeringens store udgifter, og
det er i lyset af dette, man skal vurdere den nye
afgift, som godt nok er skjult og camoufleret så
godt som muligt.
Lad mig også gøre opmærksom på, at regeringen åbent og ærligt erklærer, at omkring 50
mio. kr. af afgiftsstigningen vil belaste erhvervene rent umiddelbart. Regeringen bryder jo
ikke med sin erhvervsfjendske linje her. Hvor
mange flere afgiftsstigninger vil vi se i det lange
løb? Det ville være rart, hvis skatteministeren
kunne fortælle, hvor mange afgifter han planlægger at belaste erhvervslivet og alle os private
borgere med. Den går ikke i længden.
Man skal ikke lægge ekstra skat på vores
transport og infrastruktur, som trods alt er forudsætningen for, at vi kan producere og tjene til
livets ophold. Det er noget, Det Konservative

Tirsdag den 10. oktober 1995 (L 9)
Folkeparti gerne vil arbejde for, og derfor kan vi
ikke stemme for det foreliggende lovforslag.";Brian Mikkelsen
68559;name_party;":
Under åbningsdebatten i sidste uge kunne man
flere gange opleve, at ordførere for Venstre og
De Konservative gik herop og sagde, at de ikke
kunne leve med at skulle lægge navn og stemmer til et finanslovforlig og lave en stram
finanslov, når SF bagefter skulle have lov til at
ødsle pengene væk i én uendelighed.
Jeg synes, dette her er endnu et godt eksempel på, at virkeligheden faktisk er den modsatte.
Virkeligheden er, at Venstre og De Konservative
ikke vil være med til at sørge for den finansiering af samfundet, der skal til. Det vil de ikke,
de siger nej gang på gang.
Her har vi et lovforslag fra skatteministeren,
som går ud på at erhverve. en indtægt på
omkring 900 mio. kr., og der står i bemærkningerne, at man skønner, at man umiddelbart sikrer et provenu på omkring 200 mio. kr. Men
Venstre og De Konservative vil ikke være med
til det.
Så bliver det altså andre partier, der skal
finansiere det, og her synes jeg, at vi i SF må
begynde at spørge os selv: Er det interessant for
os at sidde og kigge på, at der bliver lavet
finanslovforlig med Venstre og De Konservative, hvor man øser penge ud på forsvaret og øser
penge ud på at lempe gave- og arveafgifter,
mens SF skal tage det sure slid med at forsvare
indhentningen af de skattekroner, som skal til,
for at statsunderskuddet ikke skal blive alt for
stort? Det er da i virkeligheden os, der skal
begynde at tænke på den måde, ikke Venstre og
De Konservative.
Vi er positive over for lovforslaget, fordi vi vil
medvirke positivt til, at staten får de indtægter,
som skal til for at finansiere velfærdssamfundet.
Men vi synes, det er lidt grotesk, at de, man sidder og forhandler finanslov med i øjeblikket Venstre og De Konservative - skal køre på fribillet.
(Kort bemærkning).";Jes Lunde
70329;name_party;":
Hr. Jes Lunde gjorde netop opmærksom på den
fundamentale forskel på borgerlig og socialistisk skattepolitik. Det er jo nemt nok at kradse
en masse penge ind, og det gør man også i dette
tilfælde. Der er i hvert fald et overskud på 15-16
mia. kr. på alle de bilafgifter, der findes.

163

Både V og K er selvfølgelig ansvarlige partier,
men vi vil ikke være med til at kradse flere skattepenge ind: vi vil hellere være med til at finde
nogle besparelser og sørge for en mere effektiv
udnyttelse af statens midler. Men det nytter altså ikke noget bare at blive ved med at kradse en
masse penge ind og kalde det ansvarlig politik:
det vil jeg snarere kalde en kolossalt uansvarlig
politik.
Elisabeth Amold (RV):
Det sker meget ofte, at når man pålægger et
bestemt objekt en afgift, vil der gennem årene
udvikle sig en praksis, hvorefter det oprindelige
mål med afgiften ikke opnås: således også med
afgiften på ansvarsforsikringer for motorkøretøjer.
Det er helt klart, at den præmie, som har
været grundlaget for afgiftsberegningen, tilsyneladende ikke har gennemgået den samme
udvikling som de reelle udgifter i forbindelse
med de udbetalte erstatninger. Det vil sige, at
der er et vist misforhold mellem den belastning,
de pågældende uheld påfører samfundet, og
den præmie, bilisterne skal betale. Derfor føler
vi, det er rigtigt at ændre berègningsgnmdiaget,
så det i højere grad afspejler både ulykkesfrekvensen og alvoren af de skader, som de pågældende bilister påfører samfundet.
Til Venstres ordfører, som desværre ikke er til
stede i øjeblikket, vil jeg sige, at forslaget om i
stedet at pålægge bilisterne en øget vægtafgift
lige præcis ikke vil opfylde det formål, jeg netop
har nævnt. Vægtafgiften afspejler nemlig ikke
den ulykkesfrekvens, den ulykkesalvor og de
ekstra udgifter, som de pågældende bilister
påfører samfundet, men det gør netop de udbetalte erstatninger. De er derfor en udmærket
målestok for, hvordan trafikken påvirker samfundsøkonomien med øgede sundhedsudgifter
og andre udgifter til erstatning osv. Derfor støtter vi lovforslaget og regner med, at det skål blive et værn mod yderligere dræn i statskassen.
(Kort bemærkning).";Brian Mikkelsen
72510;name_party;":
Fru Elisabeth Arnold siger, at det er godt, der er ,
en slags sammenhæng, så bilisterne dækker
nogle af sygehusudgifterne. Jamen hvorfor skal
det være så kompliceret? Hvorfor skal skattesystemet i Danmark være så kompliceret, at personer og virksomheder skal bruge uendelig
megen tid på at hitte ud af reglerne og efterleve
alle de krav, vi stiller herindefra?

164

.

Tirsdag den 10. oktober 1995 (L 9)

Jeg spurgte skatteministeren helt konkret, og
det spørgsmål vil jeg gerne gentage til den radikale ordfører: Hvorfor ikke bare forøge vægtafgiften? Er det, fordi man ikke tør tage det slagsmål, det vil medføre, fordi det bliver synligt for
de danske bilister, at regeringen med dette forslag gør, det endnu dyrere at benytte privatbil?
(Kort bemærkning).";Charlotte Antonsen
73295;name_party;":
Angående skattesystemets kompleksitet vil jeg
blot sige til fru Charlotte Antonsen, at det ikke
er lykkedes for de mange borgerlige skatteministre - herunder Venstres skatteministre - at forenkle skattesystemet væsentligt, selv om de har
haft adskillige år til deres rådighed.
Med hensyn til pålægning af afgifter på
ansvarsforsikringer er det jo sådan, at der for
mange år siden var en fornemmelse af, at de
bilister, der var meget aktive i trafikken og derfor forårsagede skader, også skulle være med til
at bære en ekstra andel af sundhedsudgifterne, i
stedet for at samtlige skatteydere. - også de, der
bare kørte på cykel eller slet ikke kørte nogen
steder og i øvrigt ikke var involveret i uheld skulle bidrage til denne andel. Derfor er det rigtigt at sige: Hvis der skal være en ekstra belastning af trafikanter, som er meget udsat for at
blive indblandet i uheld, kan man enten gøre
det ved at lægge den på bilernes pris, ved at
lægge den på registreringsafgiften, på vægtafgiften, på de opkrævede præmier eller på de
udbetalte erstatninger.
Ideen med præmien havde egentlig været
meget god, hvis det var sådan, at præmiens
størrelse afspejlede de faktiske omkostninger.
Men der er noget, der tyder på, at den ikke længere gør det, og derfor er det rigtigt at vende det
om og sige: Det er de udbetalte erstatninger, der
skal være opkrævningsgrundlag, og ikke længere præmierne.
Men det er stadig sådan, at fra radikal side
mener vi, det må være rimeligt at pålægge bilisterne en ekstra omkostning i forbindelse med
de udgifter, de påfører samfundet - ikke blot
sundhedsudgifter, men også trafikudgifter i
øvrigt, vejinvesteringer osv. Det er udgifter, som
specifikt påføres samfundet af bilisterne.";Elisabeth Arnold
75020;name_party;":
Med hensyn til det forrige lovforslag, om
tobaksafgifterne, blev det gjort klart, at formålet
med afgiften er, at man ønsker at reducere folks
forbrug.

Det samme kan jo ikke helt være tilfældet
med en afgift på en lovpligtig forsikring, for al
den stund forsikringen er lovpligtig, kan man
ikke undslå sig for at have den, selv om afgifterne bliver nok så høje. Og det er jo smart fundet
på, for uanset hvilken adfærd man har, fanger
skattefar én, og man kommer til at betale. Men
blandt de vise embedsmænd i Skatteministeriet
har man opdaget, at det kunne jo være, disse
forsikringspræmier indgik som konkurrenceparameter, så hvis man tegner livsforsikring og
husforsikring og alt muligt andet, får man det
hele lidt billigere, end hvis man kun har en
enkelt forsikring. Og hvad gør man så ved dét?
Så flytter man beregningen.
Men jeg tror ikke, det er forklaringen. Nej,
forklaringen er den, at i dag er de danske bilejere ved at være rigtig godt trætte af at blive flået.
De er ved at være rigtig godt trætte af at læse
sammenligriinger med forholdet i andre europæiske lande og se, at Danmark er det land i
Europa, der har den værste og voldsomste
beskatning af biler. Og et af de steder, hvor det
er meget synligt, er på girokortet fra forsikringsselskabet, for øverst står præmien, og derunder
står der en statsafgift.
Men kunne man nu flytte det, så det ikke var
noget, der så tydeligt optrådte dér, og man ikke
generede samtlige bilejere, hver gang man skulle opkræve sin afgift, har man jo skjult det. Og
nu vil man altså lave det om til bare at være en
bogholderipostering i forsikringsselskabernes
regnskaber. Det er smart udtænkt, for det er
med til at skjule den afgift, folk betaler.
I den forbindelse forstår jeg godt, at CD ikke
er til stede i salen, for i forbindelse med portrætteringen af hr. Erhard Jakobsen for nylig gentog
man det budskab, at CD er bilejernes parti. CD
må have det meget svært med at være med i en
regering, som nu skal ud og plukke 200 mio. kr.
ekstra op af lommen på de danske bilejere med
dette forslag. Det er usympatisk, og det er igen
et forsøg på at skjule, hvor meget folk reelt betaler i skatter og afgifter i Danmark, og det vil vi
ikke være med til. Vi vil arbejde for, at skatter
og afgifter bliver så synlige, som det overhovedet er muligt, og det allerbedste system for os
ville være - også på andre områder - at hver
enkelt borger simpelt hen fik edb-udskrifter
over, hvor meget de betaler, og hvad pengene
går til. Det ville have en så pædagogisk virkning, at skatteministeren ville blive landsforvist
i løbet af meget kort tid.
Vi kan desværre kun give dette lovforslag syv
nejstemmer, men det vil vi også gøre.

Tirsdag den 10. oktober 1995 (L 9)
(Kort bemærkning).";Kim Behnke
77761;name_party;":
Jeg skylder vel bare at sige til hr. Brian Mikkelsen, at beskrivelsen af forskellen mellem vores
form for skattepolitik og Venstres og De Konservatives form efter min mening er helt forkert.
Jeg kan da godt forstå, at Venstre og De Konservative helst vil sætte skatterne ned. Det er det
sjoveste, og det vil vi også gerne i SF, for det er
da en god sport at gøre folk glade. Problemet er
bare, at vi har et underskud på statsfinanserne,
som er ganske voldsomt, og derfor er spørgsmålet ikke, om man skal sætte skatterne op, eller
om man skal spare på forskellige områder. Man
er faktisk nødt til at gøre begge dele for at få
balance i dette lands økonomi, og det er det, vi
påtager os.
Og her er det, Venstre og De Konservative
forsøger at få det til at se ud, som om de kan
nedsætte afgifterne på en stribe områder - en
række ukloge områder i øvrigt: benzinafgifter,
grønne afgifter og den slags, hvor det vil være
miljømæssigt forkert at nedsætte afgifterne.
Men de forsøger at give det udseende af, at man
kan nedsætte skatter og afgifter i milliardklassen og alligevel få balance i statsfinanserne, og
det kan man ikke. Den økonomiske politik, Venstre og De Konservative står for i disse år, hænger simpelt hen ikke sammen.
(Kort bemærkning).";Jes Lunde
79030;name_party;":
Jeg bliver nødt til at sige til hr. Jes Lunde, at det
drejer sig jo ikke om, at Det Konservative Folkeparti vil have nedsat afgiften. Vi vil blot have en
status quo-afgift.
Og med hensyn til, at vi skulle finansiere
vores alt for store statsunderskud ved at kradse
nogle flere skatter ind, kan vi da godt kradse
30-33 mia. kr. ind, for vi vil hurtigt kunne finde
de 30-33 mia. kr. Men problemet er jo - og det
siger almindelig, basal økonomisk teori - at hvis
man kradser så mange penge ind i skat, får det
altså en negativ dynamisk effekt: Der kommer
mindre gang i samfundshjulene, og så får vi alligevel færre skattekroner. ind.
Det gælder om at finde den tigtige balance
mellem det at hente nogle penge ind i skat og
foretage nogle besparelser, og vi henter jo mange penge ind i skat. Det Konservative Folkeparti
vil godt hente penge ind i skat, selv om vi henter
alt for meget ind i dag, men der skal være den
rigtige balance, for ellers får vi ikke ordentlig
gang i samfundshjulene.
i

165

Og netop hjulene er jo vigtige i denne diskussion, for hvis bilisterne bliver plukket endnu
mere, som man vil gøre med dette forslag, gør
man det endnu sværere for dem og sætter
erhvervslivet tilbage. Man sætter stop for
erhvervsudviklingen mellem de forskellige
landsdele, fordi mange erhvervsgrene bliver
ramt af forslaget, og det passer altså ikke med
den almindelige økonomiske politik - også fra
regeringens side - at det skal være lettere at
være virksomhedsejer. Nu gør man det sværere.
Jørgen Lund (EL):
Da Enhedslistens ordfører på området ikke kan
være til stede, skal jeg oplyse, at Enhedslisten
kan støtte lovforslaget, idet vi mener, at det griber ind over for en indirekte skattetænkning i
forsikringsbranchen, og det er vi udmærket tilfredse med.";Brian Mikkelsen
80821;title_name;":
Fru Charlotte Antonsen hævdede, at Venstre
ikke havde den mistillid til forsikringsselskaberne, som regeringen påstås at have. Jeg har
den allerstørste tillid til forsikringsselskaberne.
Jeg synes, de opfører sig utrolig professionelt.
Jeg ville være mere betænkelig, hvis forsikringsselskaberne ikke var i stand til at profitmaksimere på de givne vilkår. Hvis de ikke profitmaksimerede, var forsikringsfolkene nogle dårlige handelsfolk, nogle dårlige forretningsfolk.
Det er klart, at de gør det, når reglerne er, som
de er, og der er muligheder for at ændre præmien. Når afgiften kun lægges på den del af forsikringen, man typisk betaler til en bil, ville det
være foruroligende, hvis det ikke var sådan, at
forsikringsselskaberne var i stand til at profitmaksimere og dermed ændre dé præmier, som
skal betales.
Jeg har altså fuld tillid til forsikringsselskaberne. Jeg foreslår blot, at vi i lyset af, at de er
professionelle, indfører en lille ændring, så vi
kan opnå det samme provenu, som vi ville have
opnået, hvis reglerne var blevet konstrueret på
den måde, der rerit faktisk var tilsigtet.
Igen har jeg kunnet konstatere, at Det Konservative Folkeparti er på vild flugt væk fra en fornuftig CO2-politik og fra de tilkendegivelser, de
selv er kommet med i forbindelse med de miljøpolitiske målsætninger: nien dét er jo ikke noget
nyt. Vi kender det jo fra foråret, og her må vi så
bare konstatere det en gang til.
Jeg må også konstatere, at hr. Jes Lunde, som i
øjeblikket er i gang med at smykke sig med en

166

Tirsdag den 10. oktober 1995 (L 9)

finanspolitisk ansvarlighedsglorie af ganske
betragtelige dimensioner, for ikke så lang tid
siden var med til at pålægge regeringen at fremsætte et lovforslag, som skulle give en finanspolitisk lempelse på ikke mindre end 140 mio. kr. den berømte cd-afgift - så jeg bliver da glad,
hvis hr. Jes Lunde vil vise ansvarlighed og
bidrage til den almindelige finanspolitiske
stramning. Men så skal hr. Jes Lunde i hvert fald
starte 140 mio. kr. før os andre, og jeg glæder
mig til, at den ansvarlighed også bliver udmøntet i konkret tilslutning til de forskellige lovforslag.
Jeg skal i øvrigt takke for forhandlingen og
henvise til udvalgsbehandlingen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.
Første næstfonnand (Ivar Hansen):
Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
5) Første behandling af lovforslag nr. L 10:
Forslag til lov om ændring af lov om vægtafgift af motorkøretøjer m.v. (Forhøjelse af
udligningsafgiften).
Af skatteministeren (Carsten Koch).
(Fremsat 4/10 95).
Lovforslaget sattes til forhandling.
Forhandling";Carsten Koch
83650;name_party;":
Dette lovforslag må nok nærmest betegnes som
et konsekvensforslag, nemlig en konsekvens af
vedtagelsen umiddelbart før sommerferien af en
ekstraordinær forhøjelse af benzinpriserne til
ikrafttrædelse pr. 1. januar 1996.

I og med, at dieselolie er et billigere produkt
end benzin, har man forsøgt at holde et vist
niveau mellem dieseldrevne og benzindrevne
biler, så der ikke blev en umådelig stor gevinst
ved at køre på diesel, og vi skal selvfølgelig se
forslaget i lyset heraf. En forhøjelse af benzinprisen bør naturligvis medføre en forhøjelse af
dieselafgiften, og det udmøntes her i den
såkaldte udligningsafgift på dieselbiler.
En gennemsnitsberegning viser, at benzinforhøjelsen vil medføre en merudgift på ca. 500 kr.
for en gennemsnitstrafikant i en gennemsnitsbil,
og derfor foreslås udligningsafgiften for dieselbiler forhøjet med samme beløb og i øvrigt gradueret for de øvrige typer dieseldrevne biler,
som tilfældet også er i dag.
Ud fra ønsket om at bevare forholdet mellem
diesel og benzin kan vi fra Socialdemokratiets
side anbefale lovforslaget, selvfølgelig ikke
mindst på baggrund af, at dieseldrevne biler
heller ikke er til den store fordel for vores miljø.";Erik Mortensen
84856;name_party;":
Som den socialdemokratiske ordfører lige har
redegjort for, er lovforslaget en udmøntning af
det forlig, regeringen lavede med venstrefløjen
lige efter sidste års finanslovforhandlinger.
Som bekendt var Venstre stærk modstander
ikke alene af forliget, men også af hele den
måde, hvorpå man først forhandler finanslov
med den ene del af salen for derefter at gå ud og
aftale ekstra afgifter med den anden del af salen.
Men det er blot én af grundene til, at Venstre går
imod forslaget. Vi er også imod det, fordi vi
mener, det er et dårligt forslag. Man hæver
afgiften på dieseldrevne biler, og dermed
pålægger man erhvervslivet ekstra afgifter. Det
giver færre job, og jeg kunne godt tænke mig at
høre fra skatteministeren, hvor mange færre job
der bliver tale om her. Vi har jo for nylig haft en
diskussion med statsministeren her i salen om
skabelsen af rigtige job, og her er i hvert fald et
eksempel på, at der bliver færre rigtige job, og
det er imod Venstres ønske.";Charlotte Antonsen
85850;name_party;":
Først så vi de enorme stigninger i benzinafgiften. De blev lanceret som grønne afgifter, og de
skulle kompenseres med lettelser i den personlige skat.
Men med en socialdemokratisk ledet regering
er det nok en illusion at tro på lettelser i det
samlede skattetryk.

Tirsdag den 10. oktober 1995 (L 10)
Nu kommer så endnu en stor stigning, denne
gang en dieselafgiftsstigning på 500 kr. for en
almindelig personbil. Det sker, som vi har hørt
fra de foregående talere, i lyset af den store
afgiftsstigning på benzin, vi oplevede i foråret,
og det er også for at sikre, at folk ikke går over
til dieseldrift. Man skriver i lovforslaget, at
dieselen er mere miljøbelastende end benzin.
Men flere eksperter har rent faktisk sat spørgsmålstegn ved, om det altid er tilfældet. I Sverige
har man for eksempel en ren dieseltype uden
partikler, der koster 60 øre mere pr. 1, og som er
meget renere end benzin.
Men lad os se på effekten af dette forslag. Vi
har i forvejen set en regering, der ikke har holdt
sig tilbage fra at belaste erhvervslivet med en
stribe konkurrenceforvridende afgifter - på
trods af meget flotte ord, må jeg erkende, fra
både skatteministeren og erhvervsministeren men i dette tilfælde indrømmer regeringen helt
åbenlyst, at dens forslag vil gå ud over såvel
privatbilisterne som erhvervslivet. Fra lovforslagets bemærkninger kan jeg citere, at forslaget
kan ses »som en ekstra udgift for dele af
erhvervslivet.«
Det fremgår også helt klart af provenuberegningerne, at langt størstedelen, 90 mio. kr., skal
hentes ved at øge afgiftspresset på varevogne og
visse lastbiler. Det må man jo sige er ærlig snak,
men det er ikke søde toner i erhvervslivets ører,
og derfor kan jeg selvfølgelig undre mig over, at
erhvervslivets positive vogter herinde, CD, heller ikke er til stede under denne sag. Nu lover
man altså heller ikke nogen kompensation, og
det er måske, fordi regeringen erkender, at den
ikke vil kompensere, og at den ikke vil give
skattelettelser, at den fortsætter denne lange
række af såkaldte grønne afgifter.
Da man tilmed rammer de mindre køretøjer
ekstra hårdt, mens man ikke planlægger videre
forhøjelser for de helt store køretøjer over 12 t,
vil det være en ekstra klods om benene på de
små og mellemstore virksomheder, som flertallet her i Folketinget ellers altid taler så smukt
om, og som man er sikker på vil være med til at
sætte skub i Danmark og være med til varigt at
nedbringe arbejdsløsheden.
Vi vil ikke acceptere, at regeringen langsomt,
men sikkert saver den gren over, vi sidder på.
Det Konservative Folkeparti kan af alle disse
grunde slet ikke acceptere dette lovforslag og vil
derfor stemme imod.

167";Brian Mikkelsen
88520;name_party;":
Ja, Venstre og De Konservative fortsætter jo
med at være afvisende over hele linjen.
SF mener, at vi har for megen biltrafik i Danmark. Der køres alt for meget i bil, og der forurenes alt for meget. Det forøger den globale
CO2-forurening og drivhuseffekten og medvirker dermed til de økologiske katastrofer, der
kan komme ud af dét. Derfor er SF selvfølgelig
det rigtige sted at henvende sig, hver eneste
gang man diskuterer at gøre det dyrere at køre i
bil. Det er simpelt hen nødvendigt af miljømæssige grunde, og derfor er vi også positive over
for et forslag som dette.
Så kan jeg forstå, at skatteministeren - hvis
han ellers kan få tid til at høre efter - mener, at
SF er 140 mio. kr. bagud på grund af cd-forslaget. Det kan selvfølgelig være, at det er det, hr.
Brian Mikkelsen er henne for at forklare skatteministeren: at af bemærkningerne til beslutningsforslaget om cd-afgiften fremgik det, at
konstruktionen skulle være provenuneutral,
fordi der kommer en øget omsætning på musikområdet, som så i kraft af momsen giver de indtægter, som skatteministeren kunne miste på
anden vis. Det er jeg sikker på at hr. Brian Mikkelsen kan docere lidt om. Det var ikke meningen med det forslag at opnå en lempelse, hvor
man bare øser penge ud. Det er der andre der er
meget bedre til, bl.a. De Konservative og Venstre, som får lempelser i arve- og gaveafgiften.
Så er det rent ud sagt at øse penge ud, og så er
der tale om flere hundrede millioner kroner.
Hvis skatteministeren endelig synes, vi er
bagud med hensyn til at skaffe de penge, der
skal til for at finansiere velfærdssamfundet, så
kan skatteministeren jo bare kigge på de forslag,
vi f.eks. har haft på benzinprisområdet og på en
række andre miljøområder, hvor vi selvfølgelig
er villige til at skaffe de penge, der skal til. Hvis
vi skal nedsætte skatter og afgifter - og det kan
vi jo godt, for selvfølgelig skal man ikke bare
sætte dem op, selvfølgelig skal man også en
gang imellem kigge på, om skattesystemet fungerer rimeligt, og om der er steder, hvor man
burde nedsætte skatterne, og afgifterne - så er
det, vi vil, at nedsætte skatten på de laveste indkomster. Det vil vi faktisk komme med et forslag om senere på efteråret, for det synes vi der
er fornuft i.
Vi kan også godt nedsætte afgifterne på sådan
noget som cd'er, som giver noget mere musik i
livet, hvilket jeg synes er udmærket, men at
nedsætte afgifterne på stærkt forurenende ting,

168

Tirsdag den 10. oktober 1995 (L 10)

sådan som De Konservative og Venstre vil, er jo
helt forkert, og at øse penge ud på skattelettelser
til de allerrigeste i samfundet er også helt forkert. Det er den form for politik, som vi vender
os imod. Lad os få en økonomisk ansvarlighed,
som også er koblet med god miljøpolitik og god
social fordelingspolitik, så er SF med.";Jes Lunde
91333;name_party;":
Hvis vi begyndte helt forfra og skulle konstruere et afgiftssystem til transportsektoren, så kom
vi ikke uden om at skulle lave et udredningsarbejde, der ville ende med at vise, at vi skulle
beskatte både drivmidlerne og selve køretøjerne
ganske anderledes, end vi gør i dag. Der er
ingen tvivl om, at den beskatning, der er på
transportsektoren i dag, ikke afspejler den
belastning, der er af miljøet, og den afspejler
heller ikke de ønsker, der er om at få bragt en
meget større del af transporten over på enten
skinner eller vandtransport.
Derfor er der i alle disse småjusteringer af
afgifterne på transportområdet, afvejninger af,
hvad det pågældende erhverv kan tåle af konkurrenceforvridning, hvad det pågældende
erhverv kan tåle i forhold til et parallelt erhverv,
hvad den pågældende biltype kan tåle i forhold
til andre biltyper, osv. osv. Derfor er det meget
små justeringer, og der er ingen, der kan få mig
til at tro, at disse ændringer vil påvirke vognmandserhvervet i væsentlig grad.
Det Radikale Venstre går altså ind for disse
ændringer, ligesom vi i sin tid gik ind for forhøjelsen på 17 øre af benzinafgiften.
Til fru Charlotte Antonsen, som på Venstres
vegne endnu en gang talte om den store fornærmelse, det er mod Venstre, at man indfører forskellige former for afgifter med den ene side af
Folketinget og så laver forlig med den anden
side, vil jeg blot sige, at det jo altså er en meget
ny puritansk linje, Venstre her fremfører. Jeg
husker, at der i hr. Anders Fogh Rasmussens
ministertid blev lavet et meget stort forlig, hvori
samtlige af Folketingets partier var involveret,
og hvor man påvirkede såvel tobaksafgifterne
som parfumeafgifterne, benzinafgifterne, dieselafgifterne og spiritusafgifterne i et kæmpemæssigt forlig, hvor alle havde forlig med hinanden
på kryds og tværs, men ingen med alle. Det var
jo også det, der gav anledning til den muntre
bemærkning om, at skatteministeren var en af
de få her i landet, som kunne trylle dieselolie om
til parfume.

Venstre har altså også udvist stor kreativitet i
forbindelse med afgiftsforliget for netop at værne statskassen mod frafald af provenu og for at
sikre, at balancen mellem de forskellige afgiftsobjekter blev opretholdt. Så jeg giver ikke meget
for Venstres gloriepudsning i denne forbindelse.";Elisabeth Arnold
93635;name_party;":
Da benzinafgiften senest blev forhøjet, stemte
Fremskridtspartiet imod. Meget apropos det
seneste indlæg har vi kun været med til at stemme for noget i forbindelse med benzinafgifter én
gang. Det var i 1990 - dengang de blev sat ned og det var noget, der blandt andet var med til at
flytte folks forbrug fra almindelig benzin til blyfri benzin. Da viste det sig, at incitamentet til at
få folk til at ændre adfærd var lavere skatter.
Lavere skat på blyfri benzin fik folk til at bruge
blyfri benzin.
Det ser ud, som om regeringen har den opfattelse, at man kun kan ændre folks adfærd ved at
forhøje afgifterne, og det er jo, fordi man i virkeligheden ikke ønsker at ændre adfærden. Det,
man reelt ønsker, er at få nogle flere penge i
statskassen, og det er usympatisk såvel i forbindelse med dette forslag som i forbindelse med
så mange andre forslag.
Med hensyn til bemærkningen i skatteministerens fremsættelsestale om, at diesel er
væsentlig lavere beskattet end benzin, ville jeg
godt have haft et lidt større spænd i afgifterne,
hvis ordet væsentligt skulle bruges. Jeg synes
bestemt ikke, der er tale om nogen væsentlig
forskel: jeg synes, der er tale om en glædelig forskel. Og hvorfor så det? J 0, dér skal vi over i den
afdeling, der hedder erhvervslivet. Det fremgår
jo klart og tydeligt, hvem dette her kommer til at
ramme: Det kommer til at ramme det danske
erhvervsliv. Det er primært de danske erhvervsvirksomheder, som bruger dieseldrevne køretøjer.
Hurra, endelig er der noget, som er til gavn
for det danske erhvervsliv, endelig er der noget,
hvor dansk erhvervsliv har lidt medvind i ryggen! Og hvad gør skatteministeren så? Så sidder
han med millimeterskruen og måler sig frem til,
at her er en lille forskel, og den skal man med
det samme have hentet hjem, så man kan få 125
mio. kr. ekstra ned i statskassen. Det hører ingen
steder hjemme!
Det kan da godt være, at dette her ikke betyder lukning af tusinder af arbejdspladser, eller
hvad man ellers kunne hævde. Det gør det sikkert ikke. Men det er endnu en skovlfuld jord

Tirsdag den 10. oktober 1995 (L 10)
oven på det læs af danske afgifter, som det danske erhvervsliv i forvejen slæber rundt på, og
det er derfor, man skal stemme imod dette forslag.
Den socialdemokratiske ordfører gjorde
meget ud af, at der er tale om gennemsnitsbetragtninger, og det bærer forslaget også præg af.
Forslaget bærer jo netop præg af, at man ikke
har foretaget nogen dyberegående analyser af,
hvordan de forskellige typer køretøjer bliver
påvirket osv. Nej, i ministeriet har man spurgt:
Hvad er facit? Og facit er, at der skal 125 mio. kr.
ekstra i statskassen, og så orker man ikke at regne det ud for hver enkelt type. Så siger man: Vi
anstiller nogle gennemsnitsbetragtninger og
siger, at det er 500 kr. pr. næse, og det går jo
nok. For man kender facit på forhånd: Man skal
have pengene i statskassen. Ellers ville man
aldrig have anstillet disse gennemsnitsbetragtninger, men have set på de enkelte typer køretøjer. For jeg er da enig med dem, der har sagt, at
der er dieselkøretøjer, som bestemt ikke er til
gavn for miljøet: men der er jo til gengæld også
dieselkøretøjer, som er gået over til at køre på
let diesel. Jeg tror endda, at DSB, når de bruger
let diesel, kalder den miljødiesel. Og nogle kalder den oven i købet grøn diesel.
Det korte af det lange er, at hvis man virkelig
ville gavne miljøet - og det kunne der være
gode argumenter for - så skulle man benytte det
samme incitament som dengang, da vi fik folk
til at bruge blyfri benzin, nemlig afgiftsnedsættelser. Det, man gør her, er bare at skaffe nogle
flere penge til statskassen. Og så alle miljøargumenterne! De er igen blot noget cellofan, som
man lægger omkring afgifterne i håb om, at de
så glider lettere ned i den almene befolkning.
Men folk skal ikke lade sig narre. Dette her er
125 mio. kr. ekstra til fædrelandets fordærv.
Jørgen Lund (EL):
Jeg ved ikke, om det kommer som en overraskelse for nogen, hvis jeg indleder med at sige,
at vores ordfører på området ikke kan være til
stede, og at det derfor er mig, der skal oplyse, at
Enhedslisten støtter dette forslag. Det gør vi
selvfølgelig både af hensyn til miljøet og af hensyn til statens finanser. Og i de kommende
finanslovforhandlinger vil vi arbejde for, at det
provenu på 125 mio. kr., der omtales, bliver
brugt til en omstilling af transportsektoren i retning af en bedre kollektiv trafik. Det er vores
indgangsvinkel til det.
II

169";Kim Behnke
98109;title_name;":
Efter min mening anlægger flere partier i dag en
meget kedelig og smålig taktisk vinkel på
næsten alle disse forslag. Jeg synes, man for en
gangs skyld skulle vise lidt format og sige: Vi
står her over for en ret interessant problemstilling: Der er et opsving, som er godt i gang, og
der er meldinger om, at der kan være muligheder for overophedning.
Sidst der var en tilsvarende faresituation,
opfangede man overhovedet ikke signalerne,
men lod bare økonomien løbe løbsk - det var jo
i midtfirserne under den daværende borgerlige
regering - og det fik betydelige negative
beskæftigelsesmæssige og erhvervsmæssige
konsekvenser. Det er vi meget optaget af ikke
kommer til at ske igen. Faktisk er det eneste, der
holder skatteministeren vågen om natten i øjeblikket, hvordan vi får klaret skærene, hvordan
vi får holdt opsvinget på sporet, hvordan vi sørger for, at opsvinget får en sådan karakter, at
der ikke sker overophedning. Det synes jeg man
skal tænke på. Det kan give anledning til en
sund økonomisk betragtning, der går ud på, at
vi må have en finanspolitik, der sikrer en rimelig finanspolitisk stramning.
Det indebærer selvfølgelig en stram udgiftspolitik, sådan som regeringen har lagt op til ingen tvivl om det - men det indebærer også en
beskeden samling afgiftsforhøjelser, som i hvert
fald for langt de flestes vedkommende er karakteriseret ved samtidig at have et udmærket miljøpolitisk sigte.
Så jeg synes, vi skulle enes om, at dette her
faktisk er en fornuftig pakke, som tilgodeser et
ansvarligt økonomisk forløb, som også er til
gavn og glæde for det danske erhvervsliv, og så
ikke sidde og lave alle disse småfnidderberegninger på det ene og det andet. Det afgørende
er, at vi får holdt det økonomiske opsving rimeligt på sporet, og det synes jeg disse forslag lægger op til. Og lad så alle disse små, taktiske
overvejelser ligge til en anden god gang.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.

170

Tirsdag den 10. oktober 1995 (L 10)";Carsten Koch
100177;title_name;":
Jeg foreslår, at lovforslaget henvises til Skatteudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Den sidste sag på dagsordenen var:
6) Første behandling af lovforslag nr. L 11:
Forslag til lov om ændring af lov om indkomstskàt og fonnueskat for personer m.v.
(personskatteloven) og lov om fordeling mellem staten, kommunerne og amtskommuneme
af skattenedslaget som følge af personskattelovens skatteloft. (Ændring af det skrå skatteloft for indkomståret 1996 m.v.).
Af skatteministeren (Carsten Koch).
(Fremsat 5/10 95).
Lovforslaget sattes til forhandling.
Forhandling";Margrete Auken
100831;name_party;":
Skatteloftet lægger som bekendt loft over marginalskatten og sikrer, at ingen del af indkomsten beskattes med mere end en given procent,
og i 1995, altså indeværende år, er det 63,5 pet.
Skatteloftet virker for skatteydere, der bor i
kommuner, hvor summen af kommuneskatten
og amtsskatten er højere end 29 pet., og hvor
den samlede skat inklusive statsskatten dermed
er højere end 63,5 pet. Skatteydere, der kommer
over dette loft, får et nedslag i den del af statsskatten, der kaldes topskatten.
Skatteloftet skal ifølge den skattereform, der
blev vedtaget for et par år siden, nedsættes år
for år for i 1998 og fremefter at være 58 pct. Fra
1996 skulle der ske en nedsættelse med 2,5 pet.,
fra 63,5 pet. til 61 pet. Det foreliggende lovforslag, L 11, foreslår stadig væk en nedsættelse,
men alene på 1,5 pet., til 62 pet., hvilket indebærer, at der først gives nedslag, når summen af
kommune- og amtsskatter er på over 30 pet.
Nedsættelsen eller aftrapningen af skatteloftet hviler på den forudsætning, at kommune- og
amtsskatterne skulle være uændrede i forhold
til 1993-niveauet, men i 1995 er de steget med
0,4 pet., og i 1996 vil de med meget stor sand-

synlighed - skatteprocenterne er jo i disse uger
ved at blive vedtaget i kommunerne og amterne
- stige med yderligere 0,5 pet. Kommunerne og
amterne har altså sammenlagt over disse to år
hævet skatten med 0,9 pet. eller næsten 1 pet.
Derfor dette forslag om kun at sænke skatteloftet til 62 pet.
Ved kun at sænke skatteloftet til 62 pct. i stedet for som oprindelig fastsat 61 pet. kommer
ca. 625.000 skatteydere, der betaler topskat i de
aktuelle kommuner, også til at betale deres forholdsmæssige andel af stigningen i kommuneog amtsskatten, og ca. 130.000 af disse vil ikke få
nedslag i topskatten for 1996.
Socialdemokratiet kan ud fra en rimelighedsbetragtning støtte dette forslag om en ændring
af skattereformen. Nedslag i topskatten giver
staten et provenutab, og det provenutab skal
amter og kommuner, der har forhøjet skatten ud
over 1993-niveauet, være med til at finansiere.
Det lovforslag, der foreligger nu, indebærer,
at kommunerne og amterne i 1996 på uændrede
vilkår skal medfinansiere nedslag i topskatten.
Medfinansieringen udgør ca. 300 mio. kr. Når
skatteloftet kun sænkes til 62 pet. i stedet for 61
pet., opstår et merprovenu på ca. 475 mio. kr., og
ifølge lovforslaget får kommunerne og amterne
ikke andel i denne provenugevinst, som fuldt
ud tilfalder statskassen.
Loven gælder kun for 1996. Det vil sige, at
skatteloftet for 1997 som forudsat ved skattereformen bliver 60 pet., hvilket bygger på den
vurdering, at den kommunale økonomi er så
stærk og god, at man vil kunne forudse nedsættelser i kommuneskatten med ca. 0,5 pet. i 1997.
Socialdemokratiet kan anbefale, at loven kun
gælder for 1996.
Til sidst vil jeg nævne, at skattekortene for
1996 jo meget snart skal udsendes, og vi kan
derfor anbefale en hurtig behandling af lovforslaget.";Per Kaalund
103785;name_party;":
Jeg kan godt forstå, at ordføreren for Socialdemokratiet, hr. Per Kaalund, gav en meget teknisk redegørelse for dette forslag, for hvis man
lidt mere klart skal sige, hvad det handler om,
ja, så er det, at regeringen bryder sine egne skatteløfter fra skattereformen, idet man simpelt hen
ikke gennemfører den marginalsænkning af
indkomstskatten, som man lagde op til i skattereformen.
Derfor kan vi i dag med dette forslag konstatere, at regeringen simpelt hen ikke holder sine

Tirsdag den 10. oktober 1995 (L 11)
løfter til befolkningen, at man firer på sine løfter
om at sætte skatten på lønindkomster ned, og
det tror jeg er med til at fremkalde den politikerlede, som bliver diskuteret så meget netop i
denne tid: at befolkningen aldrig kan regne
med, hvad politikere siger, eller hvad en regering siger - lige så snart et valg er overstået, bliver der igen åbnet døre for i dette tilfælde skattestigninger.
Da man lavede skattereformen, talte man om
en sammenhængende skattereform. Først plagede man danskerne med en stribe grønne afgifter, men man forsøgte at dæmpe utilfredsheden
hos danskerne ved at sige, at man jo samtidig
reducerede indkomstskattetrykket, og at de
hårdt skatteplagede danskere dermed ikke ville
komme til at mærke det så slemt.
Nu ser vi altså, at man har droppet reduktionen af marginalskatterne, og så siger ordføreren
for Socialdemokratiet, hr. Per Kaalund, at det vil
ikke ske igen næste år. Jamen hvor er garantien
for, at det ikke vil ske igen og igen og igen? Vi
har lige gennemgået en række forslag fra regeringen om øgede afgifter - på trods af, at den
netop har lovet, at der ikke ville komme mere,
og at den nu lagde op til en marginalskattesænkning og et reduceret skattetryk.
Når Venstre er særlig ophidset over denne
sag, er det selvfølgelig, fordi vi for en måneds
tid siden kunne læse i aviserne, at dette lovforslag allerede har et politisk flertal bag sig, idet
der i nattens mulm og mørke er blevet lavet
skatteforlig med venstrefløjen. Og dér har vi jo
allerede adskillige gange i dag hørt SF's hr. Jes
Lunde redegøre for, hvordan SF altid er med på
skatteforhøjelser, fordi SF er så ansvarligt et
parti, at bare det er noget med, at borgerne skal
betale mere til staten, er SF med for enhver pris.
Dette forslag er stærkt medvirkende til, at det
ikke bliver særlig let for Venstre at lave et
finanslovforlig med regeringen. Det er i hvert
fald ikke befordrende for seriøse finanslovforhandlinger. Vi finder, det er noget griseri, at
man vedtager et sådant forslag, inden finanslovforhandlingerne overhovedet er gået i gang,
og det var som bekendt halvanden måned
siden, dette her kom på plads. Vi er imod det.
(Kort bemærkning).";Charlotte Antonsen
106482;name_party;":
Jeg vil kun sige til fru Charlotte Antonsen, at der
sker en nedtrapning af skatteloftet. Det eneste,
vi foretager, er en lille opbremsning i 1996
begrundet i, at kommuner og amter imod de

171

forventninger, vi havde, da skattereformen blev
vedtaget, sammenlagt har forhøjet de kommunale skatter med næsten 1 pct. Det er begrundelsen. Det er Socialdemokratiets klare mål at
opfylde skattereformens målsætning om at nå
ned på et skatteloft på 58 pet. fra 1998 og fremefter, og vi har ingen intentioner om at ændre
dét. Forudsætningen for næste år igen, altså i
1997, at sænke skatteloftet så meget, som det var
hensigten i skattereformen, er den vurdering, at
den kommunale økonomi er i en sådan stand, at
det vil være muligt for kommunerne at reducere
skatteprocenten.
(Kort bemærkning).";Per Kaalund
107295;name_party;":
Hr. Per Kaalund begrunder dette ejendommelige lovforslag med, at kommunerne allerede
har hævet skatterne. Hr. Per Kaalund garanterer, at kommunerne ikke hæver skatterne igen
næste år, så regeringen dermed føler sig nødsaget til igen at hæve marginalskatten.
(Kort bemærkning).";Charlotte Antonsen
107589;name_party;":
Det er selvsagt svært at give garantier i den retning. Jeg har selv igennem mange år på kommuneside og amtsside forhandlet disse overenskomster og aftaler med regeringen, men det ligger i kommuneaftalerne om økonomien for
1996, at de kommunale og amtslige organisationer på kommunernes og amternes vegne tilslutter sig regeringens overordnede økonomiske
politik, og den overordnede økonomiske politik
går altså ud på, at vi blandt andet skal ned på et
skatteloft i 1998 og fremefter på 58 pet.";Per Kaalund
108103;name_party;":
Det kan næppe komme bag på skatteministeren,
at Det Konservative Folkeparti ikke støtter dette
lovforslag. Det fremgår, at baggrunden for lovforslagets fremsættelse er den skævhed, der vil
opstå som følge af stigninger i amts- og kommuneskatter på gennemsnitligt 0,9 pet. Forslaget
skal så tage højde for de uligheder, der vil opstå,
hvis skattereformen bliver indfaset som forudsat
De højeste indkomster vil ved en sænkning af
det skrå skatteloft skulle bidrage mindst til fælleskassen, som ministeren kalder det. Det er
selvfølgelig også et plausibelt argument. Problemet er imidlertid bare, at de højest1ønnede i forvejen bidrager mest til fælleskassen, og det forekommer mig derfor ikke umiddelbart at være et

172

Tirsdag den 10. oktober 1995 (L 11)

holdbart argument. Desuden drejer det sig ikke
kun om de højeste indkomster, men også om
mellemindkomsterne.
I regeringens regnestykke ved fastsættelsen af
det skrå skatteloft medregnes ej heller bruttoskatten. Jeg mener derfor ikke, at det opstillede
regnestykke i lovforslaget reelt er udtryk for de
skævheder, som efter skatteministerens beregninger vil opstå.
Det skrå skatteloft på 62 pet. før kirkeskat og
en bruttoskat på 7 pct. oveni for arbejdsindkomster må siges at være meget højt set med skatteborgernes øjne.
Endnu en gang kan jeg blot konstatere, at
regeringens lovede skattelettelser er en ren luftballon.
Borgerne interesserer sig jo ikke for, om det er
kommuneskatten, amtsskatten, bruttoskatten
eller statsskatten, der stiger. Det interessante for
skatteborgeren er, hvor meget der samlet set
skal betales i skat, og ikke, hvad man kalder
skatten.
Regeringen regnede forkert, da den anslog
skattegrundlaget for 1995. Nu har man igen
meget positive forventninger til skattegrundlaget for 1996. Det fremgår, at regeringen forventer, at der i 1997 som følge af et øget skattegrundlag og store efterbetalinger er mulighed
for en reduktion af de samlede kommunale
skatter svarende til stigningen i 1996 på i gennemsnit en halv procent.
Men hvad hvis regeringens forventninger
igen ikke holder stik? Skal vi så ifølge dette lovforslag igen se skattestigninger, som det fremgår af bemærkningerne kun er tænkt at gælde
for 1996? Vil vi se yderligere ændringer af det
skrå skatteloft, hvis regeringens forventninger
endnu en gang ikke holder stik?
Når amter og kommuner i vidt omfang er
nødsaget til at sætte skatterne i vejret, er det jo
ikke, fordi de synes, det er sjovt. Det er jo bl.a.,
fordi kommunerne og amterne får pålagt den
ene opgave efter den anden, altså at regeringen
giver det ene løfte efter det andet på kommunernes og amternes vegne, som disse må efterleve.
Hertil kommer de meget skæve udligningsordninger, som har ramt mange kommuner
hårdt.
Det fremhæves i bemærkningerne, at det er
første gang, regeringens skattereform bliver
ændret, efter at den blev vedtaget i 1993. Ja, det
er sådan set rigtigt nok, men kun når skattereformen ses isoleret. For hvad med f.eks. de stig-

ninger på benzin, vi så tidligere på året, og som
også rammer private skatteborgere hårdt? Og
hvad med de stigninger, som der er lagt op til i
regeringens lovkatalog med øgede afgifter på
forsikringer og øgede vægtafgifter og tinglysningsafgifter. Det må vel også siges at være
afgifter, der påvirker den private skatteborger,
og som burde være indregnet i det samlede
skattegrundlag.
Selv om der ikke er nogen repræsentanter for
CD til stede her, vil jeg gerne spørge, hvor partiet er henne i denne sag, og om man helt har
solgt sin sjæl for at sidde med ved regeringens
bord. CD har udråbt sig selv til regeringens borgerlige garanti mod skattestigninger, men det
har vi nu ikke set meget til.
Som det fremgår af bemærkningerne til lovforslaget, vil lovforslaget ifølge beregningerne
give yderligere 475 mio. kr. i statens kasse. Provenuet er indregnet i regeringens finanslovforslag for 1996. Burde man ikke have ventet med
dette forslag, til finanslovforhandlingerne var
kommet i gang? Men som fru Charlotte Antonsen var inde på, var der jo allerede i løbet af
sommeren kommet en aftale i stand om dette
med SF og Enhedslisten.
Som det fremgår, støtter Det Konservative
Folkeparti ikke dette lovforslag, som hele vejen
igennem viser, at det sådan set er regeringens
eget bevis for, at den såkaldte skattereform med
lettelse af marginalskatterne ikke er andet end
ren retorik.";Gitte Seeberg
112463;name_party;":
Skattereformen indeholdt jo en række meget
fornuftige grønne afgifter til finansiering.
Det betød, at man fik nogle flete penge ind i
statskassen, så man kunne lette indkomstskatten
og nedsætte beskatningen af arbejdsindkomst.
Det var sådan set meget fornuftigt. Det, der var
fejlen i skattereformen, var, at man stort set udelukkende valgte at give skattelettelserne på
arbejdsindkomst til de højeste indkomster. Det
betød, at skattereformen samlet set var kolossalt
skæv med meget minimale skattelettelser til
dem med de lave indkomster og med så små
skattelettelser, at nogle af dem fik et minus ud af
det, da de grønne afgifter var indregnet.
Omvendt hos dem med de høje indkomster. Dér
var der nogle helt kolossale skattelettelser:
10.000,20.000,30.000 kr. i skattelettelser om året
til nogle af dem med de højeste indkomster.
Det syntes vi i SF var forkert, og derfor er det
godt, at man nu har fået rettet bare en lille smule

Tirsdag den 10. oktober 1995 (L 11)
op på det ved, at det skrå skatteloft bliver forhøjet i 1996. Det giver omkring %mia. kr. til statskassen, som altså bliver taget fra de folk, som
har de største indkomster her i samfundet. Det
er, når man har en indkomst på over ca. 240.000
kr. og bor i en kommune med den rigtige skatteprocent til at overskride det nuværende skatteloft, at det her træder i kraft. Det betyder forholdsvis små penge. For folk, der tjener
250.000-300.000 kr., er det ikke de store penge,
det drejer sig om, men er man oppe på at tjene
500.000-600.000 kr., så begynder det at være
noget, der er til at mærke: Man skal af med nogle flere penge til det fælles samfund. Det synes
vi i SF er yderst fornuftigt, og derfor har vi selvfølgelig indgået den her aftale med regeringen.
Jeg må skuffe Venstre med, at aftalen sådan
set ikke er lavet om natten. Den er lavet ved fuld
bevidsthed fra begge parters side, både regeringen og SF, en blank formiddag. Så vi vidste
godt, hvad vi havde med at gøre, og vi synes, at
det er et udmærket resultat, vi har fået ud af det.
Så siger Venstre igen: at nu er det svært at
lave en finanslovaftale med Venstre og nu
begynder det at gå galt. Vi hørte jo også dengang Venstres politiske ordfører sige, at det var
helt uantageligt, at regeringen havde lavet den
aftale med SF, og at man måtte forlange, at
finansministeren dementerede, at der var en
aftale, for det var forudsætningen for, at man
kunne forhandle finanslov. Desværre er alt det
dér jo bare gas fra Venstres side. De drager
ingen konsekvenser af det. De råber og skælder
og smælder, at regeringen laver forlig med SF,
men de drager ingen konsekvenser, desværre.
For det synes jeg egentlig de burde.
Jeg synes, at Venstre burde mande sig op til at
tage nogle konsekvenser og sige: Jamen så vil vi
ikke lave finanslovforlig med regeringen. Der er
faktisk ikke noget, vi hellere ser i SF, for vi ved
jo, at når Venstre og De Konservative skal lave
et finanslovforlig med regeringen, er der en risiko for, at det går ud over de dårligt stillede. Det,
der er på dagsordenen, er hårde nedskæringer
på dagpengeområdet og hårde sociale nedskæringer og i den anden ende gaver, der skal deles
ud til helt andre samfundsgrupper som f.eks.
sidste år, hvor man fik lov til at bruge oinkring 1
mia. kr. De penge, vi andre betaler i skat, fik
man lov til at bruge på lempelse af arve- og
gaveafgifter og den slags. Det håber vi ikke gentager sig.
Så jeg ser frem til den dag, hvor Venstre
begynder at drage nogle konsekvenser af alt

173

deres råberi og ikke kim lader det være mundsvejr. Venstre mener selvfølgelig grundlæggende, at det er noget svineri - sådan fik vi det
direkte udtrykt heroppefra - at lave aftaler med
SF, mens det er den eneste naturlige ting i verden at lave politik sammen med Venstre og De
Konservative! Tænk, hvis vi sagde det modsatte!
Så var der nogle, der ville begynde at blive fornærmede herinde i salen. Det gør vi ikke, men
lad os få lidt konsekvens fra Venstres side i stedet for råberiet.
(Kort bemærkning).";Jes Lunde
116466;name_party;":
I Venstre er vi konsekvente. Hvis vi ikke får
noget ved finanslovforhandlingerne, så stemmer vi ikke for finansloven. Sådan ligger landet.
Og det tror jeg allerede er fremgået af andre
sammenhænge. Det, der så bliver interessant, og
som vi måske også kan være medvirkende til, er
at gøre SF til et anstændigt parti, som bakker
den regering op, som SF har peget på.
(Kort bemærkning).";Charlotte Antonsen
116866;name_party;":
Jo, men der er vist noget, fru Charlotte Antonsen
har misforstået. SF har ikke på noget tidspunkt
peget på den her regering. Vi har peget på en
leder af forhandlingerne. Efter sidste folketingsvalg pegede vi på Socialdemokratiets formand,
men vi har sandelig ikke peget på den her regering. Vi er ikke sikkerhedsnet for den, og vi føler
os ikke forpligtet til at stemme for, hvad den her
regering måtte finde på at komme med. Vi
stemmer indholdsmæssigt fra sag til sag. Kommer den med gode ting, så støtter vi det. Kommer den med dårlige ting, så stemmer vi imod,
uanset hvilke konsekvenser det får for regeringens liv.
Elisabeth Amold (RV):
Som regeringspartirepræsentant er det jo lige
før, man føler sig helt venneløs her. Venstre vil
ikke stemme for finansloven, og SF har overhovedet ikke peget på regeringen. Jamen hvordan
skal det hele så ende? Det bliver jo spændende
at se nu her om et par måneder, når vi skal have
finansloven til sidste behandling.
Den konservative ordfører, fru Gitte Seeberg,
sagde i sin ordfører tale, at kommunerne og
amterne ikke sætter skatterne op, fordi det er
sjovt. Jeg vil da gerne stille et modspørgsmål:
Jamen hvem gør det? Der er da ingen, der sætter
skatterne op, fordi det er sjovt.

174

-Tirsdag den 10. oktober 1995 (L 11)

Det her forslag handler om at lave en mindre
skattenedsættelse, end vi havde håbet at kunne
gennemføre. Vi er fra radikal side ikke spor glade for det her lovforslag, men vi finder, at det er
nødvendigt for at skærme statens indtægter.
Der er lavet nogle forhandlinger med de kommunale og amtslige organisationer, som gerne
skulle have holdt til, at man ikke fik forhøjede
skatter i amter og kommuner, men det er desværre ikke tilfældet.
Hr. Per Kaalund nævnte, at han selv havde
været med til adskillige af den slags forhandlinger i sin tidligere karriere. Jeg kan kun sige, at
det er prisen, vi betaler for at have et decentralt
politisk system her i Danmark. Vi har kommuner og amter, som selvstændigt kan udskrive
skatter, og vi kan i realiteten ikke gennem aftaler med Kommunernes Landsforening eller
Amtsrådsforeningen binde den enkelte kommune. Den må prøve at skele til aftalen, og den kan
prøve at gøre sit bedste, men vi kan ikke binde
den enkelte kommune. Derfor er vi nødt til at
have en eller anden form for modforholdsregler,
når der sker højere skattestigninger, end vi
egentlig havde aftalt.
Det er de kendsgerninger, vi må bøje os for.
Hvis det var anderledes, skulle vi herinde fra
centralt hold diktere, hvad kommuneskatten
skulle være i samtlige kommuner, og hvad
amtsskatten skulle være i samtlige amter, og så
var der jo ingen grund til at have hverken kommunalbestyrelser eller amtsråd. Det er de barske
realiteter, det er dem, vi må arbejde under, og
derfor støtter Det Radikale Venstre forslaget.";Jes Lunde
119677;name_party;":
Da regeringen gennemførte den seneste skattereform, var vi mange, der betvivlede, at det
nogen sinde ville blive til andet end en skatteomlægning. Det tog regeringen på daværende
tidspunkt meget fornærmeligt op. Specielt regeringens finansminister skældte mange ud her
fra talerstolen - herunder undertegnede - for
når regeringen havde lavet sådan et projekt, så
agtede den selvfølgelig at gennemføre det og
indfri de løfter, der var blevet givet.
En af de ting, jeg selv på det tidspunkt gjorde
opmærksom på, var, at det bilag, der var til
aftalen - der var et bilag, hvor man opgjorde de
forskellige kommunale skatter - jo kunne blive
udhulet eller det modsatte ganske mange gange
undervejs, eftersom kommunerne ganske rigtigt, som fru Elisabeth Arnold har beskrevet det,
frit og næsten uhindret kan sætte deres skatter ,

op - eller ned: det er der nemlig også enkelte
kommuner der præsterer. Men jeg tror ikke, at
der efterhånden er ret mange, der er i tvivl om,
at vi havde ret, da vi betvivlede, at skattereformen ville få til resultat, at der ville blive tale om
reelle skattenedsættelser.
Der er nok nogle, der i 1995 og måske stadig
væk en lille smule i 1996 har lidt fornøjelse af
skattereformen. Men som det er blevet opgjort i
Jyllands-Posten så sent som i går, på side 2, så
viser det sig nu, at man taler om, at en ganske
almindelig familie får et tab i størrelsesordenen
7.000 kr. Det får den, fordi kommunerne forhøjer deres skatter og der sker nye ejendomsvurderinger, som betyder en forhøjelse på 10 pet.
eller nogle steder endda på 15 pet. Det betyder,
at lejeværdien af egen bolig stiger, og det betyder, at grundskatterne stiger. Alt sammen noget,
der er med til at udhule økonomien for den
almindelige familie.
Som jeg har sagt så mange gange tidligere fra
denne talerstol: I min og i de fleste andre danskeres tegnebog er der kun ét rum. Om det er
borgmester Thorkild Simonsen, der kommer og
henter pengene gennem forhøjede kommuneskatter i Århus, eller det er skatteministeren, der
henter pengene, er min tegnebog uinteresseret i.
Det, den bare kan konstatere, er, at det eneste,
der efterhånden er deri, er lommeuld, for resten
har kommunen, staten og amtet hentet.
Det forslag, som vi nu har til behandling, er jo
bare en fuldbyrdelse af hele den situation, vi har
haft omkring det, at skattereformen ikke lagde
op til reelle skattelettelser. 300 mio. kr. ekstra vil
man kradse ind ved at ændre det skrå skatteloft.
Man gør i bemærkningerne opmærksom på,
at det jo nærmest er en ubetydelighed, og vi
hørte også den socialdemokratiske ordfører, hr.
Kaalund, sige, at det kun lige er i 1996. Jamen
hvorfor skal vi tro på, at det bliver resultatet, når
de forudsætninger, der lå til grund for regeringens skattereform, er blevet brudt? Hvorfor skal
vi tro på hr. Kaalund i dag, når han siger, at det
her kun er i 1996, for i 1997 er man på banen
igen, og så skal man nok sørge for at nedsætte
det skrå skatteloft, som det oprindelig var aftalt?
Vi tror ikke på det. Vi tror på, at regeringen
også på det tidspunkt har 117 argumenter for, at
man nu lige er nødt til endnu en gang at lave
skatteforhøjelser. Det kom jo tydeligst frem i
SF's ordførertale, at det her er et rent misundelsesforslag: Uha, der er nogle mennesker, der tjener nogle penge, uden at de bliver flået fuldstændig i skat, og det er dog forfærdeligt!

Tirsdag den 10. oktober 1995 (L 11)
Men sagen er den, at hvis vi ikke behersker os
i beskatningen af disse mennesker med lidt
højere indkomster, så er det ikke sådan, at vi
bare får det provenu. Nej, de pågældende mennesker vælger at stemme med fødderne og fraflytte landet, for der er altså andre steder, hvor
der er mildere himmelstrøg. Og som Darisk
Industri har opgjort i går, så er vi altså ved at
være i den situation i Danmark, at selv en
almindelig industriarbejder kun har 38 øre tilbage af den krone, han har tjent, mens de, han
sammenligner sig med ude i det store EU, har 45
øre tilbage af hver krone. Og jo højere indkomst
man har, jo større fordel er der ved at fraflytte
landet og stemme med fødderne, og det har vi
ingen interesse i.
Også af den grund vil vi anbefale Folketinget
at stemme nej til denne her skatteforhøjelse og
på den måde hjælpe regeringen med at leve op
til de løfter, den selv afgav tmder skattereformen. De løfter skal holdes, og det vil vi så forsøge at holde regeringen fast på.
(Kort bemærkning).";Kim Behnke
124076;name_party;":
Det er til hr. Kim Behnke. Hvis man kigger på
den forventelige kommunale økonomi for 1996,
så sker der en ganske kraftig konsolidering med
afdrag på gæld osv. Og der er intet i hverken
Økonomiministeriets eller Finansministeriets
opgørelse og vurderinger for 1997, der tilsiger,
at det ikke gennemsnitligt skulle kunne lade sig
gøre at sænke den kommunale skatteprocent
med 0,5.
Så det er altså vores faste indstilling, at vi stadig væk skal nedtrappe. Vi tager bare et lidt
mindre trin. Til gengæld tager vi senere et lidt
større, og så er vi på niveau fra 1997 og endelig
på slutfacit i 1998.
(Kort bemærkning).";Per Kaalund
124707;name_party;":
Jamen jeg vil så gerne tro på hr. Kaalund. Jeg vil
så gerne tro på, at det sker fyldest. Jeg må bare
sige, at jeg har noget at have min mistænksomhed i, for når man kigger i bakspejlet, kan man
se, at alt for mange løfter om skattenedsættelser
osv. aldrig er blevet indfriet.
Når kommunerne - og også amterne i et eller
andet omfang - er i stand til i 1997 at præstere
nogle skattenedsættelser, så er der jo to årsager
til det.
Den væsentligste årsag er nok, at der i
november måned 1997 er kommunalvalg, og

175

man skal jo helst ikke træde borgerne alt for
meget over tæerne, i hvert fald ikke i et år, der
er valgår - vel?
Men ser vi sådan rent økonomisk på det, er
det klart, at når man nu laver ejendomsvurderinger, som betyder forhøjelser på mellem 10 og
15 pct. - og det giver jo altså ganske mange penge i den kommunale økonomi - så er det jo ikke
fordi man laver besparelser eller er tilbageholdende ude i den kommunale økonomi. Det er,
fordi man henter pengene ind på en anden konto, at man er i stand til at nedsætte personskatten, hvis man ellers - med en tyk streg under
hvis - lever op til hr. Kaalunds forudsigelse.
Men i og med, at jeg anerkender, at hr.
Kaalund har været mange år i den kommunale
sektor, ved jeg, at hr. Kaalund også er opmærksom på, at der er valg i november måned 1997,
og derfor skal det såmænd nok komme til at
holde stik, men så er det bare af helt andre
grunde end for at leve op til regeringens skattereform. Det er, fordi man skal ud at skovle nogle
stemmer ind, så man kan blive siddende og
bevare borgmesterposterne.
Jørgen Lund (EL):
Indledningsvis vil jeg gerne gøre opmærksom
på, at jeg og Enhedslisten deler hr. Jes Lundes
overordnede politiske betragtninger, som de
kom frem lige før. Men det, at vi gør det, får mig
alligevel ikke til at glemme at gøre opmærksom
på, at da Enhedslistens ordfører på området
ikke kan være til stede, skal jeg meddele, at vi
støtter dette lovforslag: det er helt klart i vores
politiske ånd. Vi vil også støtte ethvert forslag,
der kommer om en yderligere forhøjelse, idet vi
i det hele taget helst så loftet helt fjernet.";Kim Behnke
126845;title_name;":
Der kører jo nærmest en kampagne mod den
utrolig gode skattereform, som blev vedtaget i
1993, og som nu kører systematisk. Kampagnen
har givet sig de forunderligste udslag. Senest
blev der refereret til den her fra talerstolen af
hr. Kim Behnke, som henviste .til en artikel i
Jyllands-Posten i går, hvor De Konservative
skulle have fremlagt nogle beregninger til støtte
for det synspunkt, at skattereformen faktisk
rammer både sagesløse LO-arbejderfamilier og
funktionærfamilier.
Jeg vil bruge denne anledning til én gang for
alle at sige, at de beregninger er så groteske, at
det er et meningsløst grundlag for overhovedet
at diskutere skattereformen. Jeg kan oplyse, at

176

Tirsdag den 10. oktober 1995 (L 11)

antagelserne i beregningerne er så absurde, at
en almindelig LO-familie ikke på nogen måde
vil kunne genkende sig selv. De bygger f.eks. på
antagelser om, at en LO-familie køber nyt hus
hvert eneste år, og at det er fuldt ud lånefinansieret. Der er ikke én krone, der bidrager til
opsparing. Det er lånefinansieret det hele. Man
køber også ny bil hvert år, og ydermere er man i
stand til at købe en bil, som kun kører 1 km på
literen, på trods af at man køber ny bil hvert år.
Det må være en særlig interesse for veteranbiler,
der tænkes på. Men jeg må sige: Med min mangeårige tilknytning til LO-systemet er det endnu
ikke lykkedes mig at opdage en familie af den
pågældende karakter.
Men det viser alt sammen, hvor grotesk kritikken mod skattereformen er. Nu har vi jo
igennem 1980'erne set den borgerlige regering
ved magten i mere end ti år, uden at man overhovedet har været i stand til at lave skattelettelser. Vi har faktisk set en ganske betragtelig stigning i skattetrykket igennem 1980'erne. Så kommer der en ny regering til, der som en af sine
første handlinger gennemfører en skattereform
med systematiske reduktioner af marginalskatterne. Så bryder helvede løs, for det er dog forfærdeligt. Tænk, at en socialdemokratisk ledet
regering er i stand til at lave en skattereform,
som indebærer stadig systematiske fald i marginalskatterne. Det er ikke desto mindre tilfældet.
Skattereformen kører, og der er faldende marginalskatter. Men vore borgerlige venner er så
optaget af vanetænkning, at de overhovedet
ikke kan omstille sig, ikke engang i deres regneeksempler. De må lave nogle groteske regneeksempler for at få bekræftet de fordomme, som er
den rene luft.
Må jeg gøre opmærksom på, at hvis det er
grundlaget for en diskussion om at hæve skatteloftet, så kan jeg ikke se frem til de kommende
forhandlinger med fuld fortrøstning og heller
ikke til udvalgsbehandlingen af dette lovforslag.
Så vil jeg sige noget helt andet: Af hensyn til
forskudsregistreringen bør dette lovforslag vedtages inden den 27. oktober i år. I modsat fald
kan der forventes administrative merudgifter til
etablering og anvendelse af nødprocedurer til
brug for udsendelse af skattekortene for 1996.
Dette være en oplysning til glæde for de partier,
der ikke nødvendigvis går ind for øgede administrative omkostninger.
Jeg vil sige det på denne måde: Da man har
konstateret, at der er et pænt flertal for det
pågældende lovforslag, går jeg ud fra, at man

loyalt anerkender, at der ingen grund er til ved
hjælp af chikane eller på anden vis at udsætte
behandlingen, så man påfører det offentlige
merudgifter af denne karakter.
I øvrigt skal jeg henvise til bemærkningerne
til lovforslaget og anbefale det til en hurtig og
velvillig behandling.";Carsten Koch
130316;name_party;":
Jeg vil starte med det sidste, skatteministeren
kom med, nemlig det loyale samarbejde, og jeg
kan garantere skatteministeren, at der fra vores
side ikke vil blive lagt hindringer i vejen. Jeg
synes, at skatteborgerne betaler nok - også med
dette forslag - og jeg er godt klar over, at det
koster 7 mio. kr., hvis vi ikke får vedtaget det
nu. Så selv om vi er imod, at det bliver vedtaget,
fordi vi synes, det er et forkert forslag, vil vi
selvfølgelig være samarbejdsvillige i udvalget,
som vi i øvrigt også har været det i hele sidste
samling. Det er i hvert fald min uforbeholdne
mening.
Men når jeg går herop nu, er det, fordi skatteministeren nævnte hr. Hans Engells udmeldinger om skattereformen, og dér må jeg sige, at jeg
også har set, hvad der har stået i aviserne. Med
de beregninger og de ting, som skatteministeren
kommer med her, er der lagt op til, at en familie
køber nyt hus hvert eneste år, ny bil hvert eneste
år, kører 1 km pr. liter, var det vist, osv., men
lad os nu se, når de tal kommer frem. Jeg vil
sige: Nu, hvor vi skal i gang med at behandle
det her lovforslag, har vi jo muligheden for at få
nogle tal på bordet. Det er jo ikke nok at se isoleret på, hvordan skattereformen ser ud, for som
jeg også var inde på i min ordførertale, så er det
jo ikke kun skattereformen isoleret set med de
grønne afgifter, der er lagt på: det er også alle de
andre afgifter, der nu bliver lagt på, og som blev
lagt på sidste år, og der er jo tale om mange
betydelige afgifter.
Så nævner skatteministeren, at vi under den
borgerlige regering også hævede skatterne, og
det må jeg jo tage til efterretning, det er jo helt
korrekt. Men jeg vil sige: Hvis man ikke er i
stand til at bringe skatterne ned i denne her tid,
hvor vi virkelig har et opsving, så mener jeg, det
står meget galt til. Det skulle vi i hvert fald gerne bruge de kommende år på.
Hermed sluttede forhandlingen.

(23)
Tirsdag den 10. oktober 1995 (L 11)
Afstemning
Lovforslagets overgang til anden behandling
vedtoges uden afstemning.
Tredje næstfonnand (Margrete Auken):
Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Meddelelser fra formanden
Tredje næstfonnand (Margrete Auken):
Der ikke mere på dagsordenen.
Der er foretaget ændringer i følgende udvalg:
Det Energipolitiske Udvalg (5110 95):
Udtræder: Niels J. Langkilde (KF)
Nyt medl.: Henning Andersen (KF)
Udtræder: Vibeke Peschardt (RV)
Ny stedf.: Lars Kaspersen (RV)
Kirkeudvalget (5110 95):
Udtræder: Niels J. Langkilde (KF)
Nyt medl.: Henning Andersen (KF)

177

Udtræder: Hans Christian Schmidt (V)
Nyt medl.: Jens Vibjerg (V)
Nordisk Råd (5110 95):
Udtræder: Vibeke Peschardt (RV)
Nyt medl.: Lars Kaspersen (RV)
Udtræder: Ulla Tørnæs (V)
Ny stedf.: Jens Vibjerg (V)
Trafikudvalget (5110 95):
Udtræder: Vibeke Peschardt (RV)
Nyt medl.: Lars Kaspersen (RV)
Udtræder: Svend Erik Hovmand (V)
Nyt medl.: Jens Løgstrup Madsen (V)
Udtræder: Erik Larsen (V)
Ny stedf.: Svend Erik Hovmand (V)
Arbejdsmarkedsudvalget (5110 95):
Udtræder: Vibeke Peschardt (RV)
Nyt medl.: Jørgen Estrup (RV)
Udtræder: Jørgen Estrup (RV)
Ny stedf.: Lars Kaspersen (RV)
Landbrugs- og Fiskeriudvalget (5110 95):
Udtræder: Vibeke Peschardt (RV)
Nyt medl.: Lars Kaspersen (RV)
Europaudvalget (5110 95):
Udtræder: Ole Stavad (S)
Ny stedf.: Kim Nøhr Skibsted (S)

Boligudvalget (5110 95):
Udtræder: Niels J. Langkilde (KF)
Ny stedf.: Henning Andersen (KF)

Det Politisk-Økonomiske Udvalg (5110 95):
Udtræder: Ole Stavad (S)
Nyt medl.: Kim Nøhr Skibsted (S)
Udtræder: Helge Sander (V)
Nyt medl.: Pia Larsen (V)
Udtræder: Pia Larsen (V)
Ny stedf.: Helge Sander (V)
Udtræder: Christian Mejdahl (V)
Ny stedf.: Lars Løkke Rasmussen (V)
Observatør i henhold til forretningsordenens
§ 7, stk. 1:
Jacob Haugaard (UP)

Folketingets Ø-kontaktudvalg (5110 95):
Udtræder: Niels J. Langkilde (KF)
Nyt medl.: Henning Andersen (KF)

Socialudvalget (5110 95):
Udtræder: Vibeke Peschardt (RV)
Ny stedf.: Lars Kaspersen (RV)

Miljø- og Planlægningsudvalget (5110 95):
Udtræder: Niels J. Langkilde (KF)
Nyt medl.: Henning Andersen (KF)
Udtræder: Bodil Thrane (V)
Nyt medl.: Hans Christian Schmidt (V)
Udtræder: Anders Mølgaard (V)
Ny stedf.: Bodil Thrane (V)

Kommunaludvalget (5110 95):
. Udtræder: Vibeke Peschardt (RV)
Nyt medl.: Lars Kaspersen (RV)
Udtræder: Ole Stavad (S)
Nyt medl.: Kim Nøhr Skibsted (S)

Sundhedsudvalget (5110 95):
Udtræder: Vibeke Peschardt (RV)
Nyt medl.: Lars Kaspersen (RV)
Uddannelsesudvalget (5110 95):
Udtræder: Vibeke Peschardt (RV)

178

Tirsdag den 10. oktober 1995

Ny stedf.: Lars Kaspersen (RV)
Udtræder: Else Winther Andersen (V)
Nyt medl.: Henning Urup (V)
Udtræder: Henning Urup (V)
Ny stedf.: Else Winther Andersen (V)
Forskningsudvalget (5110 95):
Udtræder: Else Winther Andersen (V)
Ny stedf.: Jørgen Winther (V)
Kulturudvalget (5110 95):
Udtræder: Birthe Rønn Hornbech (V)
Nyt medl.: Lars Løkke Rasmussen (V)
Observatør i henhold til forretningsordenens
§ 7, stk. 1:
Jacob Haugaard (UP)
Udenrigsudvalget (5110 95):
Udtræder: Jens Vibjerg (V)
Nyt medl.: Ulla Tørnæs (V)
Udvalget vedrørende Dansk Sikkerhedspolitik (5110 95):
Udtræder: Peder Sønderby (V)

Nyt medl.: Flemming Oppfeldt (V)
Udtræder: Birthe Rønn Hornbech (V)
Nyt medl.: Jens Hald Madsen (V)
Udtræder: Flemming Oppfeldt (V)
Ny stedf.: Peder Sønderby (V)
Udtræder: Jens Hald Madsen (V)
Ny stedf.: Birthe Rønn Hornbech (V)
Dét Udenrigspolitiske Nævn (5110 95):
Udtræder: Ivar Hansen (V)
Ny stedf.: Ulla Tørnæs (V)
Boligudvalget (9/10 95):
Udtræder: Kjeld Rahbæk Møller (SF)
Ny stedf.: Holger K. Nielsen (SF)
Folketingets næste møde afholdes i morgen,
onsdag den 11. oktober 1995, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 15.21";Gitte Seeberg
