split;reason;text;value
0;;"6190

Onsdag den 24. maj 1995 (D)
Man gik da til:

97. m ø d e";
96;Time;"Dagsorden
1) Eventuelt: Tredje behandling af lovforslag
nr. L 263:
Forslag til lov om forlængelse og fornyelse af
overenskomster og aftaler for sygeplejersker,
radiografer, sundhedsplejersker, hjemmesygeplejersker, hospitalslaboranter m.fl.
Af arbejdsministeren Gytte Andersen).
(Fremsat 23/5 95. Første behandling 23/5 95.
Betænkning 24/5 95. Anden behandling 24/5
95. Tillægsbetænkning 24/5 95).
2) Første behandling af beslutningsforslag nr.
B 120:
Forslag til folketingsbeslutning om forbud mod
brug af vækstfremmere og om indførelse af en
statskontrolleret, frivillig mærkningsordning for
medicinfri kødprodukter.
Af Jørn Jespersen (SF) m.fl.
(Fremsat 19/5 95).
3) Første behandling af beslutningsforslag nr.
B 118:
Forslag til folketingsbeslutning om bedre retsstilling for private kreditorer.
Af John Vinther (KF) og Erling Oxdam (V) m.fl.
(Fremsat 9/5 95).

Samtykke til behandling";kl. 18.20
998;title_name;"Den første sag på dagsordenen kan kun med
Tingets samtykke behandles i dette møde, men
hvis ingen gør indsigelse, betragter jeg samtykket som givet. (Ophold). Det er givet.

1) Tredje behandling af lovforslag nr. L 263:
Forslag til lov om forlængelse og fomyelse af
overenskomster og aftaler for sygeplejersker,
radiografer, sundhedsplejersker, hjemmesygeplejersker, hospitalslaboranter m.fl.
Af arbejdsministeren (Jytte Andersen).
(Fremsat 23/5 95. Første behandling 23/5 95.
Betænkning 24/5 95. Anden behandling 24/5
95. Tillægsbetænkning 24/5 95).
Der var ikke stillet ændringsforslag.
Lovforslaget sattes til forhandling.
Forhandling";Formanden
1654;name_party;":
Vi havde under andenbehandlingen en diskussion om, i hvilket omfang regeringen havde haft
andre muligheder for at løse konflikten end at
gribe ind via et lovindgreb i overenskomsterne.
Ved den lejlighed påpegede vi fra SF's side, at
sundhedsministeren har det overordnede
ansvar med hensyn til hjemmeplejen, og at
sundhedsministeren derfor kunne have brugt
sine muligheder i forhold til det varsel, som
Kommunernes Landsforening har givet med
hensyn til at lockoute hjemmeplejen.
Vi har nu i Folketingets Arbejdsmarkedsudvalg fået svar fra sundhedsministeren, som vi er
godt tilfredse med, fordi det viser, at sundhedsministeren har disse muligheder, som vi mener
man burde have benyttet sig af og i hvert fald i
fremtiden i højere grad bør være opmærksom
på at benytte sig af.
Ministeren nævner her, at Sundhedsstyrelsen
kan underrette Sundhedsministeriet om problemer vedrørende funktionen af de etablerede
nødberedskaber, og så står der: »Opstår der
uforsvarlige forhold, kan Sundhedsstyrelsen
gribe ind i medfør af centralstyrelsesloven.«
En sådan situation har ikke foreligget under
den igangværende konflikt, men det var det,
som var ved at foreligge, hvorfor regeringen så
valgte at skride ind med det lovforslag, som vi
nu har til tredje behandling, og hvoraf det fremgår, at regeringen mener, at der nu er problemer
med nødberedskabet.
Men efter vores opfattelse burde regeringen
og sundhedsministeren have brugt sin mulighed for at nedtrappe konflikten og ikke have

Onsdag den 24. maj 1995 (L 263)
ladet Kommunernes Landsforening fremture
med deres lockout.
Hermed sluttede forhandlingen.
Afstemning
Lovforslaget vedtoges med 96 stemmer (S, V,
KF, FP, RV og CD) mod 14 (SF og EL).";Aage Frandsen
3360;title_name;"Lovforslaget vil nu blive sendt til statsministeren.

Den næste sag på dagsordenen var:
2) Første behandling af beslutningsforslag nr.
B 120:
Forslag til folketingsbeslutning om forbud
mod brug af vækstfremmere og om indførelse
af en statskontrolleret, frivillig mærkningsordning for medicinfri kødprodukter.
Af Jørn Jespersen (SF) m.fl.
(Fremsat 19/5 95).
Forslaget sattes til forhandling.
Forhandling
Landbrugs- og fiskeriministeren (Henrik Dam
Kristensen):
I de seneste dage har vi haft en alvorlig debat
om vækstfremmere. Det er min fornemmelse, at
det har optaget mange, mange forbrugere. Forbrugerne har taget det alvorligt: det synes jeg er
meget forståeligt.
I min hidtidige ministertid har jeg bestræbt
mig på at reducere forbruget af antibiotika i
landbrugets produktion. Jeg kan således nævne
den indskærpelse af reglerne, der er foretaget
vedrørende de magistrelle lægemidler. Det har
resulteret i en begrænsning af brugen af det
såkaldte gule pulver.
Jeg har også taget initiativ vedrørende en
forebyggende behandling med antibiotika. I
henhold til en ny bekendtgørelse, der træder i
kraft nu her den 1. juni 1995, må behandling af
husdyr med antibiotika udelukkende finde sted,

6191

såfremt behandlingen er rettet mod konkrete
diagnosticerede infektioner i en besætning og
har et klart sundhedsmæssigt sigte.
Jeg lægger også meget vægt på, at dyrlægerne
fremover i højere grad skal fungere som sundhedsrådgivere for landmanden. I den forbindelse indføres som noget nyt sundhedsrådgivningsaftaler mellem de praktiserende dyrlæger
og landmændene.
Det er altså to områder, hvor der på besætningsniveau er sket nogle klare stramninger.
Det synes jeg er en rigtig og en fornuftig udvikling.
Regeringen lægger vægt på, at tilsætningsstoffer, der tilsættes foder til dyr, ikke på nogen
måde udgør en fare for menneskers sundhed. I
Landbrugs- og Fiskeriministeriet har vi hele
tiden søgt at være på forkant med udviklingen.
Således bad ministeriet i forlængelse af de
nævnte tiltag Statens Veterinære Serumlaboratorium om at prioritere de allerede indledte
undersøgelser af det vækstfremmende avopracin. Disse undersøgelser viser, at der kan være
fare ved dette stof, idet der hos enterokokker
hos dyr er fundet resistens mod avopracin og
det beslægtede stof vacomycin, som bruges til
behandling af mennesker. Og det var netop på
den baggrund, at jeg med virkning fra 20. maj
har forbudt stoffet.
Dette skridt er foretaget på baggrund af den
allernyeste viden på området, og der er således
skabt en ny situation med forbudet. Jeg er indstillet på at fastholde dette forbud i betragtning
af den nye viden.
Det var altså et initiativ fra ministeriets side,
der resulterede i, at vi fik debatten i den forløbne uge, og fordi vi har bedt forskerne om at
prioritere om.
Det næste, der nu står for døren, som jeg skal
vende tilbage til, er det kommende EU-Rådsmøde, og det er den faglige diskussion og den
politiske diskussion, som dér står tilbage.
Jeg synes også, det er værd at bemærke i
debatten, at i henhold til Statens Seruminstitut
er der i Danmark ikke konstateret tilfælde, hvor
antibiotikaresistente enterokokker hos dyr har
været årsag til alvorlig infektion hos mennesker,
som ikke har kunnet behandles. Det er ikke
påvist, at de vacomycinresistente enterokokker
hos dyr er identiske med dem, man finder hos
mennesker.
Det iværksatte forbud vil således sikre, at
denne situation fastholdes, og det var selvfølgelig også klart det, der var meningen. ,

6192

Onsdag den 24. maj 1995 (B 120)

For mig er det afgørende, at forbrugerne på
denne baggrund kan føle sig sikre, og jeg er i
denne forbindelse særdeles tilfreds med det
positive medspil, der har været fra erhvervet.
Man kan have det standpunkt, at Danmark
burde forbyde alle vækstfremmere her og nu. I
den forbindelse vil jeg godt henlede opmærksomheden på, at vækstfremmere ikke altid er
antibiotika. Der findes således også mikroorganismer og kemiske stoffer, som man kan tilsætte
foderet, og som giver en vækstfremkaldende
effekt hos dyr.
Der resterer nu otte tilladte vækstfremmere,
der tilhører gruppen antibiotika. Disse stoffer
har jeg bedt Statens Veterinære Serumlaboratorium undersøge med særlig vægt på de antibiotika, der har relevans for den humane resistensproblematik.
I den forbindelse og i forbindelse med denne
undersøgelse vil der blive etableret et overvågningsprogram, og det er mig bekendt første
gang på verdensplan, at dette iværksættes. Jeg
er overbevist om, at det vil blive et vigtigt
instrument i den videre debat om også at skabe
tryghed for forbrugerne.
Vi håber meget på, at inden året er gået, har vi
som vistnok det første land i verden fået et
sådant overvågningsprogram.
Kan det videnskabeligt dokumenteres, at et
eller flere af disse stoffer har en skadelig virkning, vil jeg straks iværksætte de nødvendige
forholdsregler.
En ting, som det også er tvingende nødvendigt at tage i betragtning, er forholdet til
EU-lovgivningen. Vi står her med et område,
som er fuldt EU-harmoniseret, og det er nødvendigt at have dokumentationen i orden,
førend man reagerer. I modsat fald vil det blive
opfattet som EU-stridigt, og man vil ikke kunne
opretholde forbudet. Det er spillereglerne, og
det er såvel i Danmarks som i de øvrige medlemslandes interesse, at de bliver fulgt.
Jeg lægger vægt på, at den seriøse linje fortsættes i de kommende undersøgelser af disse
otte stoffer, og at der nu foretages en prioritering af stofferne på grundlag af en risikovurdering.
Undersøgelsen af de højest prioriterede stoffer vil kunne gennemføres inden for et års tid på
et seriøst grundlag. Dermed vil vi fastholde den
linje, der er lagt. Dermed har vi en reel mulighed for at overbevise de partnere, som det er
nødvendigt at overbevise. Og dermed har vi
også den bedste mulighed for at kunne gøre for-

brugere både i Danmark og i det øvrige Europa
trygge, nemlig ved at fortsætte med den seriøse
linje. Så når der er noget at komme efter på baggrund af forskernes vurdering, så kan vi fortsætte den linje, der er lagt med det første stof
herhjemme.
Ifølge bemærkningerne til beslutningsforslaget foreslås det, at anvendelsen af vækstfremmere bringes til ophør gennem en aftale med
landbruget og berørte brancher. Jeg vil tage
kontakt til landbrugsorganisationerne og foderstofbranchen for at undersøge mulighederne for
at få etableret en frivillig aftale om, at der ikke
anvendes vækstfremmere baseret på antibiotika
som tilsætning til foderet.
Vedrørende en etablering af en frivillig
mærkningsordning skal der ikke være tvivl om,
at regeringen er positivt indstillet over for at
medvirke til etableringen af og kontrollen med
en sådan ordning.
Jeg har faktisk personlig igennem flere måneder på møder i forsamlingshuse og over for
journalister agiteret for, at vi lavede en sådan
ordning.
Jeg kan ikke lovgive om det. Men hvis det er
sådan, at forbrugerne, landbruget og detailhandelen tager hinanden i hånden og kommer og
beder om en frivillig ordning, så har jeg mulighed for at administrere den.
Jeg har fornemmet meget positive tilbagemeldinger fra erhvervet og forbrugerne, og jeg har
registreret de synspunkter, der er kommet fra
detailhandelen fra forskellig side i løbet af den
sidste uges tid, og så er der måske håb forude.
Vi har netop en indgangsvinkel til det, som
jeg tror vil være afgørende, når vi snakker
mærkning, nemlig at vi får skabt troværdighed i
det. Vi har jo en mærkning, som fungerer ganske udmærket i dag, en mærkning, som forbrugerne heldigvis er trygge ved, nemlig det
såkaldte Ø-mærke. Her tror jeg at vi har en indgangsvinkel til at gå videre.
Der er imidlertid en række krav, der skal
opfyldes, for at sådanne mærker kan etableres
uden at komme i strid med Traktatens regler om
ikkediskrimination. Det gælder ikke mindst,
hvis vi skal stille et offentligt kontrolapparat til
rådighed for en sådan mærkning.
Først og fremmest må vi som sagt lægge vægt
på, at der er tale om en frivillig ordning, som
efter deres mening også garanterer forbrugerne,
at det mærkede produkt er af en højere standard
end sædvanlige produkter. Det er således ikke
nok at mærke eller blot indicere, at et produkt
kommer fra et bestemt område.

(775)
Onsdag den 24. maj 1995 (B 120)
Dernæst må mærket være tilgængeligt for alle
producenter, der ønsker at producere i henhold
til de specifikke krav og standarder, vi i givet
fald bliver enige om. Det ligger heri, at det ikke i
sig selv kan være et kriterium for et sådant
mærke, at et givet produkt er produceret i Danmark. Der er jo også producenter i andre lande,
der producerer landbrugsprodukter af høj kvalitet eller efter særlige produktionsmetoder, og
som vil kunne have interesse i at dokumentere
dette over for forbrugerne.
Det modsvarer også forbrugernes interesse i
at få et stort udvalg af disse særlige mærker, altså højkvalitetsprodukter, på markedet. Men jeg
er klart af den opfattelse, at som situationen er i
dag, giver vi i realiteten ikke forbrugerne et reelt
valg, når de står ved køledisken. Her kunne jeg
godt ønske mig, at forbrugerne havde et reelt
valg.
I forbindelse med mærkningen vil jeg i øvrigt
henlede opmærksomheden på, at regeringen
har afsat 40 mio. kr. over de næste 4 år til dokumentation af kvalitet i fødevaresektoren. Under
denne ordning vil producenter kunne etablere
en troværdig dokumentation for, at deres produkter er blevet til under særlig respekt for en
række bløde forhold såsom dyrevelfærd, sundhed, miljø og arbejdsmiljø.
Lad mig kort resumere op. Vi kører i øjeblikket sagen omkring avoparcin. Vi kører den på to
niveauer. Vi kører på et højt fagligt niveau i forhold til de instanser, der skal høres i EU-sammenhæng. Jeg vil på det kommende landbrugsministerrådsmøde mandag-tirsdag sørge for, at
sagen også bliver politisk behandlet og gøre
mine kollegaer opmærksom på det. Vi går nu i
gang, som det første land, tror jeg, med et overvågningsprogram, som kan blive af stor betydning for arbejdet i de kommende år. Vi går nu
ind og prioriterer de stoffer, der har familie i
humanmedicinen, og vi vil fortsætte den linje,
som er lagt med avoparcinmærkning. Hvis det
er sådan, at vi kan få de aftaler, jeg omtalte før,
så vi får disse kvalitetsnormer ind i det, kommer
vi derhen, at forbrugerne får en reel valgmulighed.
Mange er bekymrede. Jeg synes, det er forståeligt, men jeg er af den klare overbevisning, at
det først og fremmest er til gavn for forbrugerne
i Danmark, men forhåbentlig også i det øvrige
Europa at følge den linje, der er lagt. Det er den
eneste reelle og saglige linje.

6193

(Kort bemærkning).";Formanden
13900;name_party;":
Vi vil i SF meget gerne anerkende de initiativer,
som landbrugsministeren allerede har taget. Det
synes vi er gode initiativer, og vi ønsker at bakke dem op i det omfang, vi overhovedet kan
gøre det. Det skal jeg vende tilbage til i min ordførertale. Jeg synes blot, at der er nogle enkelte
ting, det ville være rart at få slået helt fast her fra
debattens begyndelse.
Jeg forstod landbrugsministeren på den
måde, at han gav tilsagn om, at han ville tage
kontakt med branchen med henblik på at sikre
en aftale om, at samtlige vækstfremmere, som
har antibiotikakarakter, bliver taget ud af dansk
foder og dermed af dansk kødproduktion. Jeg
vil gerne have bekræftet, at det er rigtigt forstået, så vi har det helt på det rene.
For det andet forstod jeg også på ministeren og det er jo ikke nogen nyhed - at han er meget
positiv over for en frivillig mærkningsordning,
og jeg er helt enig i de krav, der er ridset op. Det
er jo det, der er indeholdt i EU-lovgivningen,
men det er også i virkeligheden rimelige og fornuftige krav at stille til en mærkningsordning.
Derfor er mit spørgsmål her i første omgang
til ministeren: Vil ministeren tage et initiativ til
at få lavet den her aftale? For det, der jo fremgår
af pressen, er, at alle parter tilsyneladende er
vældig positive. Dét er landbruget, og dét er
detailhandelen, og dét er det politiske system.
Der sker bare ikke rigtig noget, og derfor kunne
det jo være rart, hvis der var nogle, der tog det
første skridt til at få sat nogle forhandlinger i
gang. Så vil ministeren tage et konkret initiativ
til at indkalde de berørte parter og til eventuelt
at fremlægge en skitse til sådan en mærkningsordning, hvilke krav den indeholder, og hvordan en statslig kontrolordning kunne bygges
op?
Landbrugs- og fiskeriministeren (Henrik Dam
Kristensen):
Jeg vil, som jeg sagde i min første tale, tage kontakt til erhvervet, men jeg vil gerne understrege,
at jeg tror, det er lige så vigtigt med de andre
instrumenter i forhold til EU, således at vi fastholder kadencen på så højt et niveau som overhovedet muligt. Det her er jo ikke kun et dansk
problem. Med det indre marked og fødevarer
fra alle mulige andre er det utrolig vigtigt, at vi
også får så meget international fokus på det som
overhovedet muligt.

6194

Onsdag den 24. maj 1995 (B 120)

Vedrørende en frivillig mærkning er jeg glad
for, at vi er enige om principperne, for de er
efter min mening - specielt over for forbrugerne
- de eneste reelle. Jeg har ved mange lejligheder,
på debatmøder, i avisartikler og i radio og tv,
gjort mig til talsmand for, at hvis de organisationer, som jeg omtalte før, nemlig landbruget, forbrugerne og detailhandelen, vil være med til
det, så kan der skabes den troværdighed, der
kan ligge i, at det er en offentlig myndighed,
som garanterer, at de præmisser, der er lagt til
grund for en sådan mærkning, bliver overholdt.
Jeg synes, at man skal notere sig de positive
meldinger, som nu også er kommet fra detailhandelen, og dem synes jeg vi alle sammen skal
mærke os og tage afsæt ud fra i den kommende
debat.
(Kort bemærkning).";Jørn Jespersen
17000;name_party;":
Jeg synes, det var en udmærket redegørelse,
ministeren kom med generelt og specielt det
fine initiativ med at forbyde det ene antibiotika.
Men det, der bringer mig herop, er spørgsmålet
om mærkningen og EU's rolle i den forbindelse.
Dér har vi modtaget en pressemeddelelse og et
brev, som har været afsendt fra Dyrenes Beskyttelse og Friland Food A/S til ministeren. Jeg vil
lige benytte lejligheden til at læse det første
afsnit af det op. Der står:
»I forbindelse med den igangværende debat
om danske svins velfærd og vækstfremmere i
foderet har vi i dag henvendt os til landbrugsministeren, hvor vi har gjort opmærksom på, at
der siden 1992 har eksisteret et samarbejde mellem Friland Food A/S og Dyrenes Beskyttelse
omkring frilandsgrisene. Disse produceres på
grundlag af et meget stærkt koncept, hvor bl.a.
vækstfremmere i foderet ikke er tilladt, og hvor
dyrenes velfærd er meget højt prioriteret. Alle
producenter godkendes af en kontrolgruppe
bestående af medlemmer af Friland Food A/S
og Dyrenes Beskyttelse, før der opnås leveringsret, ligesom der foretages løbende opfølgningskontrol.«
Jeg har i dag via Landbrugsudvalget bedt om,
at det bliver oversendt, og vi beder om ministerens kommentarer til det konkrete koncept. Det,
jeg gerne vil spørge om i denne forbindelse, er:
Mener ministeren, at det ville være i strid med
EU-lovgivningen at ophæve denne frivillige
ordning, som jo er kontrolleret af en kontrolgruppe, som er nedsat også med repræsentanter
for Dyrenes Beskyttelse? Er der noget i vejen for,

at den får en statsanerkendelse med det koncept, der ligger til grund for frilandsgrisene? Det
er jo sådan, at EU har ikke udtalt sig om et koncept om frilandsgrise, men det er jo en ting, der
er på vej, fordi man arbejder med et lignende
koncept. Vedrørende dette koncept kan jeg
nævne, at det er anerkendt af den engelske og
den hollandske dyreværnsforening, og derfor
kunne det på et tidspunkt gå hen og blive et
andet koncept, som er en parallel til den økologiske gris, bare dét, at foderet er forskelligt.
Så vil jeg spørge ministeren, om det ville være
i strid med EU's regler, hvis man gik hen og
gjorde denne private, frivillige ordning til en
statsordning. Det vil være vigtigt i den givne
situation, fordi der er mange produkter, der nu
kommer på markedet, som kalder sig forskellige
ting, og det er klart, at den økologiske gris og
det økologiske kød har et helt klart regelsæt i
forhold til det statskontrollerede Ø-mærke. Men
der er netop på det område her mulighed for at
få en hel del volumen i det, så man kan imødekomme forbrugernes efterspørgsel, og det vil
være styrket, hvis det mærke kunne gå hen og
blive statsanerkendt.
Jeg er godt klar over, at ministeren ikke behøver at tage endelig stilling til den konkrete henvendelse, men jeg vil høre, om en sådan ville
kunne lade sig gøre i forhold til EU.
(Kort bemærkning).";Bent Hindrup Andersen
19884;name_party;":
Ministeren beder om, at vi lægger mærke til den
positive holdning, der har været nu også fra
detailhandelens side over for en mærkningsordning. Det er netop det, vi har lagt mærke til. Der
er jo tilsyneladende sket et gennembrud i detailhandelen, og når man kombinerer det med, at
der er en politisk velvilje over for en mærkningsordning og tilsyneladende også er en velvilje i en meget stor del af landbruget, så burde
det jo ligge på den flade hånd at få lavet den her
mærkningsordning. Derfor er jeg bare interesseret i, at der er nogen, der ligesom samler muligheden op, så den ikke bliver forspildt, og derfor
går mit spørgsmål helt konkret til landbrugsministeren: Hvis ingen andre vil, vil ministeren så
tage det initiativ, så der sker noget?
Landbrugs- og fiskeriministeren (Henrik Dam
Kristensen):
Til hr. Jørn Jespersen vil jeg gerne sige: Vi skal
videre, og er det i givet fald mig, der på en eller
anden måde skal sørge for, at vi kommer videre

Onsdag den 24. maj 1995 (B 120)
her, så vil jeg være parat til det. Jeg anser det for
at være vigtigt i forhold til forbrugernes valgmulighed.
Til hr. Bent Hindrup Andersen vil jeg gerne
sige: Jeg kan ikke udtale mig om et konkret koncept, men det, det handler om, er, at vi bliver
enige om, hvilke kvalitetskrav det så er, vi stiller, for at man kan få et givet mærke. Dér er det
jo helt klart, at hvis sådan noget skal statskontrolleres, så kan det ikke forbeholdes en enkelt
virksomhed eller nogle enkelte typer af producenter. Så er det dem, som lever op til de krav, vi
nu bliver enige om at stille, som i givet fald kan
komme med under mærkningsordningen. Så
kan vi efterfølgende give dem den troværdighed, der ligger i, at det er staten som sådan, der
står for kontrollen, og dermed give forbrugerne
trygheden i det. Et godt eksempel er jo, som jeg
har nævnt før, økomærket: men det kan selvfølgelig ikke være forbeholdt nogle enkelte. Det er
dem, der er i stand til at leve op til de kvalitetskrav, vi har lagt i konceptet: der vil kunne deltage i det.
(Kort bemærkning).";Jørn Jespersen
21951;name_party;":
Jeg er helt enig med ministeren i, at det er dét,
der ligger i et statsanerkendt mærke. Det er
klart, at det ikke er et firmaprodukt, man anerkender, og det betyder også, at der er fri konkurrence på markedet bagefter, når man opfylder det koncept, så det er jeg helt enig i. Og så
opfatter jeg ministerens udsagn sådan, at det
egentlig godt kan lade sig gøre. Er det korrekt
opfattet?";Bent Hindrup Andersen
22350;title_name;Hr. Erling Christensen som ordfører.;Formanden
22409;name_party;":
Jeg er glad for, at der også er plads til ordførerne
i denne debat. For øvrigt diskuterede vi jo frilandsgrise her i januar.
Når jeg tænker tilbage på SF's ordførers udtalelser i radioen her til morgen, så blev jeg faktisk
i tvivl om, hvorvidt ordføreren udtalte sig om
det her foreliggende beslutningsforslag eller om
et helt andet forslag: men det kan selvfølgelig
også være journalistens fejl.
Dette SF-beslutningsforslag taler om, at regeringen opfordres til at optage forhandlinger
med forskellige organisationer med henblik på
for det første at forbyde brugen af vækstfremmere og for det andet at gennemføre en frivillig

I

6195

mærkningsordning. Det arbejde er allerede i
gang. SF's støtte til landbrugsministerens allerede igangsatte initiativer og forbudet imod det
dokumenteret farlige stof avoparcin kunne have
været gjort med en pressemeddelelse fra SF.
I Socialdemokratiet støtter vi selvfølgelig
ministeren i hans flotte optræden i den her sag:
Det hurtige indgreb og forbud.
Vi har i Socialdemokratiet siden sidste efterår
meget opmærksomt fulgt udviklingen på området: helt kontant kan vi jo se det i en forøget
støtte til økologien, den økologiske aktionsplan
og nu sidst bekendtgørelsen, som følger dyrlægeloven fra sidste år op.,I næste uge, den 1. juni,
sættes der en stopper for det store og ukontrollerede forbrug af antibiotika i husdyrbesætninger.
I det hele kan jeg henholde mig til det, som
landbrugsministeren lige har sagt. Vi vil i Socialdemokratiet grundigt følge den nævnte overvågningsgruppes arbejde, og vi vil ikke vente i
årevis på resultatet. Vi ser frem til, at vi inden
for det næste år i det mindste har dokumentation for ufarlighed for de øvrige vækstfremmere. Med hensyn til frivillig mærkning kan det
glædeligvis konstateres, at detailledet nu endelig ser ud til at ville medvirke til mærkning. Det
har vi i Socialdemokratiet arbejdet for i årevis.
Alt i alt vil jeg sige tak til SF for støtten i form
af et beslutningsforslag, og som det også fremgik af de korte bemærkninger fra ordførerne,
kunne det faktisk have været givet i en kort
pressemeddelelse.
(Kort bemærkning).";Erling Christensen
24549;name_party;":
Jeg skal først sige til Socialdemokratiets ordfører, at vi forbeholder os fuld ret til at vælge
vores egne arbejdsmetoder: det tror jeg ikke der
er nogen der har ret til at anfægte.
Jeg skal sige for det andet, at vi klart foretrækker, at samtlige de antibiotikalignende
vækstfremmere bliver forbudt her og nu. Vi er
ikke tilhængere af en totalharmonisering i EU,
som forhindrer os i at gøre det, og det troede jeg
i øvrigt heller ikke Socialdemokratiet var. Vi har
noteret os, at der fra adskillige socialdemokratiske ordføreres side har været tanker i samme
retning som dem, jeg har givet udtryk for bl.a. i
radioen i morges. Hvis det er blevet misforstået,
kan det både være min skyld, det kan være
journalistens skyld, og det kan også være den
enkelte lytters skyld. Den pågældende lytter,
som jeg har i tankerne, er i hvert fald ikke nogen

6196

Onsdag den 24. maj 1995 (B 120)

særlig aktiv lytter, så det kan have været en af
forklaringerne.
Jeg vil godt have lov til at citere to socialdemokrater, som har udtalt sig til støtte for at gå
videre med forbud, først fru Hanne Andersen,
som til Politiken den 19. maj siger: Lad os tage
skridtet fuldt ud og forbyde alle ni stoffer, og
desuden fru Tove Lindbo Larsen, som i den
samme artikel den samme dag siger: Derfor ser
jeg helst, at de bliver forbudt, nemlig de ni stoffer, her og nu.
Det kunne jo tyde på, at der måske kunne
være et flertal i Folketinget - hvis de her udtalelser står til troende - for at gå videre, og derfor
synes jeg, at det her forslag har al mulig grund
til at blive behandlet, sådan at vi får en debat i
Folketingssalen om, hvor det politiske flertal
ligger, og hvor langt man ønsker at gå. Vi ser
meget gerne, at man forbyder alle ni nu og tager
det slagsmål med EU, som der måtte ligge i det.
Hvis vi ikke kan komme igennem med det,
fordi de udtalelser, der har været bl.a. fra Socialdemokratiet og De Konservative, alligevel ikke
holder, når vi kommer frem til målsnoren, så er
vi parat til at tage mindre ambitiøse skridt: vi er
jo et meget pragmatisk parti.";Jørn Jespersen
26609;title_name;"Jeg vil bare lige nævne, at når ordføreren for
forslagsstillerne har udvidet taletid i slutningen
af talerrækken, så er der altså en vis begrænsning på, hvor mange korte bemærkninger man
skal have. Men vi er inde i nogle korte bemærkninger nu. Først hr. Bent Hindrup Andersen, så
hr. Erling Christensen, og så er det videre i ordførerrækken.
(Kort bemærkning).";Formanden
26996;name_party;":
Det var hr. Erling Christensens bemærkning om,
at SF i stedet burde have nøjedes med at udsende en pressemeddelelse.
Det synes jeg er en flot bemærkning i et parlament som vores, hvor der ude i samfundet - det
ved vi alle sammen - er stor bekymring over,
hvad sker der med de resistente bakterier på
grund af overdreven brug af antibiotika bl.a.
som vækstfremmere. Den debat foregår på alle
planer, og det er også rimeligt i den forbindelse,
synes jeg, at vi får en debat i Folketinget om,
hvad man skal gøre i den anledning. Derfor
synes vi, det er en god idé, at SF har fremsat et
beslutningsforslag, for det giver jo anledning til,
at alle partier skal forholde sig til det. Jeg vil

anbefale hr. Erling Christensen at have en lidt
anden holdning til dét, at man rejser en debat
her i Folketingssalen, som er ret central i samfundet og også ret vigtig.
(Kort bemærkning).";Bent Hindrup Andersen
27895;name_party;":
Hvis det skulle have forbigået SF's ordførers
opmærksomhed, så vil jeg gerne understrege, at
på det område her tager Socialdemokratiet som
på mange andre områder sagen meget alvorligt,
og vi vil gå så langt, som vi overhovedet realistisk har mulighed for, for at få gennemført tingene.";Erling Christensen
28204;name_party;":
Forbrugeren skal kunne stole på, at dansk landbrug ikke medvirker til at udvikle resistente
bakterier ved at blande antibiotika i foderet for
at fremme dyrenes vækst.
Derfor anerkender vi også i Venstre, at landbrugsministeren har forbudt stoffet avoparcin,
som der har været rejst tvivl om. Vi mener også,
at der er behov for at se kritisk på de øvrige
antibiotikavækstfremmere, og giver de anledning til tvivl, må landbrugsministeren arbejde
for på EU-plan at tage dem ud af produktion.
Svineproducenterne har for over 1 måned siden
frivilligt besluttet ikke at bruge avoparcin. Resistente bakterier er jo ikke kun et dansk problem.
Vi kan derimod ikke ukritisk sige ja til SF's
forslag om at forbyde alle former for vækstfremmere. Hvis der f.eks. udvikles biologiske
vækstfremmere - vi kan kalde dem grønne
vækstfremmere: det må jo have en vis appel til
SF - som er uskadelige for dyr og mennesker,
vil vi ikke på forhånd afskrive os muligheden
for at bruge sådanne i produktionen. I fagbladet
Dansk Avlsnyt, majnummeret, var der en artikel
om kobber som vækstfremmer for svin. Der
kunne også vise sig muligheder, som vi på forhånd ikke vil afskrive os. Det er ingen let sag at
være husdyrproducent og føle konkurrenternes
ånde i nakken, de konkurrenter, som vel at
mærke må bruge både antibiotika, vækstfremmere og hormoner.
Hidtil har videnskaben da også frikendt de
hjælpestoffer, som vi har brugt i Danmark, for
negative bivirkninger. Så sent som den 9.
december 1994 har landbrugsministeren i et
svar til Landbrugs- og Fiskeriudvalget sagt, at
ved korrekt anvendelse af et godkendt stof kan
der ikke ske opbygning af resistens eller forefindes restkoncentrationer i de endelige produkter.

Onsdag den 24. maj 1995 (B 120)
Husdyrproducenterne har ganske enkelt
været i god tro, og derfor må jeg også fastslå, at
der ingen skurke er i denne sag. Endelig har
vækstfremmere jo også haft en positiv virkning.
Det er derfor, de bruges. De er medicinforebyggende. Der bruges mindre foder. Det giver mindre gødning osv.
SF foreslår også, at der gennemføres en frivillig mærkningsordning, som skal være statskontrolleret, og som skal sikre forbrugerne animalske fødevarer, som er produceret uden forebyggende medicinbehandling og uden anvendelse
af vækstfremmere i foderet. Det er lettere sagt
end gjort. Det er mindst lige så let at få øje på
problemerne som fordelene. Venstre vil gerne
være med til en frivillig kvalitetsmærkning af
danske fødevarer, men skal det lykkes på en
måde, som giver en reel forbrugervejledning,
kræver det, at ikke kun landbruget er positivt,
men at også slagtermestre, grossister og detailhandlere arbejder med. De led har det hidtil
knebet med tilslutning fra, men nu er der omsider ved at komme andre boller på suppen. En
mangelfuld og upålidelig mærkning er ringere
end ingen mærkning, fordi den er direkte forbrugervildledende.
Men kan vi finde en model, som er sikker og
administrativt overkommelig, så støtter vi den.
Men SF's påstand i bemærkningerne til beslutningsforslaget om, at det står mere klart, at de
nuværende produktionsformer i landbruget er
skadelige for befolkningens sundhedstilstand,
kan vi naturligvis ikke tilslutte os. Vi skal passe
på, at vi ikke bidrager til at devaluere danske
landbrugsprodukters image i befolkningen og
på eksportmarkederne.";Christian Mejdahl
31528;name_party;":
Det sidste par ugers oplysninger om multiresistente bakterier vil give alle - både forbrugerne
og ikke mindst politikerne - stof til eftertanke.
De fremskridt, der hidtil er taget af økonomiske
hensyn i fødevareproduktionens navn, bør
naturligvis afvejes i forhold til de konsekvenser,
dette kan have for menneskehedens sundhedstilstand. Der er derfor ingen tvivl om, at Det
Konservative Folkeparti mener, at det er afgørende, at der straks iværksættes en undersøgelse
af brugen af vækstfremmere med det formål at
få klarlagt præcis, hvilke produkter der er farlige, således at vi fremover sikrer, at den foreliggende sag med avoparcin ikke gentages. Det
Konservative Folkeparti er naturligvis tilhænger
af et øjeblikkeligt forbud, indtil undersøgelser

6197

eventuelt kan påvise, at den sundhedsmæssige
tilstand ikke er i fare.
Med andre ord mener Det Konservative
Folkeparti, at det er bedre at være overforsigtig
end at spille hasard med befolkningens
helbredstilstand. Det Konservative Folkeparti
mener også, at man skal se de nye oplysninger
ud fra et forbrugersynspunkt, og vi kan derfor
tilslutte os en frivillig mærkningsordning, således at forbrugeren kan træffe sit valg ud fra det
højest tænkelige informationsniveau.
Vi vil imidlertid påpege, at en mærkningsordning skal være omfattet af en streng kontrol,
således at ordningen ikke udhules, sådan som
det har været påvist i et par tilfælde med den
økologiske mærkningsordning. Det Konservative Folkeparti ser nemlig først og fremmest
enhver mærkningsordning som en kvalitetssikring i forhold til forbrugeren. Men afgørende for
Det Konservative Folkeparti er det imidlertid
også, at vi sikrer, at Danmark på dette område
gør sit yderste for, at eventuelle forbud mod
vækstfremmere gennemføres på EU-plan frem
for kun på nationalt plan.
Det er der to hovedårsager til: For det første
vil det være utrolig trist, hvis forbrugerne i denne sag ender lige så skidt som før, ene og alene
fordi Danmark har truffet en forhastet beslutning, der medfører EU-retlige skridt og i sidste
ende, at Danmark taber sagen. For det andet,
fordi det indre marked vil medføre, at produkter med vækstfremmere måske endda i endnu
højere grad end før vil blive importeret til det
danske marked, idet den lavere pris kan medføre, at udenlandsk kød med vækstfremmere
udkonkurrerer danske produkter.
Jeg vil være meget ked af at se danske landmænd udkonkurreret, fordi man i Holland og
Tyskland fortsat må bruge vækstfremmere i
kød, der så importeres til Danmark. Ligeledes
bør man tillægge sundheden i hele EU så stor
vægt, at alle kræfter må sættes ind på at få Den
Videnskabelige Komité og Kommissionen til at
indføre et fælles forbud. Det Konservative
Folkeparti kan derfor tilslutte sig hovedprincipperne i SF's beslutningsforslag, dog med den tilføjelse, at vi mener, at EU også skal inddrages i
arbejdet.";Lene Espersen
34397;name_party;":
Nu har det tit været sådan, at de store avisoverskrifter kan skabe nogle forfærdelige debatter.
Vi ser da også i Fremskridtspartiet med stor
sympati på det, landbrugsministeren har gjort

6198

Onsdag den 24. maj 1995 (B 120)

indtil nu, og vi har også stor respekt for det, han
har gjort med at trække et produkt ud af markedet og sige, at det skal væk, det skal forbydes.
Det vil vi også fremover gøre, når det kan dokumenteres, at vækstfremmere måske kan skabe
nogle resistente bakterier. Men det skal også
dokumenteres.
Vi kan ikke bare handle på grund af en hed
debat, der blusser op og skræmmer folk fra vid
og sans, fordi de tror, at der nu er nogle bakterier, der er skabt af nogle vækstfremmere, som
landbruget anvender. Det må dokumenteres,
det skal ikke bare være et »hvis« og noget, man
tror. Vi har jo før set, hvad diskussionen om
asbest kunne give af store omkostninger, der
faktisk var helt unødige.
Det er klart, at der vil være mange vækstfremmere, man er nødt til at bruge, og som der
ikke er den mindste fare ved. Det kan ikke hjælpe, at vi bare forbyder det ensidigt her i Danmark. Men det er helt sikkert, at landbrugsministeren kan regne med Fremskridtspartiets
opbakning, når han har et produkt, han mener
at kunne dokumentere er farligt og kan skabe
resistente bakterier.
Vi ser selvfølgelig også med stor sympati på,
at den her debat har medført, at nu diskuterer
man i detailleddet og i de forskellige salgsled
mærkning af danske kødvarer, for det er der
forbrugere der ønsker. Det kan vi kun se med
stor sympati på. Vi har diskuteret mærkning i
mange år. Det er ikke noget, man kan stille lovkrav om, det har indtil nu været en frivillig ordning, og den kan fortsætte, ligesom den har gjort
hidtil. Hvis bare der er opbakning i detailleddet,
så kan man frit gøre det, og det håber jeg også
bliver gjort.
Så kan forbrugerne, alle de, der taler om, at de
vil købe økologiske varer og danske varer, der
er fri for hormonrester og alle andre skadelige
ting, købe de varer, og så vil der hurtigt blive et
marked for det, det tror jeg bestemt. Men at
presse det igennem ved en eller anden form for
lovgivning, det vil vi ikke være med til.
Det korte af det lange er, at vi ikke vil være
med til nogen hovsaløsninger her, men hver
gang Landbrugsministeriet kan komme med
dokumentation for, at der er ting, der kan skabe
resistente bakterier, vil vi se på det. Det fremkom jo også i pressen i dag, at man måske kunne få svært ved at bevise, at det var vækstfremmere, der havde skabt de her bakterier.
Vi håber selvfølgelig, at landbrugsministeren
kan få den nødvendige dokumentation, så man

virkelig kan bevise det, så det ikke bare er
noget, man tror. Det er helt sikkert, at det ikke er
os, man kommer til at mangle, når man vil forbyde det, når man kan dokumentere det. Men vi
vil ikke være med til nogen hovsaløsning, der
kun vil skade dansk landbrug, og så vi simpelt
hen får det ind på markedet ad anden vej.";Niels Højland
37357;name_party;":
I Det Radikale Venstre synes vi, at landbrugsministeren har gjort et godt arbejde med de to
bekendtgørelser, der kommer her 1. juni, som
strammer reglerne for medicinering af dyr. Det
skal der ikke herske nogen tvivl om.
Det, der for os at se er problemet i denne sag
og det, der sådan set har skabt den - man kunne
kalde den avoparcinsagen - er, at Landbrugsministeriet har en anden bekendtgørelse, der
handler om retten til, muligheden for at tilsætte
antibiotika som vækstfremmere i fødevarer.
Det var på den baggrund, at Det Radikale
Venstre, fordi vi havde fået nogle gode mennesker til at undersøge sagen for os, de har faktisk
gennempløjet danske og den udenlandske publikationer om vækstfremmere i et stykke tid, den
8. maj bad landbrugsministeren og sundhedsministeren om at få udarbejdet dels en undersøgelse af sammenhængen mellem forbruget af
antibiotika i landbrugsproduktionen og resistensproblemerne, dels en samlet statistik over
forbruget af disse stoffer i vores husdyrproduktion.
Siden har sagen jo udviklet sig med lynets
hast. Pressen har spillet sin rolle, og meget dygtigt, i denne sag, som er endt med, at ministeren
den 20. maj gik ud med et forbud mod avoparcinen. Det skal ministeren have ros for, det er en
klar og en fin melding
Men hvad vi også ved om sagen, er jo, at
EU-reglerne tillader både dette stof og andre
vækstfremmere, og at det antagelig vil være
vanskeligt for Danmark at få forbudt samtlige
vækstfremmere, hvad SF lægger op til med det
her beslutningsforslag.
Vi er derfor tilfredse med landbrugsministerens lige så klare melding i dag, nemlig at hari
har forbudt avoparcinen, og at han har sat en
undersøgelse i gang af de 8 stadig tilladte
vækstfremmere, der tilhører gruppen af antibiotika, og endelig at landbrugsministeren vil optage forhandlinger med landbrugets organisationer og producenterne om på frivillig basis at
undersøge muligheden for, at der bliver indgået
frivillige aftaler om ikkebrug af antibiotika som
vækstfremmere i husdyrfoder.

Onsdag den 24. maj 1995 (B 120)
Hvis ikke landbrugsministeren allerede havde foreslået det, så ville vi have gjort det. Set
med vores øjne burde alle vækstfremmere nemlig forbydes hurtigst muligt. Sunde dyr skal ikke
have penicillin eller andet for at vokse hurtigere.
På den anden side tror vi ikke på, at man kan
håndhæve et forbud, så længe EU-reglerne
generelt ikke er indrettet på det. For os er det
vigtigste, at avoparcinforbudet bliver effektueret så hurtigt som muligt, og at vi hurtigst
muligt får mere forskning i sammenhængen
mellem de vækstfremmende stoffer og resistensproblemerne: og vi vil opfordre landbrugsministeren til en bedre og mere direkte kontakt
med de forskere, der ved noget om de her ting.
Med hensyn til mærkning af fødevarer kunne
vi høre, at der var en vis overensstemmelse mellem SF og landbrugsministeren, og vi kan støtte
de tiltag, ministeren har gjort rede for.
Til slut vil jeg sige, at denne sag har afdækket,
at vi ikke bare nationalt, men også overnationalt
må tage skeen i den anden hånd. Vi må og vi
skal arbejde på, at miljøpolitikken i EU bliver
trukket skarpere op ved den næste regeringskonference.
I forbindelse med regeringskonferencen har
Det Radikale Venstre nogle ønsker: Vi vil gerne
have miljøgarantien præciseret, vi vil gerne
have miljøgarantien udbredt til alle relevante
områder, der bliver omfattet af Traktaten eller er
omfattet af Traktaten, og forsigtighedsprincippet bør indarbejdes i alle de direktiver inden for
landbrug, miljø og sundhed, som vi kender.";Vibeke Peschardt
40904;name_party;":
Indledningsvis vil jeg sige, at vi støtter initiativet fra SF til at få skærpet og få lavet et samlet
forbud mod antibiotika som vækstfremmere.
Jeg går ud fra, at det er en skrivefejl i forslaget,
at det er vækstfremmere i almindelighed, der
nævnes, og at det, man tænker på, og som står
længere nede i teksten, er antibiotika som
vækstfremmere.
Samtidig er vi af den opfattelse, at man må
have en samlet strategi i sådan et spørgsmål.
Ikke mindst vores medlemskab af EU gør det
utrolig vanskeligt at gennemføre et forbud, selv
om vi kan nå til det i vores nationale forsamling.
Det skyldes de krav, der stilles i EU-Kommissionen til såkaldt videnskabelig dokumentation,
som rækker langt, langt ud over det, der er
rimeligt. Når det er et miljøspørgsmål som det
her, der står på spil, mener vi, at man også bør
lægge til grund et princip som forsigtighedsprincippet, som vi kalder det.

6199

Set ud fra det mener vi ikke, vi behøver så
forfærdelig mange undersøgelser mere for at
stile imod at få udfaset, som det hedder i sproget herinde, antibiotika som vækstfremmere i
dansk husdyrbrug.
Når det er sagt, så mener jeg, at sådan en strategi skal gå på flere ben. Det er også vigtigt at få
udviklet alternativerne, og som jeg nævnte før,
er der allerede i dag et alternativ. Der er et frilandsmærke, som er frivilligt og kontrolleret ikke af staten endnu, det ville fremme det, hvis
det blev - som også vil kunne opfylde befolkningens behov for at få et stykke svinekød, hvor
der ikke er benyttet antibiotika som vækstfremmere.
Samtidig er der den groteske situation, når
man ser på eksempelvis svineproduktionen,
som jo er den, der aftager den største mængde
antibiotika herhjemme i dag, at i nogle tilfælde
er det dyrere for den enkelte producent at fodre
med færdigblandet svinefoder uden antibiotika
end foder med antibiotika, på trods af at antibiotika har en værdi. Det skyldes, at man må
betale for at få lavet specialblandinger.
Derfor mener vi, at man også bør overveje
afgifter på antibiotika, så man sikrer, ikke alene
ved færdigblandet foder, men også at hjemmeblanderne tænker sig om endnu en gang i forhold til deres dækningsbidrag, om de skal putte
antibiotika i.
Efter min opfattelse vil det være sådan, at
hvis man får ændret på prisrelationen, så vil
stort set halvdelen af slagtesvinproduktionen i
dag kunne blive produceret uden antibiotika.
Der er undersøgelser, der viser, at de faktisk
ingen virkning har som vækstfremmere i foderet. Jeg taler kun om slagtesvin, altså fra 30 kg
op til 100 kg levende vægt.
Den anden halvdel af slagtesvinproduktionen
vil også kunne undgå antibiotika ved ganske få
forholdsregler. Det går på lidt lavere belægningsgrad, højere hygiejne og sanering til højere
sundhedsstatus.
Når det drejer sig om fravænningsgrisene, er
det helt anderledes. Jeg mener, man skal være
opmærksom på, når man indfører sådan nogle
ting som det her, at man får stoppet hullerne,
der kan risikere at betyde endnu større medicinforbrug, hvis ikke det ses i forhold til om1ægning af staldsystemer og senere fravænning og
sådan nogle ting.
Men set som et hele synes jeg modsat hr.
Erling Christensen, at det er en god anledning,
at vi her på falderebet i Folketinget, selv om der

6200

Onsdag den 24. maj 1995 (B 120)

er travlt med en masse andre ting, sætter tid af
til at tage os af et så vigtigt spørgsmål som en
resistens, der er bevist af danske forskere opstår
ved systematisk brug af antibiotika i vækstfremmerne.
Og som sagt før synes vi, det er hurtigt og
godt handlet af landbrugsministeren. Han har
grebet ind ud fra de beviser, vi har i vores nationale institutioner, og forbudt det ene antibiotikum.
Der skal heller ingen tvivl være om, at det
udsagn, som landbrugsministeren er kommet
med, om, at han vil stå fast på det, vil vi støtte
helt og fuldt. Vi mener, at hvis det endelig skulle
komme dertil, så er det et oplagt spørgsmål at
følge den linje, som vi i Enhedslisten mener kan
være nødvendig over for EU. Vi kalder det civil
ulydighed. Jeg mener, at til det sidste skal man
afvise at tilbagetrække det forbud, man én gang
har indført, også selv om det ikke skulle lykkes
at få overbevist EU-Kommissionen.
Med disse ord vil jeg sige, at jeg ser frem til, at
vi i Miljø- og Planlægningsudvalget og også i
Landbrugs- og Fiskeriudvalget - det bliver formodentlig placeret i Landbrugs- og Fiskeriudvalget - kan få en yderligere behandling af det
og ende med en beretning, som ligger klar til
næste samling, sådan at landbrugsministeren
allerede undervejs kan få grebet ind f.eks. for at
få ændret prisforholdene for foder, som jeg
nævnte før, men også sådan at der kan blive
grebet ind straks efter Folketingets sammentræden.
Derfor synes jeg, at det er en god ting, at vi
har fået det rejst, så vi har fået det på dagsordenen i udvalgene.";Bent Hindrup Andersen
45706;title_name;Hr. Jørn Jespersen som ordfører for forslagsstillerne.;Formanden
45780;name_party;":
Tak til landbrugsministeren og de fleste af ordførerne for en velvillig behandling af vores
beslutningsforslag. Som jeg nævnte i en kort
bemærkning, er vi helt tilfredse med de initiativer, som landbrugsministeren hidtil har taget,
men vi mener, man burde speede processen op.
Vi mener, man burde gøre mere, end der allerede er gjort.
Og her er det jo netop et øjeblikkeligt forbud
mod alle de antibiotikalignende vækstfremmere, som bliver brugt, vi mener man burde tage
fat på. Jeg må indrømme, at vi havde på bag-

grund af de udmeldinger, der er kommet fra
partierne forud for denne debat, regnet med, at
der faktisk var et flertal for at gå videre.
Det er ikke lykkedes i dag at få at vide, hvad
Socialdemokratiet præcis mener, og det ser også
ud, som om det kan blive vanskeligt. Sagen er jo
den, at der er repræsentanter for Socialdemokratiet, der har udtalt, at man rent faktisk
ønskede at gå videre, end landbrugsministeren
har gjort, og lave et øjeblikkeligt stop for alle
vækstfremmere, der indeholder antibiotika.
Men det får vi altså ikke afklaret i dag.
Det er specielt trist, for jeg hørte også fru Lene
Espersen fra Det Konservative Folkeparti tale i
den retning og sige, at når der er berettiget tvivl
om de sundhedsskadelige effekter af de her
vækstfremmere, så burde tvivlen komme forbrugerne til gode, og derfor burde man lave et
stop, indtil undersøgelserne er gennemført.
Det, der så er spørgsmålet, er: Kan vi efter Det
Konservative Folkepartis opfattelse lave sådan
et stop på nationalt plan og så tage konsekvenserne i form af eventuelle slagsmål med EU,
eller skulle jeg opfatte fru Lene Espersens indlæg på den måde, at det er kun, hvis det er det
samlede EU, der vil lave et stop, indtil undersøgelserne er gennemført, Det Konservative
Folkeparti går ind for det? Det ville være rart at
få det afklaret.
Hvis der skal være substans i synspunkterne,
hvis man tager forsigtighedsprincippet, at tvivlen skal komme sundheden og forbrugerne til
gode, alvorligt, så burde man jo også være parat
til at tage skridtet nationalt, hvis man ikke kan
komme igennem med det på EU-plan.
Til hr. Christian Mejdahl skal jeg sige, at vi
synes da, det er spændende, hvis man kan lave
nogle grønne vækstfremmere, der svarer til vi
andres indtag af yoghurt eller andre ting. Det er
ikke en religiøs modstand mod vækstfremmere
generelt, men vi har det grundsynspunkt, at
man bør indrette sine produktionsformer i landbruget sådan, at det ikke er nødvendigt at bruge
medicin hverken i foderet eller som forebyggende behandling, for at undgå sygdomme.
Vi tror faktisk, at der er brug for en ganske
stærk strukturudvikling i landbruget med henblik på at fremme nogle sundere og bedre produktionsformer. Det ved jeg godt er en stor indsats. Det er mange investeringer, der skal til,
men så lad os diskutere, hvordan vi får gjort det
på en ordentlig måde, der også tager hensyn til
økonomien i landbruget.

Onsdag den 24. maj 1995 (B 120)
Når hr. Christian Mejdahl taler om, at videnskaben jo hidtil har frikendt også de antibiotikabaserede vækstfremmere, så er vi ved humlen
ved problemet her, for det er ganske rigtigt. Jeg
har også studeret svarene fra den 9. december,
og det bliver jo relativt skråsikkert sagt, at der er
ingen risiko for resistensskabende processer,
hvis ellers de her midler bliver brugt i den rette
dosering.
Det er jo det problem, vi har på hele fødevareområdet gang på gang, hvad enten vi snakker
om vækstfremmere eller pesticidrester eller
blødgørere i plastic eller hormoner osv., at vi
forlader os hele tiden på en videnskab, som
viser sig at tage fejl gang på gang. Det vil sige, at
vi i virkeligheden halser efter de reelle problemer, hvor vi hele tiden stiller krav om, at noget
skal være hundrede procent sikkert dokumenteret, før vi kan forbyde det. Det vil sige, at vi i
praksis anvender det modsatte af et forsigtighedsprincip, vi bruger et omvendt forsigtighedsprincip i realiteternes verden, hvor enhver
tvivl altid kommer producenterne af pesticider
og af vækstfremmere til gode. Tvivlen kommer
aldrig forbrugerne og sundheden til gode.
Det, der virkelig er problemet i denne sag, er,
at vi har forladt os på et pseudovidenskabeligt
tyranni i vores måde at regulere det her på, hvor
den sunde fornuft, som jeg tror den store del af
befolkningen repræsenterer, nemlig at selvfølgelig kan det ikke være rigtigt, at vores husdyr
systematisk får antibiotika i deres foder, bliver
trådt under fode med henvisning til nogle
videnskabsfolk, som vi så kan konstatere med
jævne mellemrum alligevel tog fejl.
Jeg tror, at hvis hr. Christian Mejdahl vil studere både de svar, der er givet, og dem, der
kommer i den kommende tid, om forskellige
former for giftstoffer i vores fødevarer, så vil
han få den samme ærgerlige oplevelse gang på
gang, at det, som vi for bare få måneder eller få
år siden fik at vide var ufarligt, viser sig nu igen
at være farligt.
Spørgsmålet er, om vi ikke på et eller andet
tidspunkt skal drage konsekvensen af den erfaring og sige: Nu vender vi altså princippet om,
så det bliver et reelt forsigtighedsprincip: der
kommer sundheden og forbrugerne til gode.
Til hr. Niels Højland skal jeg sige, at det er
selvfølgelig meget fint, at Fremskridtspartiet til
enhver tid vil bakke op bag landbrugsministeren, når ellers kravene til et stop er dokumenteret. Jamen hvad nu, hvis det viser sig, at det
stop, som landbrugsministeren har annonceret,

6201

ikke set fra EU's side er velbegrundet? Hvor står
vi så om ganske få måneder? Det er jo en sikkerhedsklausul, der er blevet trukket i her. Og det
er jo ikke os selv, der vurderer, om der er tilstrækkelig dokumentation.
Jeg kunne egentlig godt tænke mig, at landbrugsministeren forklarede herfra, hvordan
proceduren lige præcis er, når der skal tages
stilling til, om vores dokumentation for at kræve
et stop for avoparcin er reel eller ej. Og jeg kan
da godt frygte, at det vil vise sig, at der kan skabes så meget videnskabelig tvivl om stoppet, at
Danmark kommer ud i den helt konkrete problemstilling, at vi skal overveje, om vi vil følge
EU-systemet og ophæve vores stop, som allerede er indført, eller om vi vil holde fast i det på
trods af EU.
Til fru Vibeke Peschardt skal jeg sige tak for
tilslutningen til hovedtankerne i vores forslag
og sige, jeg er helt enig i de bemærkninger, som
fru Vibeke Peschardt kom med i forbindelse
med regeringskonferencen i 1996.
Jeg synes også, denne her sag viser, at det bliver en helt afgørende ting i det danske udspil og
i de danske forhandlinger at få landbrugsområdet dækket ind af en miljøgaranti, der er effektiv, og som virker. Det er et kæmpemæssigt hul i
Traktaten, at landbrug slet ikke er dækket, og
det bliver også vigtigt at få indført et generelt
forsigtighedsprincip, som gør, at de enkelte lande uden at skulle underordne sig EU er i stand
til at gå videre i deres miljøregler eller sundhedsregler, hvis der er bare rimelig tvivl om de
miljømæssige, sundhedsmæssige konsekvenser.
Endelig tak til hr. Bent Hindrup for tilslutningen. Vi er da helt enige i, at det er en god idé,
hvis man kunne finde andre metoder end dem,
vi har skitseret, f.eks. en afgift, som kunne føre
til, at vi fik et lavere forbrug, indtil vi får et forbud igennem. Jo mere vi kan gøre, der bringer
os fremad mod et mindre brug af vækstfremmere, jo bedre er det.
Ellers forstod jeg, at vi hen ad vejen kan trække på samme hammel i fuld samdrægtighed, og
det er da en god ting at kunne gøre det på den
rød-grønne venstrefløj, så tak for tilslutningen.
Og jeg håber, at debatten i hvert fald har ført
os et stykke videre, sådan at vi kan konstatere,
at der er, synes jeg, temmelig stærke kræfter i
Folketinget, som bakker op bag en markant linje, og som måske også signalerer til landbrugsministeren, at der ikke behøver at komme særlig
megen dokumentation omkring de andre
vækstfremmere, før vi tager de tilsvarende mid-

6202

Onsdag den 24. maj 1995 (B 120)

ler, som vi har gjort omkring avoparcin, i brug
og kæmper for det også.";Jørn Jespersen
53777;name_party;":
Livet er jo farligt at leve, der er en vis risiko ved
det. Selvfølgelig kunne man da godt sætte værn
op hele vejen rundt og så tro, at man kunne
eksistere næsten evigt, men sådan er det jo ikke.
Der er også dem, der hævder, at det er farligt at
gå ud i solen. Man kan risikere at få hudkræft.
Det er måske også farligt at tage flyveren hjem
her kl. 22.40. Den kunne jo træffe at falde ned.
Der er en vis risiko ved at gå op på talerstolen
her. Det var måske sikrere at stå her nedenfor.
Og sådan kan man jo blive ved.
Derfor synes jeg, at det må være sådan i denne debat, som jo da omhandler et alvorligt problem, det er erkendt, at man også lytter til de
saglige ting, altså der skal være sagligt belæg
for, at man forbyder de hjælpemidler, som det i
en periode har været naturligt at bruge også i
fødevareproduktionen.
Og så skal jeg da gerne give tilslutning til, at
vi, hvis det er sådan, at de, der rådgiver os, de,
der har forstand på det her, finder frem til, at
der er sundhedsrisiko ved at bruge vækstfremmere, så også forbyder dem. Det er det, vi har
støttet landbrugsministeren i. Men så længe der
ikke er det, og så længe man kan bruge det alle
andre steder i verden, må vi kræve, at der bliver
forsket og undersøgt. Så længe der ikke er sagligt belæg for at tage dem væk, må vi bruge dem
i produktionen.
Jeg så gerne, at vi kom dertil, at det ikke nødvendigvis var antibiotikavækstfremmere, der
brugtes i foderet, men så længe vi ikke har
nogen alternativer og disse ikke er blevet
underkendt af dem, som forsker i det, så må vi
også have lov til at bruge dem. Specielt må det
være et problem, der løses på EU-plan, for ellers
er danske forbrugere jo omtrent lige vidt. Hvis
det er sådan, at vore konkurrenter kan bruge
dem, så vinder de jo markedsandele, fordi de
kan benytte sig af den fordel, som vækstfremmere er i produktionen.";Christian Mejdahl
55643;name_party;":
Hr. Jørn Jespersen var lidt i tvivl om, hvad der
var Det Konservative Folkepartis holdning.
Jeg vil da gerne gå herop igen og endnu en
gang understrege, at Det Konservative Folkeparti er tilhænger af et øjeblikkeligt forbud, når
der er sagligt belæg for det. Dette har vores
sundhedspolitiske ordfører, fru Karen Højte
Jensen, allerede udtalt for en uges tid siden.

Men vi ser altså ikke nogen modsætning i at
have den holdning og så stadig væk arbejde for,
at det her skal gennemføres på EU-plan. Vi
mener faktisk, at det er en god ting, at landbrugsministeren allerede i den førstkommende
uge vil tage det med på landbrugsministerrådsmødet og via de faglige argumenter, men så
sandelig også via de politiske argumenter vil
forsøge at få det gennemført på EU-plan.
Vi skal jo huske på, at vi har det indre marked, og vi forhindrer altså ikke vækstfremmere i
Danmark, før vi har sørget for at gennemføre
det her på EU-plan, så vi ser ingen modsætning
i det.";Lene Espersen
56623;name_party;":
Til hr. Christian Mejdahl: Det er da rigtigt, at der
er en risiko ved mange ting. Jeg håber nu, han
kommer trygt hjem.
Men spørgsmålet er jo: Hvor meget skal en
sundhedsrisiko være dokumenteret, før det er
så velbegrundet, at man griber ind? Det er jo
det, dér er problemet.
Nu har vi altså et forbud imod en enkelt
vækstfremmer, hvor der åbenbart er bred tilslutning i Folketinget til, at det er velbegrundet
nok. Jeg har forstået på debatten i dag, at den
dokumentation, der foreligger nu, efter det store, brede folketingsflertals opfattelse er begrundelse og dokumentation nok for det skridt, som
landbrugsministeren har taget.
Så går jeg ud fra, at det mener man også, selv
om vi i EU får at vide, at det mener de ikke dernede: ellers er der jo ingen sammenhæng i tingene. Det vil sige, at så må der som minimum
også være opbakning til, at vi nationalt opretholder det forbud mod avoparcin, vi har indført,
på trods af hvad man kommer med af videnskabelige argumenter fra komiteer og kommissioner i EU-systemet.
Og hvis det forholder sig på den måde, så må
det jo også være muligt at sige, at problematikken omkring de andre 8 antibiotikabaserede
vækstfremmere jo er meget parallel. Hvis det
viser sig, at en vækstfremmer kan skabe resistens og sprede den, hvorfor skulle de andre så
ikke kunne det? Hvornår har man dokumentation nok for, at det forholder sig på den måde,
til, at man efter Venstres mening kan tage skridtet og sige, at her er risikoen altså så stor, at vi
ikke vil acceptere den?
Til fru Lene Espersen skal jeg sige, at jeg stadig væk er en smule mystificeret over, hvad den
konservative holdning egentlig er, for det lyder,

I Onsdag den 24. maj 1995 (B 120)
som om det er på EU-plan, man vil acceptere
det, men ikke nationalt.
Fru Karen Højte Jensen, der udtalte sig som
konservativ sundhedspolitiker, havde ikke den
slags reservationer. Hun sagde - og jeg citerer
fra hendes pressemeddelelse:
»Det er ikke nok. Landbrugsministeren skal
tage skridtet fuldt ud.« Og hun fortsatte: »Problematikken er så alvorlig, at vi omgående må
forbyde brugen af de vækstfremmende stoffer i
Danmark. Dernæst må landbrugsministeren
arbejde intensivt for et forbud på europæisk
plan, og skulle en undersøgelse vise, at brugen
af de vækstfremmende stoffer ikke skaber resistens hos dyr og mennesker, så kan forbudet
ophæves.«
Fru Karen Højte Jensen går altså ind for, at
man tager et nationalt skridt nu og lader tvivlen
komme forbrugerne til gode og dernæst arbejder for at vinde opbakning i EU.
Er det den konservative holdning? For hvis
det er det, så er det jo ret interessant: Så er det
nemlig Socialdemokratiet, der er udslaggivende.
Og hvis de to socialdemokratiske ordførere, som
jeg tidligere har citeret, også står ved, hvad de
har sagt, så er der jo faktisk et flertal for at gå
betydelig videre, end vi i dag har besluttet. Så
det kunne da være interessant at få det helt slået
fast.
Jeg anerkender det, hvis man senere er kommet på bedre tanker og har fundet ud af, at her
var der altså et lille EU-problem, man ikke helt
havde overskuet. Så ved vi bare det.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.";Jørn Jespersen
59834;title_name;"Jeg foreslår, at forslaget til folketingsbeslutning
henvises til Landbrugs- og Fiskeriudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

6203

Den sidste sag på dagsordenen var:
3) Første behandling af beslutningsforslag nr.
B 118:
Forslag til folketingsbeslutning om bedre retsstilling for private kreditorer.
Af John Vinther (KF) og Erling Oxdam (V) m.fl.
(Fremsat 9/5 95).
Forslaget sattes til forhandling.
Forhandling";Formanden
60351;title_name;":
Beslutningsforslaget om bedre retsstilling for
private kreditorer, der er fremsat den 9. maj af
medlemmer af Det Konservative Folkeparti og
Venstre, har fundet inspiration i Retsplejerådets
betænkning fra 1992 om lønindeholdelse for
private krav. Betænkningen fra Retsplejerådet
indeholder forskellige modeller for, hvordan
private kreditorer kan få adgang til at foretage
lønindeholdelse.
Regeringen har imidlertid tidligere i besvarelser af spørgsmål fra Retsudvalget givet udtryk
for, at det ikke er aktuelt at indføre en adgang
for private kreditorer til at foretage lønindeholdelse. Senest er det sket i min besvarelse den 3.
november 1994 af spørgsmål 97 af 12. oktober
1994 fra Retsudvalget.
Der er i besvarelsen peget på, at Retsplejerådet i betænkningen fremhæver en række hensyn, der taler imod en sådan nyordning, bl.a. at
lønindeholdelse alene kan finde sted hos lønmodtagere og andre med lignende indtægter, og
at en forbedret mulighed for tvangsinddrivelse
hos netop denne befolkningsgruppe kan påvirke såvel forbrugernes låntagning som erhvervslivets kreditgivning. Desuden vil ordningen
ikke blot påvirke domstolenes arbejdsform og
ressourceforbrug, men tillige have såvel fordelingspolitiske som finanspolitiske aspekter.
Der er også grund til at fremhæve, at privates
situation som kreditorer er forskellig fra det
offentliges. Det hænger ikke mindst sammen
med, at private i modsætning til det offentlige
normalt har en væsentlig indflydelse på, hvem
der skal skylde dem penge. Derfor er det også
naturligt, at det offentlige er tillagt inddrivelsesmidler, som private ikke får.
Der knytter sig også nogle betydelige tekniske vanskeligheder til forslaget. Jeg skal blot
nævne en enkelt: Beslutningsforslaget lægger i
modsætning til Retsplejerådets indstilling til ,

6204

Onsdag den 24. maj 1995 (B 118)

grund, at lønindeholdelsessagerne skal behandles mundtligt. En sådan behandlingsform vil i
givet fald pålægge fogedretten en meget betydelig arbejdsbyrde.
Sammenfattende finder jeg fortsat ikke, at det
er aktuelt at indføre en adgang for private kreditorer til at foretage lønindeholdelse.
Derimod er jeg enig med forslagsstillerne i, at
der kan være god grund til at se nærmere på
hele spørgsmålet om inddrivelse af private fordringer. Der er da også allerede igangsat et
reformarbejde på dette område.
Justitsministeriet har for godt et år siden nedsat en arbejdsgruppe om inkassovirksomhed,
som bl.a. skal overveje, hvordan man kan sikre,
at privat inkasso sker under betryggende former
og med en høj grad af retssikkerhed.
Derudover vil jeg gerne fremhæve, at jeg har
nedsat det såkaldte Småsagsudvalg, der skal
overveje, hvordan befolkningens adgang til løsning af dagligdagens retsspørgsmål kan gøres
enklere, lettere og billigere. Overvejelserne skal
bl.a. omfatte bistand til fuldbyrdelse af borgernes krav.
På den baggrund synes jeg, der er god grund
til at afvente, hvad de sagkyndige i arbejdsgruppen om inkassovirksomhed og i Småsagsudvalget finder frem til, før vi fra politisk side
går videre med disse spørgsmål. Regeringen
kan derfor ikke støtte beslutningsforslaget.
(Kort bemærkning).";Bjørn Westh
63498;name_party;":
Som en af forslagsstillerne er jeg lidt skuffet
over, at justitsministeren så blankt afviser ideen
i forslaget. Godt nok siges, at man er i gang med
nogle reformer vedrørende det, der kunne kaldes juraens værksted eller advokaternes hverdag, nemlig inkassosagerne, og det skal jo ikke
være nogen hemmelighed, at det er det, det
handler om. Der blev så som begrundelse brugt
bl.a., at det skulle være teknisk besværligt, fordi
det skulle være mundtligt, og det ville tage for
meget tid.
Det er jo klart, at hvis en debitor ikke vil oplyse om sine forhold, så man kan få at vide, hvordan hans økonomi er, må fogden bestemme, og
det ligger også i forslaget, hvor meget der skal
kunne tilbageholdes af arbejdsgiveren, hvis den
pågældende debitor er lønmodtager. Jeg tror
ikke, det vil være noget problem, tværtimod vil
indførelsen af den regel, at man ligesom for
offentlige krav kan gøre udlæg hos lønmodtageren, bevirke, at lønmodtagerne meget ofte vil

prøve at undgå overhovedet at få sådan en gæld
og forhandle i rette tid, hvis de da altså ikke kan
anvise effekter eller værdier til genstand for
udlæg.
Så jeg synes ikke, at hverken dette med det
tekniske eller dette med, at der er forskel på,
hvordan det offentliges og privates krav stiftes,
kan bruges. Jeg mener netop, at forslaget vil
kunne træde i kraft ret hurtigt, og uden at man
behøver at afvente det arbejde, som det udvalg,
ministeren har nedsat, skal gøre.";Erling Oxdam
64942;name_party;":
Som det fremgår af det fremsatte beslutningsforslag, ønsker forslagsstillerne en bedre retsstilling for private kreditorer via en hjemmel til
fogedretterne om efter begæring fra en privat
kreditor at træffe beslutning om, at der skal ske
indeholdelse i skyldnerens løn.
Nu er det jo ikke første gang, at dette spørgsmål diskuteres, og det er derfor heller ikke første gang, at jeg på Socialdemokratiets vegne kan
tilkendegive, at vi ikke er enige med Venstre og
De Konservative om at lade private kreditorer få
mulighed for at inddrive gæld ved hjælp af
lønindeholdelse hos skyldneren. Vi mener stadig væk, også uanset hvad hr. Erling Oxdam her
i sidste omgang sagde, at der er en væsentlig
forskel på den privates situation som kreditor
og det offentliges. Ikke mindst hænger det jo
sammen med, at private i modsætning til det
offentlige oftest, normalt, har mulighed for at
have en afgørende indflydelse på, hvem der skal
skylde dem penge.
Omvendt peger forslagsstillerne da godt nok
på nogle relevante problemstillinger i forslaget,
dels at mange opgiver at få tilgodehavender
hjem, fordi de vurderer, at omkostningerne bliver for høje, og det ikke mindst sammenholdt
med, at de også føler, at det mange gange vil
tage for lang og for dyr tid, dels, som vi også
ved, at nogle kreditorer vælger en mere eller
mindre ulovlig form for inkassation. Det er problemer, som vi da også blankt erkender er
uholdbare og for den sags skyld også uacceptable, men så meget mere har vi fra Socialdemokratiets side arbejdet på at få taget fat på disse
problemer.
Vi har været meget optaget af, at der blev
nedsat en arbejdsgruppe om inkassovirksomhed og, som det er nævnt af justitsministeren
her i dag, en arbejdsgruppe, som skal overveje,
hvordan man kan sikre, at en privat inkasso sker
under betryggende former og med en høj grad

Onsdag den 24. maj 1995 (B 118)
af retssikkerhed. Men derudover, og ikke
mindst vil jeg godt sige, har vi været meget
optaget af at få nedsat det såkaldte Småsagsudvalg, som netop skal overveje, hvordan befolkningens adgang til løsning af dagligdagens retsspørgsmål kan gøres både enklere, billigere og
lettere, og herunder betragter vi også som et
naturligt element spørgsmålet om bistanden til
fuldbyrdelse' af borgernes krav.
Jeg noterede mig godt nok hr. Erling Oxdams
bemærkninger efter ministerens indlæg, men jeg
vil alligevel sige, at jeg betragter det som en helt
naturlig ting, også af respekt for de udvalg, vi
selv har ønsket skulle nedsættes, at vi lader dem
få lov til at gøre deres arbejde færdigt.
Når de to udvalg er færdige, skal jeg ikke
lægge skjul på, at vi har en forventning om, at
der også vil foreligge nogle gode, brugbare
anvisninger på, hvordan en kommende lovgivning, som gerne skulle tage fat i disse problemer, skal se ud.
På den baggrund mener vi i hvert fald i
Socialdemokratiet, at det er helt naturligt, at vi
afventer udvalgsarbejdets færdiggørelse, og så
til den tid tager stilling. Dermed være altså også
sagt, at vi ikke kan støtte det foreliggende
beslutningsforslag.";Lissa Mathiasen
67992;name_party;":
Det forslag til folketingsbeslutning, som foreligger, er af saglig, juridisk karakter, altså ikke et
politisk paradeforslag. Det er et forslag, der er et
reelt behov for, nemlig om større ligestilling
mellem offentlige og private kreditorer. At det
er tilfældet, fremgår af den betænkning, som
justitsministeren så rigtigt henviste til, hvor der
allerede på side 6 står:
»Retsplejerådet finder, at der er behov for en
væsentlig effektivisering af den tvangsinddrivelse af pengekrav, som finder sted ved fogedretterne. Erfaringerne med de nugældende regler for tvangsfuldbyrdelse af pengekrav viser, at
de retsmidler, der stilles til rådighed for kreditorernes inddrivelse af deres fordringer, ikke er
tilstrækkelige.«
Den sætning kender justitsministeren selvfølgelig, men sagen er, at der er opstået et begreb,
som man til daglig kalder professionelle debitorer. Det er folk, der stifter gæld og køber på kredit, men som ikke vil betale, selv om de måske
nok kan. Om disse hedder det i betænkningen,
også side 6:
»Det må således f.eks. konstateres, at visse
skyldnere på trods af en relativt høj levestan-

6205

dard kan indrette sig således, at de intet ejer,
som kan gøres til genstand for udlæg. Herved
bliver det ofte umuligt for fordringshaverne at
inddrive selv krav af en forholdsvis beskeden
størrelse.«
Forslaget går jo ud på, at også private kreditorer skal kunne foretage tilbageholdelse af endnu ikke udbetalt løn til en debitor, hvis debitor
ikke kan anvise andre værdier til genstand for
udlæg.
Er det så ikke et alvorligt indgreb? Kan man
have noget imod det? Ja, herom siger betænkningen igen:
»Rådet er naturligvis opmærksom på de hensyn, der kan tale imod at indføre en generel
adgang til lønindeholdelse for private fordringer, som arbejdsgruppen har påpeget. Det er
herved særlig lønindholdelsesinstituttets meget
indgribende karakter over for skyldner, der falder i øjnene. Heroverfor står imidlertid det forhold, at der allerede i vid udstrækning er åbnet
mulighed for lønindholdelse for offentlige
krav.«
Så kunne man her spørge: Hvorfor skal der så
gøres forskel? Der er ikke tale om, at det offentlige ikke ved, hvem det er, der stifter gæld. Der
er tværtimod tale om, at det ved meget ofte den
enkelte handlende, håndværker heller ikke. Det
er vanskeligt. Nu kommer der selvfølgelig en
offentliggørelse af, hvem der skylder det offentlige, har jeg set i dag i avisen, og man kommer
ligefrem på en liste, hvis man ikke betaler til det
offentlige.
Men det kan være vanskeligt også for en mindre forretningsdrivende at vide, hvem det er,
han giver kredit til, og han kan ikke tåle ikke at
få sine penge, han krakker. Det sker jo ikke for
staten: den må bare vente, indtil den kan få pengene.
Vil det ud over ligestillingen mellem den store, stygge stat og den lille købmand eller håndværker ikke tillige have andre fordele? Det var
jeg inde på i mit første indlæg. Rådet finder i
denne forbindelse tillige anledning til særligt at
pege på, at selve muligheden for at gennemføre
lønindholdelse for private krav formentlig vil
have indflydelse på skyldnernes overvejelser
ved kreditoptagning og også ofte på deres vilje
til frivilligt at betale, hvad de skylder.
En del sager, som ellers ville komme til at
versere ved fogedretterne, må således antages i
et vist omfang at kunne finde en forligsmæssig
løsning på baggrund af muligheden for at
anvende lønindeholdelse som tvangsfuldbyrdelsesmiddel.

6206

Onsdag den 24. maj 1995 (B 118)

Det er i øvrigt kun hos lønmodtagere, dagpengemodtagere og pensionister, men ikke hos
bistandsklienter og selvstændige, at der kan på
den måde kan holdes tilbage. Hvis det derimod
er selvstændige, der er debitorer, kan man som
nævnt før true dem med konkurs og dermed
lukning af deres forretning.
Jeg skal også lige nævne, at de privates krav
skal stå tilbage for det offentliges: der skal fortsat være fortrinskrav for det offentlige. Det er
værd at bemærke i dette forslag, at den maksimale tilbageholdelse skal være 15 pet. af det
beløb, der normalt er tilbage efter normalt kildeskattetræk. Hvis der både er tale om private
og offentlige krav, er det maksimum 20. Der bør
være hjemmel til, at en af fogden fastsat tilbageholdelsesprocent kan begæres ændret af begge
parter, hvis forholdene ændrer sig, og også, hvis
man kan påvise, at man i forvejen betaler til sine
kreditorer og ikke har yderligere tilbage: kan
man dokumentere det, er man også beskyttet.
Så en vedtagelse af dette forslag vil betyde en
bedre retsstilling for de private kreditorer og
dermed større retfærdighed samt større effektivitet i inkassosager mod modvillige debitorer.
Således er der altså efter Venstres mening alene positive virkninger knyttet til en vedtagelse
af dette forslag.";Erling Oxdam
72738;name_party;":
Jeg kan høre på det hele, at min ordførertale
stort set bliver en gentagelse af det, hr. Erling
Oxdam var inde på.
Dette beslutningsforslag vedrører mulighed
for lønindeholdelse for private kreditorer, og
forslagsstillerne ønsker, at regeringen, som det
også fremgår, fremsætter et lovforslag i overensstemmelse med de anbefalinger, der er angivet i den nævnte betænkning fra Retsplejerådet.
Som det også fremgår af beslutningsforslaget,
og som jeg personlig som advokat kan nikke
genkendende til, er det efterhånden blevet
meget svært at inddrive fordringer via fogedretten, dels fordi tvangsbeneficiet er blevet kraftigt
udvidet i de seneste år, dels fordi omkostningerne i forbindelse med inddrivelse er betydelige.
For så vidt angår tvangsbeneficiet, omfatter
dette nu genstandene, som man tidligere kunne
foretage udlæg i, f.eks. er et brugt farve-tv nu
omfattet, og det samme gælder en vaskemaskine og andre genstande, der skønnes nødvendige
i en familie. Dette er et led i den almindelige
udvikling i samfundet, og det er derfor også

nødvendigt med andre retsmidler for at kunne
inddrive fordringer.
Et andet problem ved fogedretssystemet, som
det er i dag, er de betydelige omkostninger, der
er forbundet med inddrivelse. Omkostninger
ved inddrivelse af selv små fordringer på f.eks.
3.000-5.000 kr. løber hurtigt op i over 3.000 kr.:
det afholder i sagens natur mange kreditorer fra
at søge fordringer inddrevet.
Hvis private kreditorer havde samme mulighed for lønindeholdelse som offentlige kreditorer, tror jeg ikke, omkostningerne ville afholde
så mange fra at søge tilgodehavender indkasseret.
Hvis der var mulighed for privat lønindeholdelse, som dette beslutningsforslag lægger op
til, kunne man også få skovlen under den forholdsvis store gruppe af debitorer, som spekulerer i systemet, som også hr. Erling Oxdam var
inde på. Det er selvfølgelig ikke sådan, at alle
debitorer spekulerer i systemet, men faktum er,
at mange gør.
Som systemet er i dag, kan man afgive den
ene insolvenserklæring i fogedretten efter den
anden og så slippe for at betale sin gæld i det
omfang, der ikke er noget at foretage udlæg i, og
det er der, kan jeg sige af personlig erfaring,
sjældent, fordi de fleste ting i dag er omfattet af
tvangsbeneficiet. Man skal ikke glemme, at det
kan være et meget stort problem for en kreditor
at miste et tilgodehavende, og en meget stor del
af inkassationerne ender med insolvenserklæringer, så kreditor må afskrive sit tilgodehavende.
Som det også fremgår af beslutningsforslaget,
ønsker vi, at der fortsat skal være fortrinsret for
offentlige kreditorer. Private kreditorer kommer, som beslutningsforslaget i hvert fald angiver det, bagest i rækken, når det gælder inddrivelse.
Vi ønsker, at lønindeholdelse skal ske efter en
konkret vurdering foretaget af fogedretten og
afhængig af debitors økonomi. Der skal kunne
trækkes op til 15 pet. af nettolønnen, og hvis der
er særlige forhold, herunder gæld til det offentlige, op til 20 pet. Der skal naturligvis ske en
afvejning på begge sider af kreditors og debitors
interesser.
Som retstilstanden er i dag, er det altovervejende debitors interesser, der varetages, og det
gælder hele vejen igennem system. Nogle debitorer er selvfølgelig mere eller mindre uden
skyld i, hvad der er sket, men det må aldrig blive kreditors ansvar. Det er derfor vigtigt, at vi

Onsdag den 24. maj 1995 (B 118)
udøver så store bestræbelser som muligt for at
sikre kreditors retsstilling uden naturligvis at
sætte debitors retssikkerhed over styr.
Både debitor og kreditor får ifølge dette forslag mulighed for at få sagen genoptaget i
fogedretten, hvis debitors økonomiske forhold
ændrer sig: det er en god sikkerhed set med
debitors øjne.
Dette beslutningsforslag er efter min opfattelse en nøje afvejning mellem de to hensyn, og det
støttes derfor af Det Konservative Folkeparti.";Gitte Seeberg
76609;name_party;":
Forslagsstillerne skal ikke have utak for at rejse
spørgsmålet om inddrivelse af private fordringer, men jeg skal dog skynde mig at tilføje, at SF
ikke støtter forslaget, og det samme skulle jeg
hilse og sige fra Enhedslisten.
Men grunden til, at vi er positive over for, at
diskussionen tages op her i Folketingssalen, er
erkendelsen af, at inddrivelse af fordringer i
småsager er så besværlig og dyr for små håndværkere, at de fristes til at benytte mystiske
muskelmænd til at inddrive skyldige beløb, og
det er en uheldig udvikling: men at foreslå en
mulighed for indeholdelse i lønnen er dog på
ingen måde en farbar vej.
Forslagsstillerne tager helt fejl af, hvordan
virkeligheden ser ud. Sagen er jo den, at en privat erhvervsdrivende har mulighed for at vurdere sine kunder, og med den aggressive salgsteknik, nogle erhvervsdrivende fører, kan den
pågældende måske, hvis der er problemer med
at inddrive skyldige beløb, give sig selv tid til at
tænke sig lidt om, overveje sin salgsteknik og
sin vurdering af den konkrete kunde, før der
f.eks. udstedes kreditkort eller gives kredit, for
det er faktisk et problem, at man bare kan gå ind
i et bolighus og købe vildt ind på kredit, uden at
det er mit indtryk, at der finder en reel kreditvurdering sted.
Disse muligheder har det offentlige ikke. At
sammenligne private kreditorer med offentlige
kreditorer er simpelt hen helt fejlagtigt. Sagen er
den, at de skyldige beløb, det offentlige kan inddrive via lønnen, er af en helt anden karakter,
idet det ikke er muligt for det offentlige at undgå, at gælden opstår.
Samtidig kan jeg ikke dy mig for at fremhæve, at dette beslutningsforslag udelukkende retter sig mod lønmodtagere. Jeg er godt opmærksom på, at forslagsstillerne selv beklager det
eller indrømmer det i bemærkningerne, men de
er ret hurtige til at afvise, at det er et problem.

6207

Jeg kan derfor heller ikke dy mig for den tanke, at forslagsstillerne har den opfattelse, at lønmodtagere er knap så gode mennesker som private erhvervsdrivende: men det vil jeg ikke gå
dybere ned i.
Jeg vil afslutte med at sige, at SF og Enhedslisten er tilfredse med, at spørgsmålet er rejst,
men at vi foretrækker at afvente justitsministerens arbejdsgruppes resultat, før vi går ind i den
videre debat.";Anne Baastrup
78891;name_party;":
Allerførst kan jeg ikke nære mig for med et smil
at sige til hr. Erling Oxdam, der startede sin ordførertale med, at det selvfølgelig ikke er et politisk paradeforslag fra Venstre og De Konservative, at den slags kunne vi slet ikke forestille os,
at der ville komme fra de to partier.
Men bortset fra det synes vi i Fremskridtspartiet, at det er positivt, at det nu skal være nemmere for private at inddrive deres penge. Hvorfor i alverden der egentlig skal være forskel på
privat og offentlig inddrivelse, kunne man jo
godt spørge sig selv lidt mere om. Vi kunne
måske gå lidt videre og spørge, hvorfor det
offentlige egentlig også i dette forslag skal førsteprioriteres. Jeg ved godt, at der bliver givet
svar på det i bemærkningerne, men vi er ikke
helt enige i Fremskridtspartiet i det.
Så vil jeg godt tage det op, som fru Anne
Baastrup sagde, som jeg også har kigget lidt på:
Hvorfor er det kun rettet mod lønmodtagere?
Hvad med de selvstændige? Dér mener jeg der
kan være et problem, og det vil jeg godt høre
lidt mere om: de får, så vidt jeg er orienteret,
ingen løn.
Det er ikke sådan et forslag, som vi i Fremskridtspartiet er fornærmede over at vi ikke blevet spurgt, om vi ville være medforslagsstillere
til, for det er ikke helt, som vi gerne ville have
udformet det, men vi er positive over for det, og
vi støtter det.
(Kort bemærkning).";Pia Kjærsgaard
80261;name_party;":
Det er svar til fru Pia Kjærsgaard på, hvorfor
forslaget ikke omfatter selvstændige, men kun
lønmodtagere.
Det ligger jo i sagens natur, men det betyder
ikke, som fru Anne Baastrup nævnte det, at vi
betragter lønmodtagere som ringere mennesker.
Tværtimod er det jo dem, der er flest af her i
landet, idet der kun er forholdsvis få selvstændige. -

6208

Onsdag den 24. maj 1995 (B 118)

Dem kan man ikke gøre andet, som jeg var
inde på i et tidligere indlæg, end at erklære dem
konkurs, hvis ikke de har noget, man kan tage
fra dem, men hvis de bare har en smule forretning, vil de jo kæmpe for at undgå, at man lukker forretningen ved at erklære dem konkurs.
Derfor er det udelukkende lønmodtagere, forslaget handler om.
Når staten i øvrigt kan foretage løntilbageholdelse for skattekrav, underholdsbidrag osv.,
hvorfor skulle private så egentlig ikke kunne?
Systemet er jo allerede sat i gang.
Bjøm Elmquist (RV):
Jeg hæftede mig ved en af de ting, som hr.
Erling Oxdam sagde under et af sine første indlæg, nemlig at det her er et sagligt og gennemarbejdet forslag fra advokaternes og danskernes
hverdag. Det tror jeg er rigtig nok, men det
handler så om at finde en balance mellem retssikkerhedshensyn til den ene side og retssikkerhedshensyn til den anden side.
Vi vil meget gerne i Det Radikale Venstre
være med til at øge muligheden for effektivt at
inddrive udestående fordringer, også for at vi
kan undgå den store belastning af domstolene,
som justitsministeren har påpeget, og som vi
ved er genstand for det arbejde, som nu foregår.
Derfor er det selvfølgelig fristende at sige ja
til disse ting, for så ville vi kunne få løst nogle
problemer, men omvendt mener vi, at vi meget
vel kan komme ud i den situation, at nogle af
debitorernes retssikkerhed kan komme i klemme.
Vi mener, at der er megen holdbarhed og
vægt i det argument, som flere har været på
talerstolen med - justitsministeren som den første - at private kreditorer i mange situationer i
hvert fald har mulighed for at vælge deres debitorer. Man kan kreditvurdere, man kan være
mere eller mindre aggressiv i sin salgskampagne, og man har helt andre muligheder for at
være selektiv med hensyn til, hvem man får
udestående fordringer hos, end det offentlige
har.
Det offentlige har sådan set en pligt til på alles
vegne - både hr. Oxdams og mine - at sørge for
at få sine tilgodehavender ind, sådan at vi ikke
får pålignet en ekstra skat, og derfor mener jeg
som udgangspunkt, at det er rigtigt, at det
offentlige har nogle fortrin frem for så mange
andre, her først og fremmest de private kreditorer.

Vi må, ligesom justitsministeren og de andre
regeringspartier indtil nu, afvise forslaget. Vi
synes bestemt, der er gode elementer i det, og
dem vil vi være med til at arbejde videre på, når
vi får rapporterne fra de to udvalg, Småsagsudvalget og den arbejdsgruppe, som justitsministeren har talt om. Jeg har hæftet mig ved, at vi
ikke har fået sat nogen tid på, hvornår vi kan få
rapporterne, men vi håber da, at de kan komme
sådan, at vi måske i næste folketingssamling
kan komme videre i denne debat.";Erling Oxdam
83361;name_party;":
Jeg skal som ordfører for forslagsstillerne takke:
jeg ved ikke, om jeg skal takke så meget for
modtagelsen af forslaget, for det var vel i realiteten kun forslagsstillerne og Fremskridtspartiet, der kunne støtte det, men i hvert fald takke
for debatten.
Jeg bemærkede, at flere brugte drilleriet med,
at det var et politisk paradeforslag. Det er det
ikke. Det bunder naturligvis i, at vi i hverdagen
oplever, at det er meget vanskeligt at inddrive
private fordringer, bl.a. er det meget dyrt, og så
skulle jeg da hilse og sige, at det i øvrigt ikke er
et forslag, som VK er kommet med. Det bygger
på en betænkning afgivet af Retsplejerådet, og
det skulle jo nok borge for kvaliteten i det.
Flere af ordførerne er kommet med den indvending, at dette forslag alene retter sig mod
lønmodtagere. Det er jo klart nok, og det ligger i
sagens natur, da det er svært vanskeligt at foretage lønindeholdelse hos personer, der ikke
modtager løn. Så kan man spørge: Hvorfor ikke
hos private selvstændige erhvervsdrivende?
Hvorfor ikke hos virksomheder? Dertil er kun at
sige, at man vel må have den formodning, at
såvel selvstændige erhvervsdrivende som juridiske personer - aktieselskaber, anpartsselskaber - har aktiver, der kan gøres til genstand for
tvangsinddrivelse: helt den samme formodning
har man ikke nødvendigvis med lønmodtagere.
Flere, herunder ministeren, var også inde på,
at forslaget ville kunne påvirke forbrugsmønsteret og kreditgivningen. Det er ikke et argument, jeg tror holder i virkelighedens verden. Vi
oplever allerede i dag, at der i meget vid
udstrækning gives kredit, og jeg tror ærlig talt
ikke, at et forslag som dette vil kunne medføre
øget kreditgivning.
Som en indvending mod forslaget er det også
blevet anført, at de private virksomheder har en
mulighed for selv at vælge deres debitorer. Det
er selvfølgelig en indvending, som et stykke hen

(777)
Onsdag den 24. maj 1995 (B 118)
ad vejen har sandheden i sig, men det er vel lige
så korrekt, at med den omsætningshastighed,
man ser i dag, har private virksomheder ikke
altid mulighed for at foretage en tilbundsgående
undersøgelse af samtlige deres kunder, og vi
ønsker vel heller ikke et samfund, hvor vi skal
undersøges på kryds og tværs, førend vi kan
opnå kredit.
Flere af ordførerne, herunder fru Lissa Mathiasen, var inde på, at man var enig med forslagsstillerne i, at der er god grund til at rejse denne
debat, og det skal jeg naturligvis kvittere for.
Fru Lissa Mathiasen afviste dog forslaget, idet
man hellere ville vente og se, hvad der kom ud
af de to udvalg, som justitsministeren har nedsat. Vi vil naturligvis også godt se, hvad det er,
de udvalg kommer frem med, men jeg har svært
vanskeligt ved at se, at man ikke kan behandle
dette forslag isoleret, men nødvendigvis skal
vente på udvalgene. Udvalgkommissoriet for de
udvalg er jo selvfølgelig noget, der berører dette
emne, men som vel i al væsentlighed ikke har så
meget med lønindeholdelse at gøre, at det gør
noget.
Alt i alt må vi naturligvis notere os, at kun
Fremskridtspartiet kunne tilslutte sig forslaget,
og det skal jeg naturligvis kvittere for. Vi må så
arbejde videre på at få modnet grundlaget for, at
vi til sin tid kan få genfremsat dette forslag og
måske til den tid finde et flertal for det.";John Vinther
86652;title_name;":
Nyheden under denne debat var vel, at hér havde Venstre et forslag, der ikke var et politisk
paradeforslag. Eftersom Folketinget startede kl.
10 i morges, var det jo godt, at vi i hvert fald
nåede det punkt i løbet af dagen.
Men vi må jo drøfte denne sag i udvalget. Jeg
skal blot her sige som svar på det vist eneste
spørgsmål, der blev stillet mig, at jeg regner
med, at Inkassoudvalget kan blive færdig i år, at
det måske derfor kan give anledning til drøftelser i næste samling, og at jeg regner med, at
Småsagsudvalget bliver færdig til næste år. I
begge omgange kan vi få en drøftelse af de problemstillinger, der her er rejst.
Hermed sluttede forhandlingen.

6209";Bjørn Westh
87337;title_name;".
Jeg foreslår, at forslaget til folketingsbeslutning
henvises til Retsudvalget. Hvis ingen gør indsigelse mod dette forslag, betragter jeg det som
vedtaget. (Ophold). Det er vedtaget.

Meddelelser fra formanden";Formanden
87560;title_name;"Der er ikke mere på dagsordenen.
Formanden for Retsudvalget har meddelt mig,
at udvalget i henhold til forretningsordenens
§ 12, stk. 4, har optaget lovforslag om forbrugerbeskyttelse ved erhvervelse af fast ejendom m.v.
(lovforslag nr. L 218) til fornyet udvalgsbehandling.
Der er foretaget ændringer i følgende udvalg:
Arbejdsmarkedsudvalget (23/5 95):
Udtræder: Poul Nødgaard (FP)
Ny stedf.: Jan Køpke Christensen (FP)
Forsvarsudvalget (23/5 95):
Udtræder: Henning Urup (V)
Ny stedf.: Pia Larsen (V)
Arbejdsmarkedsudvalget (24/5 95):
Udtræder: Jan Køpke Christensen (FP)
Ny stedf.: Poul Nødgaard (FP)
Udvalget for Forretningsordenen (24/ 5 95):
Udtræder: Jette Gottlieb (EL)
Ny observatør i henhold til forretningsordenens
§ 7, stk. 1: Frank Aaen (EL)
Europaudvalget (24/5 95):
Udtræder: Frank Aaen (EL)
Ny stedf.: Bruno Jerup (EL)
Skatteudvalget (24/5 95):
Udtræder: Klaus Hækkerup (S)
Nyt medl.: Martin Glerup (S)

Afstemning

Kommunaludvalget (24/5 95):
Udtræder: Villy Søvndal (SF)
Nyt medl.: Tommy Dinesen (SF)

Forslagets overgang til anden (sidste) behandling vedtoges uden afstemning.

Folketingets næste møde afholdes tirsdag den
30. maj 1995 kl. 12.00.

6210

Onsdag den 24. maj 1995

Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den kommende uge skal jeg henvise til den omdelte ugeplan.

Mødet hævet kl. 20.00";Formanden
