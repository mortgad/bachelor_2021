split;reason;text;value
0;;"Mandag den 22. maj 1995 (D)

93. m ø d e";
74;Time;"Dagsorden
Forespørgsel nr. F 48:
Forespørgsel til udenrigsministeren [om mangelfulde oplysninger om menneskerettighedssituationen i forskellige lande og om Pantelicsagen].
Af Søren Søndergaard (EL) og Anne Baastrup
(SF) m.fl.
(Forespørgslen anmeldt 3/5 95. Fremme af forespørgslen vedtaget 9/5 95).

Den eneste sag på dagsordenen var:
Forespørgsel nr. F 48:
Forespørgsel til udenrigsministeren:
»Hvilke konsekvenser vil regeringen drage af,
at Udenrigsministeriet - bl.a. til brug for asylmyndighedeme - har videregivet mangelfulde
oplysninger om menneskerettighedssituationen i forskellige lande, samt af Udenrigsministeriets håndtering af Pantelicsagen?«
Af Søren Søndergaard (EL) og Anne Baastrup
(SF) m.fl.
(Forespørgslen anmeldt 3/5 95. Fremme af forespørgslen vedtaget 9/5 95).";kl. 13.00
870;title_name;"Jeg gør allerede nu opmærksom på, at afstemning om eventuelle forslag om motiveret dagsorden vil blive sat på dagsordenen i morgen,
tirsdag den 23. maj.
Begrundelse";Formanden
1057;name_party;":
Borgerkrigen i det tidligere Jugoslavien sendte
millioner af mennesker på flugt. Hvert enkelt af
dem har sin egen historie at fortælle, sin egen
tragedie, men for de fleste var der et fælles træk:
Flugten fra etnisk udrensning og opdeling.
Men én gruppe skilte sig ud: dem, der deserterede eller nægtede at gøre tjeneste i den serbi-

5983

ske krigsmaskine, unge mænd fra Serbien, som
modigt sagde: Vi har ikke noget udestående
med vores venner i Slovenien, i Kroatien og i
Bosnien, mænd fra Kosovo, som - præcis som
de dansksindede syd for grænsen under Første
Verdenskrig - spurgte: Hvorfor skal vi slås for
et land, der ikke respekterer vores rettigheder,
men undertrykker os med magt.
Præcis hvor mange, som flygtede for at undgå
militærtjeneste, ved ingen - 200.000 siger nogle,
300.000 siger andre - men det er hævet over
enhver tvivl, at de med deres flugt var med til at
begrænse den serbiske hærs operationsmuligheder.
Og hvordan blev de så modtaget i det Vesteuropa, som de flygtede til, det Vesteuropa, som
højtideligt fordømte netop den serbiske hær for
forbrydelser mod menneskeheden?
I Danmark blev døren smækket i. De, som det
lykkedes for at komme hertil, har én efter én fået
besked om at rejse hjem, for de skal ikke tro, at
de er noget, selv om de har vovet pelsen ved at
følge vores ord op i handling og har nægtet at
gøre tjeneste i en internationalt fordømt krig.
De danske myndigheders holdning har forundret og oprørt mange. En af dem er Arne
Skipper, kirurg ved FN's militære styrker i
Kroatien og folketingskandidat i Odense for
Venstre. Den 5. april skrev han i Berlingske
Tidende:
»Vi havde her en god måde, hvorpå Danmark
kunne demonstrere, at aggressionen ikke tolereres i Europa i dag. Hvis vi havde givet dem
flygtningestatus og dermed en opholdstilladelse, havde vi sendt et signal til Beograd, som
Sverige gjorde det over for Amerika under Vietnamkrigen. Serbiske desertører her slås i hvert
fald ikke i Bosnien eller i Krajina. Men det kan
nås endnu, hr. udenrigsminister,« slutter han sit
indlæg.
Ja, det kan nås endnu, og derfor håber jeg,
udenrigsministeren og hele regeringen kommer
til besindelse og følger de klare opfordringer fra
bl.a. UNHCR og Europarådet om at give militærunddragerne beskyttelse, indtil en amnestilov er gennemført i Serbien.
En forudsætning for, at denne besindelse kan
trænge igennem, er, at der bliver gjort op med
den systematiske idyllisering af forholdene for
militærunddragere i Serbien, som ikke mindst
det danske Udenrigsministerium har stået bag.
Vi ved, hvem der har været Udenrigsministeriets centrale kilde til oplysningerne: Den opportunistiske advokat Pantelic, som opstillede i

5984

Mandag den 22. maj 1995 (F 48)

1993 for fascisten Arkan, hvis etniske udrensninger og massakrer på mænd, kvinder og børn
i dag er en sag for den internationale krigsforbryderdomstol.
Men afsløringen af Pantelic fik ikke Udenrigsministeriet til at ændre kurs. Tværtimod trak
Udenrigsministeriet sagen i langdrag og mente
faktisk ikke, at det skulle have konsekvenser i
Danmark. Så sent som i december 1994 forsøgte
Udenrigsministeriet at dække over sagen i et
svar til Folketinget, og man kan roligt sige, at
det ikke var med Udenrigsministeriets medvirken, at sagen endelig kom frem.
SF og Enhedslisten har rejst denne forespørgselsdebat for at høre, hvilke konsekvenser regeringen vil drage af Udenrigsministeriets håndtering af denne sag: men vi kan ikke nøjes med
det, for Pantelicsagen er ikke det eneste eksempel på, at Udenrigsministeriet har videregivet
mangelfulde oplysninger om menneskerettighedssituationen i forskellige lande, bl.a. til asylmyndighederne. Det ønsker vi derfor også at få
belyst med denne forespørgsel, for én ting er
sikker: Den nuværende situation kan ikke fortsætte.
Besvarelse";Søren Søndergaard
4877;title_name;":
Forespørgslen har to elementer. Lad mig tage
det sidste element først.
Jeg sendte den 22. marts i år et notat om
Pantelicsagen til Retsudvalget. Konklusionen
var følgende:
»Sammenfattende må det efter den foretagne
gennemgang af sagen konstateres, at dens ekspedition er behæftet med fejl.«
Efter en nærmere opregning af disse er notatets konklusion:
»I denne sammenhæng er det væsentligste, at
pågældende fejl ikke ses at have haft negative
konsekvenser for udlændingemyndighedernes
behandling af de berørte asylsager.«
Jeg kan fortsat henholde mig til den konklusion.
Som jeg nævnte i Retsudvalget, er ingen af de
asylansøgere, hvis navne Pantelic har kendt,
tvangsmæssigt blevet udsendt til SerbienMontenegro. Hertil kommer, at alle Pantelics
oplysninger om retspraksis over for militærunddragere i Serbien-Montenegro er bekræftet
af andre kilder. Jeg kan i den henseende henvise
til det notat, som jeg den 21. marts sendte til
Retsudvalget.

Da asylsager udelukkende behandles og
afgøres af udlændingemyndighederne, er det
disse myndigheder, der først og fremmest har
haft til opgave at drage de nødvendige konsekvenser af Pantelicsagen.
Udlændingemyndighederne har som følge af
de begåede fejl fastlagt en række særlige retningslinjer for behandlingen af disse sager, herunder at der er gennemført ægthedsvurderinger
af dokumenter, som Pantelic har håndteret, og
at lækagerisikoen skal indgå i den asylretlige
vurdering af sagerne, samt at alle de afsluttede
asylsager, som Pantelic har været involveret i
enten i forbindelse med ægthedsvurderinger
eller som kilde til baggrundsoplysninger, på ny
skal behandles i Flygtningenævnet.
Herudover har indenrigsministeren, som har
kompetencen til at give humanitær opholdstilladelse, udtalt, at hvis de pågældende ikke får
asyl og derpå søger humanitær opholdstilladelse, vil det indgå som et moment i vurderingen,
om Pantelic har haft kendskab til ansøgernes
navne.
For mit eget vedkommende har sagen givet
anledning til, at jeg over for Udenrigsministeriet
og over for repræsentationerne i udlandet har
indskærpet vigtigheden af, at der udvises den
største omhu, den størst mulige omhu, i forbindelse med udvælgelsen af de personer, der skal
foretage ægthedsvurderinger og afgive udtalelser om retspraksis.
Det er også vigtigt at indhente referencer fra
lokale humanitære organisationer som f.eks.
Amnesty International, UNHCR, Human Rights
Watch, Røde Kors og andre NGO'er.
Samtidig har jeg understreget vigtigheden af,
at repræsentationerne sørger for en løbende og
nøje overvågning af, at de udvalgte personer til
enhver tid opfylder de krav til uafhængighed,
respekt for tavshedspligt og objektivitet, som vi
stiller og må stille fra dansk side.
Endvidere har jeg instrueret repræsentationerne om at tage spørgsmålet om, hvorledes
man bedst finder frem til pålidelige juridiske
kilder, op til drøftelse med andre nordiske
ambassader og EU-ambassader på stedet.
Det er mit indtryk fra de tilbagemeldinger, jeg
har fået om forløbet af dette, at det danske initiativ overalt er blevet vel modtaget. Der har
været enighed om, at det vil være nyttigt i fremtiden med jævne mellemrum at holde hinanden
orienteret om indvundne erfaringer, således at
alle bedst muligt kan gardere sig imod fejltagelser.

(749)
Mandag den 22. maj 1995 (F 48)
Jeg vil derudover tage initiativ til, at man
blandt de nordiske lande og i EU-kredsen tager
spørgsmålet om brugen af udenlandske advokater op til mere principiel drøftelse.
I den anden del af forespørgslen bliver jeg
bedt om at oplyse, hvilke konsekvenser regeringen vil drage af, »at Udenrigsministeriet - bl.a.
til brug for asylmyndighederne -- har videregivet mangelfulde oplysninger om menneskerettighedssituationen i forskellige lande«.
Jeg er bange for, at jeg ikke kan svare på det.
Det er utrolig upræcist. Hvad hentydes der til?
Hvilke lande drejer det sig om? Hvilke oplysninger og hvilke mangler?
Jeg må præcisere, at Udenrigsministeriets
opgave er at svare på de spørgsmål, som
udlændingemyndighederne stiller. Spørgsmålene er overvejende af helt konkret art. Det sker men det er sjældent - at udlændingemyndighederne beder Udenrigsministeriet om en mere
generel redegørelse for menneskerettighedssituationen i et land. Det skyldes antagelig, at
den asylretlige vurdering i henhold til udlændingelovens § 7 tager udgangspunkt i, om den
enkelte asylansøger er individuelt og konkret
forfulgt, og ikke i de generelle forhold i landet.
Udenrigsministeriet har ikke en generel forpligtelse til at holde udlændingemyndighederne
underrettet om menneskerettighedssituationen i
asylansøgernes oprindelseslande. Udlændingemyndighederne indhenter selv deres oplysninger hos hvem de vil. De bruger mange forskellige kilder - og lad mig føje til: Det bør de også f.eks. Amnesty International, Dansk Flygtningehjælp og UNHCR.
Hvis man ønsker, at jeg skal kommentere
indholdet af en eller flere af Udenrigsministeriets konkrete udtalelser til udlændingemyndighederne, må jeg bede om, at disse ønsker konkretiseres, og så kan vi fortsætte drøftelserne i
Retsudvalget. Sådanne meget detaljerede
spørgsmål egner sig ikke til forhandling i salen.
I denne sammenhæng vil jeg da godt benytte
lejligheden til endnu en gang at slå fast, at hverken Udenrigsministeriet eller jeg som udenrigsminister har særlige interesser at varetage eller
nogen skjult dagsorden på området. Om flere
eller færre mennesker skal have asyl eller familiesammenføring i Danmark, reguleres af formtùeringerne i udlændingelovens §§ 7-9. Afgørelser herom træffes ikke af Udenrigsministeriet, men af udlændingemyndighederne i overensstemmelse med den gældende udlændingelovgivning.

5985

Udenrigsministeriet har et stort arbejde med
at besvare udlændingemyndighedernes mange
konkrete spørgsmål. Der foreligger nu en
betænkning om anvendelse af udlændingeattacheer m.m. Udlændingeattacheer, der er
udvalgt af udlændingemyndighederne og tilknyttet en dansk ambassade, vil kunne indsamle flere oplysninger til brug for den konkrete
sagsbehandling og gøre det hurtigere, end
Udenrigsministeriet har kapacitet til. Det vil
medføre en hurtigere sagsbehandling og sikrere
afgørelser i udlændingesager. Dertil kommer, at
der er klare økonomiske fordele ved attacheer i
form af kortere og bedre sagsbehandling i Danmark. På denne baggrund finder regeringen, at
udsendelsen af udlændingeattacheer bør fremskyndes.";Niels Helveg Petersen
11250;title_name;"Hr. Søren Søndergaard som ordfører for forespørgerne.
Forhandling";Formanden
11338;name_party;":
Jeg vil godt starte med at kvittere for den selvkritik, som sent og nødtvungent er kommet fra
udenrigsministeren angående Udenrigsministeriets håndtering af Pantelicsagen. Jeg er meget
tilfreds med, at udenrigsministeren ikke ligefrem er stolt over sagen.
Men samtidig er det nødvendigt at understrege, at Pantelicsagen ikke er enestående. Desværre er der mange andre eksempler på, at Udenrigsministeriet giver mangelfulde oplysninger
om situationen i forskellige lande til brug for
asylmyndighederne. Nogle gange virker det
faktisk, som om Udenrigsministeriet ikke arbejder særlig kvalificeret.
Som et eksempel kan vi tage en afghansk
kvinde, som søgte asyl i Danmark, fordi hun
blev forfulgt af de islamiske fundamentalister.
Den 7. oktober 1994 bad Flygtningenævnet
Udenrigsministeriet om hjælp til at afklare, om
det kunne være rigtigt, at hun var i fare i hjemlandet på grund af hendes tilknytning til Farid
Maztak.
Et par måneder senere svarede Udenrigsministeriet kort og godt: Det har ikke været muligt
at verificere hendes familiemedlemmers position i Afghanistan. Umiddelbart lyder det
måske meget rimeligt, for hvem i Langtbortistan
kender Jensens bror i Ballerup?

5986

Mandag den 22. maj 1995 (F 48)

Nu forholder det sig bare sådan, at den
omtalte Farid Maztak ikke er Afghanistans
parallel til Jensen fra Ballerup. Faktisk har Farid
Maztak i en periode været vicepræsident i den
sovjetstøttede regering, og han er på godt og
ondt kendt over hele Afghanistan. Faktisk er
han så kendt, at han allerede ét år tidligere, den
7. september 1993, udtrykkeligt nævntes i
Direktoratet for Udlændinges landeprofil om
Afghanistan som nummer tre efter præsident
Najibullah.
På den baggrund og på baggrund af disse
kendsgerninger måtte flygtingemyndighederne
selvfølgelig give kvinden asyl: men det var altså
ikke med hjælp fra Udenrigsministeriet.
Dette er bare ét eksempel på Udenrigsministeriets forbavsende mangel på almenviden om
et af de største flygtningeproducerende lande i
verden. Mange andre eksempler kan nævnes.
Jeg vil ikke her gå i detaljer med Udenrigsministeriets notat af 12. april 1995 om de sproglige
og etniske forhold i Afghanistan. Jeg vil blot
sige, at asylmyndighederne vil være bedre hjulpet med at slå op på side 90 i det nye store, danske leksikons første bind, som kan lånes på
ethvert kommunebibliotek.
Nu kan man selvfølgelig synes, at Udenrigsministeriets notater og viden på dette område noget så eksotisk som familierelationer og
sproglige forhold i Afghanistan - er et sidespor i
dagens debat, men vi må huske, at den viden,
Udenrigsministeriet formidler på dette område,
rent faktisk har indflydelse på asylmyndighedernes afgørelser. Jeg synes nok, at Udenrigsministeriet og udenrigsministeren underspiller den
vægt, som Udenrigsministeriets indstillinger
har på asylmyndighederne, betydeligt. Det er jo
ikke tilfældigt, at vi har set en hel stribe Kosovoalbanske desertører få afslag med direkte henvisning til Udenrigsministeriets notater.
Men én ting er uvidenhed, noget andet er det,
som ligner systematiske fordrejninger. Det er
Udenrigsministeriet desværre også leverings:""
dygtigt i, som det fremgik af Ugeavisen Den
røde Tråd og Berlingske Tidende i lørdags.
Da Danmark i begyndelsen af året indførte
visumpligt for en række afrikanske lande,
spurgte jeg om menneskerettighedssituationen i
de pågældende lande, for visumpligt betyder jo,
at det bliver vanskeligt også for politisk forfulgte at søge asyl i Danmark. Svaret fra Udenrigsministeriet var i første omgang stærkt beroligende: Menneskerettighedssituationen var slet
ikke så tosset i de pågældende lande.

Desværre blev det danske Udenrigsministeriums idylnotat om situationen i Afrika ikke delt
af Dansk Flygtningehjælp, som i en henvendelse
direkte til Folketingets Retsudvalg den 12. april
1995 anklagede Udenrigsministeriet for ikke at
give et »fuldt ud dækkende billede af menneskerettighedssituationen«, og som derfor fremsendte rapporter fra det amerikanske udenrigsministerium.
Og det tør antydes, at der var forskel. Hvor
Udenrigsministeriet taler om, at menneskerettighedssituationen i Elfenbenskysten »i de senere år er blevet forbedret«, så skriver State
Department, at alvorlige menneskerettighedskrænkelser fortsatte igennem 1994. Hvor Udenrigsministeriet taler om »presse- og ytringsfrihed, som respekteres«, så taler State Department
om »fængsling af adskillige journalister, som
kritiserer regeringen og statsoverhovedet«. Og
hvor Udenrigsministeriet om Niger skriver:
»Der er ikke af uafhængige observatører siden
valget i 1993 registreret alvorlige krænkelser af
menneskerettigheder«, skriver State Department kort og godt: »Regeringstropper krænker
fortsat menneskerettighederne.«
Det er ikke kun State Department, som har
den tvivlsomme ære at blive fortolket eller rettere misfortolket af det danske Udenrigsministerium. I Udenrigsministeriets redegørelse til
Folketingets Retsudvalg om Pantelicsagen fra
den 21. marts 1995 henvises til en rapport fra
den 2. juli 1993 fra Amnesty International, der
angiveligt skulle støtte de synspunkter, som
bl.a. Udenrigsministeriet har fremlagt angående
strafmuligheder for serbiske desertører.
Hvad Udenrigsministeriet imidlertid ikke får
plads til i den selvsamme ellers meget lange og
meget grundige redegørelse er at forklare, hvordan Amnesty International på det kraftigste
tager afstand fra den udlægning af organisationens synspunkter. Den 30. august 1993 skrev
Amnesty International bl.a.: »Vi beklager, at
vores brev den 2. juli tilsyneladende er blevet
misfortolket«. Organisationen tilføjer, at den
»anser de mænd, der bliver fængslet på grund
af desertering eller fordi de har forladt landet
for at undgå militærtjeneste, som samvittighedsfanger«. Og Amnesty International slutter:
»Under alle omstændigheder må vi fastslå, at de
oplysninger, vi tidligere fremsendte til direktoratet, bestemt ikke antyder, at det er sikkert at
sende disse asylsøgere tilbage til Den Jugoslaviske Forbundsrepublik, men at oplysningerne
tværtimod sår alvorlig tvivl om det tilrådelige i

Mandag den 22. maj 1995 (F 48)
at foretage tilbagesendelser på nuværende tidspunkt.«
Alligevel tillader Udenrigsministeriet sig over
et år senere at bruge et Amnestynotat, hvis fortolkning Amnesty International udtrykkeligt
selv har taget afstand fra. Jeg synes, det siger en
del om, hvordan Udenrigsministeriet udvælger
sine informationer meget nøje for at få dem til at
passe ind i noget, der virker som en forud fastlagt konklusion.
Men skal man være positiv, så kan man sige,
at Amnesty International i det mindste har fået
det privilegium at blive brugt af Udenrigsministeriet, om end misbrugt. Det er ikke alle, der får
det privilegium. Andre har nemlig det problem,
at Udenrigsministeriet ikke refererer deres
anbefalinger.
Den 15. februar 1993 anbefalede UNHCR
»fortsat midlertidig beskyttelse af alle asylsøgere fra Jugoslavien uanset etnisk oprindelse, som
efter at være blevet indkaldt til hæren frygtede
at blive tvunget til at deltage i internationalt fordømte krigshandlinger og/eller blive forfulgt
for at afvise at gøre tjeneste.«
Den 28. oktober 1993 vedtog EU-Parlamentet
en opfordring til EU-landene om at »give desertører og militærnægtere fra Serbiens og Montenegros væbnede styrker opholdstilladelse, indtil
de kan vende tilbage i sikkerhed.«
Den 1. juli 1994 vedtog Europarådet en resolution, hvori rådet opfordrer medlemslandene
»til at afstå fra udvisning og selv trusler om at
udvise desertører og militærnægtere fra det tidligere Jugoslavien indtil det tidspunkt, hvor en
amnesti er blevet erklæret, og hvor de kan vende hjem i fuld sikkerhed.«
Og så sent som den 31. januar i år har
UNHCR endnu en gang fastslået, at »militærnægtere og desertører fra den jugoslaviske folkehær fra midten af 1991 til midten af 1992 uanset deres etniske baggrund og sidste bopæl i
forbundsrepublikken har brug for international
beskyttelse, så længe en amnesti ikke er blevet
iværksat i Serbien-Montenegro.«
Ingen af disse oplysninger fremtræder centralt i de notater fra Udenrigsministeriet, som vi
diskuterer. De lader ikke til at have gjort det
store indtryk. Her har man været mere travlt
beskæftiget - i hvert fald i en periode - med at
dække over Pantelicskandalen og skrive idylnotater om, hvor lidt straf desertører risikerer,
hvis de vender hjem.
Det er baggrunden for, at jeg på vegne af SF
og Enhedslisten vil stille følgende:

5987

Forslag om motiveret dagsorden
»Med henblik på at sikre et korrekt beslutningsgrundlag for bl.a. asylmyndighederne opfordrer
Folketinget regeringen til at foranstalte en uafhængig undersøgelse af arbejdsgange, kompetenceforhold og ressourcefordeling i Udenrigsministeriet.
Folketinget går herefter over til næste sag på
dagsordenen.«
(Dagsordensforslag nr. D 77).";Søren Søndergaard
20120;title_name;"Der er nu fremsat følgende forslag om motiveret
dagsorden: (se foran). Dette forslag indgår nu i
de videre forhandlinger.";Formanden
20284;title_name;":
Helt i strid med min sædvanlige praksis vil jeg
knytte en bemærkning til hr. Søndergaards indledning allerede på nuværende tidspunkt.
For det første vil jeg slå fast, at hr. Søndergaards indledende betragtning er udtryk for, vil
jeg sige, en form for tilsnigelse. Hr. Søndergaard
siger her, at man nu omsider om end forsinket
kan få Udenrigsministeriet og ministeren til at
erkende, at der er blevet begået fejl.
Jamen det fremgår jo fuldstændig klart af den
redegørelse, der for nøjagtig to måneder siden
blev sendt til Retsudvalget. Det er ikke en forsinket erkendelse, det er en erkendelse, der står
at læse på tryk i den redegørelse til Retsudvalget, som er afgivet for nøjagtig to måneder
siden. Den misforståelse synes jeg det er vigtigt
at få slået en pæl igennem straks fra starten af
debatten.
Og endelig vil jeg sige, at det er et sidespor,
en afsporing af debatten, at behandle enkeltsager her fra Folketingets talerstol. Jeg må slå
fast, at behandlingen af enkeltsager ikke er Folketingets anliggende.
Det er heller ikke Udenrigsministeriets anliggende. Behandlingen af enkeltsager er ved
dansk lovgivning lagt i hænderne på Flygtningenævnet, og det er det, der er afgørende. Derfor finder jeg, at den del af hr. Søndergaards
indlæg, der beskæftiger sig med enkeltsager, er
ét sidespor i debatten, og det er i hvert fald - det
kan jeg gøre klart fra starten - ikke noget, som
jeg ønsker at deltage i en diskussion om her fra
Folketingets talerstol.

5988

Mandag den 22. maj 1995 (F 48)

(Kort bemærkning).";Niels Helveg Petersen
21824;name_party;":
Jeg må sige til udenrigsministeren, at jeg synes,
enkeltsagerne hober sig op. Når der efterhånden
ligger dusinvis af enkeltsager, er der så ikke tale
om, at kvantiteten slår over i en ny kvalitet, om
jeg så må sige? Så begynder det at ligne en
almindelig forvridning af forholdene.
Jeg kan senere i dag komme tilbage til
spørgsmålet om, hvordan man har vurderet
flygtninge og vurderer flygtninge fra Iran.
Hvordan udenrigsministerens forgænger i
embedet - han hedder nu hr. Uffe EllemannJensen - i 1992 måtte forklare, at, nå ja, man
havde taget fejl, de kunne faktisk godt flygte
over bjergene, selv om man et år forinden havde
meddelt Flygtningenævnet, at det ikke kunne
lade sig gøre, og de kunne faktisk godt komme
ud illegalt og købe sig pas i Iran, selv om man et
år forinden havde meddelt, at det da var en total
umulighed: Iran var jo et ubestikkeligt land, og
dér kunne man ikke købe pas.
Det er ejendommeligt, at vi skal opleve disse
tilbagetog med forsinkelse, ikke fordi man er
gået hen og blevet klogere i ministeriet, men
fordi tingene er kommet frem i pressen og derefter er blevet undersøgt - og så kommer tilbagetoget.
Men det er altså bare enkeltsager, det drejer
sig om! Jeg skal lige sige, at i en skrivelse fra
Udenrigsministeriet til Flygtningenævnet dateret 23. august 1994 netop vedrørende iranske
flygtninge skriver man konkluderende - og læg
nu mærke til, at her er ikke tale om en enkeltsag,
her er tale om en generaliserende konklusion:
»Udenrigsministeriet finder dog, at der generelt bør udvises stor forsigtighed med at lægge
eksilpolitiske organisationers erklæringer til
grund ved vurderingen af asylansøgeres forhold.«
Man skal altid udvise forsigtighed - det er
der ikke noget ondt i - men her er det altså en
generel betragtning, og der er ikke tale om, at
man i enkelte tilfælde må være forsigtig, når
man skal forholde sig til dem, der har skoen på
og ved, hvor den trykker, modsat ambassade-embedsmænd, der lever et lykkeligt liv rundt
omkring i verden.
(Kort bemærkning).";Gert Petersen
23860;name_party;":
Udenrigsministeriets fejlbehandling af Pantelicsagen startede om ikke før så i slutningen af
decernber 1993. Så synes jeg, det er sent, at der
kommer en undskyldning i marts 1995.

Jeg indrømmer, at tidsperspektivet er forskelligt, og jeg forstår, at udenrigsministeren har en
meget lang tidshorisont. Jeg har måske en knap
så lang tidshorisont, men sagen har altså været
længe undervejs, og jeg synes, at den undskyldning, vi fik i marts, var meget sen.
Ved de ærede medlemmer, hvad der var sket,
hvis jeg var gået herop og havde sagt: Udenrigsministeriet kan ikke finde ud af, hvem der er
den tredjemægtigste mand i et stort land ude i
den vide verden? Så var udenrigsministeren
gået herop og havde sagt: Det var dog en fantastisk påstand, hr. Søren Søndergaard her kommer med. Jeg vil godt bede hr. Søren Søndergaard om at dokumentere denne påstand. Jeg
valgte bare at springe det mellemspil over og
starte med at dokumentere, at Udenrigsministeriet ikke kender den tredjemægtigste person i
Afghanistan.";Søren Søndergaard
24911;title_name;":,
Jeg vil gerne sige til hr. Søndergaard, at det plejer at være meget vanskeligt at redegøre for,
hvem der sådan er næstmægtigst, tredjemægtigst, fjerdemægtigst, syvendemægtigst i et hvilket som helst land. Jeg ved ikke, om hr. Søren
Søndergaard vil redegøre for det pågældende
spørgsmål bare for så vidt angår Danmark? Han
ville få sine vanskeligheder: men det er nu ikke
det afgørende her.
Når jeg understreger, at jeg ikke ønsker denne
diskussion om enkeltsager her fra Folketingets
talerstol, er det, fordi jeg er ude af stand til at
give fyldestgørende svar på enkeltsager, når jeg
ikke har akterne foran mig og vi ikke har haft
mulighed for at gennemarbejde det, hvorfor det
med sikkerhed ville blive en meget mangelfuld
debat: men det dækker selvfølgelig ikke over, at
jeg som ansvarlig minister ikke vil redegøre for
alle spørgsmål i Retsudvalget. Det følger af de
almindelige spilleregler for dette parlament.
Men dette er ikke et anliggende, der egner sig til
at blive behandlet fra Folketingets talerstol,
uden at jeg har adgang til at kunne give præcise
svar, og det var dét, jeg ønskede at præcisere.
(Kort bemærkning).
Søi'en Søndergaard (EL):
Udenrigsministeren kan jo forsøge at snakke
udenom på mange måder. Det, der var tale om,
det var, at i denne sag kendte Udenrigsministeriet ikke vicepræsidenten i Afghanistan. Det
svarer vel nogenlunde til, at et eller andet udenrigsministerium efter grundige undersøgelser

Mandag den 22. maj 1995 (F 48)
og research ikke vidste, hvem der var udenrigsminister i Danmark: men det er der måske i virkeligheden også tvivl om.";Niels Helveg Petersen
26510;name_party;": 홢'
Jeg synes i og for sig, man kan beklage, at Folketinget i dag skal have denne forespørgselsdebat,
og den beklagelse kommer jeg ikke med i forhold til forespørgerne, men fordi der har været
et sagsforløb i Udenrigsministeriet, som har
berettiget til, at man kunne tage en forespørgselsdebat i dag. Sagsbehandlingen i Udenrigsministeriet i Pantelicsagen har været behæftet
med adskillige fejl, sådan som udenrigsministeren også meget åbent har erkendt det over for
Retsudvalget for 2 måneder siden og senest
også her i dag.
Jeg synes, at man kan tage det til efterretning
med tilfredshed, at udenrigsministeren over for
sin administration har taget skridt til at imødegå
gentagelser, og det har udenrigsministeren også
her i dag redegjort for.
Fejl i sagsbehandlingen - herunder anvendelsen af upålidelige kilder eller af forkerte eller
mangelfulde oplysninger i disse sager - kan jo
få skæbnesvangre følger, og derfor har jeg også
hæftet mig nøje ved udenrigsministerens udtalelse om, at de begåede fejl i sagsbehandlingen
ikke ses at have haft negative konsekvenser for
udlændingemyndighedernes behandling af de
berørte asylsager.
Udlændingemyndighederne fastsatte straks
selv for deres vedkommende særlige retningslinjer for behandlingen af de sager, hvor Pantelic
havde medvirket ved ægthedsvurderingen, og i
samme forbindelse har jeg hæftet mig ved
indenrigsministerens oplysning om, at nævnet
har underrettet ansøgere og deres advokater om
det passerede i alle de sager, hvor man har
skønnet, at det var nødvendigt.
Jeg tror, det er vigtigt, sådan som udenrigsministeren også gjorde det, at holde fast i, at
asylsagsbehandlingen er uafhængig af det politiske system, og at udlændingemyndighederne
selv tilrettelægger sagsbehandlingen. Det gælder også anvendelsen af kilder og vurderingen
af de informationer, der er tilvejebragt i den
konkrete asylsag, lige så vel som det gælder i de
generelle retsforhold: men det er lige så klart, at
udlændingemyndighederne selvsagt må kunne
fæste lid til de informationer, som Udenrigsministeriet efter anmodning fremskaffer.

5989

Læren af denne sag er vel, dels at der skal
udvises den størst mulige omhu ved udvælgelsen af pålidelige kilder, som skal foretage ægthedsvurderinger af dokumenter i asylsager og
afgive udtalelser om retsforhold, herunder retsforfølgelse af militærunddragere og desertører,
dels at man løbende nøje må holde øje med, at
de udvalgte kilder hele tiden opfylder de krav
til uafhængighed og loyalitet over for opgaven,
som er helt nødvendig i disse sager. Endelig
synes jeg også, at vurderinger af retsforhold og
retspraksis så vidt muligt bør bygge på flere af
hinanden uafhængige kilder, herunder menneskerettighedsorganisationer og også gerne
andre landes repræsentationer.
Med det forløb, der har været i sagen, kan
man kun hilse det velkommen, at der i juni sendes en bredt sammensat sagkyndig delegation
til Serbien for at skaffe yderligere baggrundsmateriale om menneskerettighedssituationen,
herunder specielt længden af fængselsstraffe til
desertører og militærnægtere. Det er i den forbindelse vigtigt, at såvel direktoratet som Flygtningenævnet har standset behandlingen af asylsager, der er begrundet i militærunddragelse,
indtil resultat af denne delegationsrejse foreligger.
Jeg skal på baggrund af hele sagens forløb i
øvrigt opfordre til, at man måske i højere grad
benytter sig af delegationsrejser til lande, hvorfra der kommer mange asylsøgere, for at få så
valide rapporter som muligt om menneskerettighedssituationen i de pågældende lande til
brug for asylsagsbehandlingen.
Til det brug finder jeg også tankerne om at
placere særlige udlændingeattacheer ved
ambassader i lande, hvorfra der kommer mange
asylsøgere, meget positive. Også de kan være
med til at sikre et mere solidt grundlag for asylsagsbehandlingen og måske også give en
væsentlig hurtigere sagsbehandling. Så klar
støtte til, at der arbejdes videre med placering af
udlændingeattacheer.
For at understrege, hvilken vægt Folketinget
lægger på en korrekt og en omhyggelig asylsagsbehandling, skal jeg på vegne af Socialdemokratiet, Venstre, Det Konservative Folkeparti,
Det Radikale Venstre og Centrum-Demokraterne fremsætte følgende:

5990

Mandag den 22. maj 1995 (F 48)

Forslag om motiveret dagsorden
»Folketinget beklager, at der som beskrevet i
udenrigsministerens notat af 22. marts 1995 til
Retsudvalget er sket fejl i sagsbehandlingen.
Folketinget skal indskærpe vigtigheden af,
- at der udvises størst mulig omhu for at sikre
pålidelige kilder til at foretage ægthedsvurderinger af dokumenter i asylsager, og
- at der gennemføres omhyggelige konsultationer, bl.a. med FN, de nordiske lande og menneskerettighedsorganisationer for at sikre et
så pålideligt og troværdigt grundlag for
udlændingemyndighedernes afgørelser som
muligt.
Folketinget går herefter over til næste sag på
dagsordenen.«
(Dagsordensforslag nr. D 78).";Torben Lund
31415;title_name;"Der er nu fremsat følgende forslag om motiveret
dagsorden: (se foran). Dette forslag indgår nu i
forhandlingen.
(Kort bemærkning).";Formanden
31564;name_party;":
Jeg skal kvittere for forslaget om motiveret
dagsorden, men jeg kan så også forstå, at et af
de elementer, der ikke ligger i dagsordenen, er
den manglende undersøgelse. Derfor vil jeg
godt spørge hr. Torben Lund: Hvor mange gange skal hr. Torben Lund se de overskrifter, som
vi f.eks. så i dag i Politiken, om, at Udenrigsministeriet er på vildspor i asylsager?
Ville det ikke være naturligt, at man tog en
undersøgelse af, hvordan man egentlig kan få
rettet op på de skævheder, der er sket undervejs, og hvordan vi kan sikre os ved at få en
beskrivelse af kompetencefordeling, ressourcefordeling og af arbejdsgange i al almindelighed i
Udenrigsministeriet, således at vi kan slippe for
alle de hovsaoplysninger?
(Kort bemærkning).";Anne Baastrup
32320;name_party;":
Jeg vil også kvittere for tankerne i hr. Torben
Lunds indlæg, men dog i hvert fald lige sige, at
vi faktisk ingen anelse har om, hvorvidt Pantelicsagerne har haft en negativ betydning for de
pågældende asylansøgeres familie i Serbien og
Kosovo.
Det er der ingen der har nogen anelse om, og
det er jo faktisk et af aspekterne i denne sag. Én
ting er, at vi forhåbentlig kan sikre, at disse

mennesker ikke bliver sendt tilbage, når deres
navn nu er kendt i højrenationalistiske kredse:
en anden ting er, hvordan vi sikrer, at der ikke
på en eller anden måde sker chikanerier - fyringer, trusler osv. - af de pågældendes familier,
og det har vi altså overhovedet ikke nogen anelse om.
Et af problemerne i denne sag er jo i høj grad,
at de indstillinger, som er kommet fra UNHCR,
fra Europarådet og sågar også - jeg får det over
min mund - fra Europa-Parlamentet, om at give
de pågældende serbere og folk fra Kosovo militærnægtere og desertører - midlertidigt
ophold, indtil der er gennemført en amnestiordning, ikke har fundet anvendelse i Danmark.
Det bliver fremlagt igen og igen.
Derfor kunne jeg egentlig godt tænke mig at
benytte lejligheden til at spørge hr. Torben Lund
om Socialdemokratiets holdning til det spørgsmål.
(Kort bemærkning).";Søren Søndergaard
33581;name_party;":
Til det sidste kan jeg sige, at jeg synes, det er
vigtigt, sådan som vi nu har konstateret det, at
man har besluttet at sende en bredt sammensat
delegation til Serbien for at tmdersøge menneskerettighedssituationen dernede, og at vi har
fået bekræftet, at Direktoratet for Udlændinge
og Flygtningenævnet derfor har standset
behandlingen af disse sager.
Det synes jeg er tilfredsstillende, og så må vi
få en rapport fra delegationsrejsen og med
udgangspunkt i den se, hvad der videre skal
ske.
Derudover vil jeg sige til fru Anne Baastrup,
at vi ikke mener, at der er behov for at iværksætte en sådan undersøgelse, man her lægger op
til - i øvrigt en ganske omfattende undersøgelse
ser det ud til - af arbejdsgange, kompetenceforhold og ressourcefordeling i Udenrigsministeriet.
Der er jo ingen tvivl om, at det er ministeren,
der har ansvaret for administrationen i Udenrigsministeriet, og vi synes ikke, at der er brug
for at iværksætte nogen undersøgelser af det
forhold. Her har vi også lagt vægt på de udtalelser, udenrigsministeren er kommet med i dag,
om de indskærpelser og understregninger, der
er sket over for administrationen både i Udenrigsministeriet her i landet og også i de udenlandske repræsentationer. Det mener vi har
været en rigtig måde at tackle situationen på.

Mandag den 22. maj 1995 (F 48)
(Kort bemærkning).";Torben Lund
34937;name_party;":
Jeg vil godt spørge hr. Torben Lund, om hr.
Torben Lund tror, at delegationen var blevet
sendt af sted til Restjugoslavien med henblik på
at undersøge menneskerettighedssituationen og
de fængselsstraffe, desertører bliver idømt, hvis
det ikke var, fordi Retsudvalget havde påtaget
sig et detektivarbejde for at få afklaret, hvilke
oplysninger der egentlig var korrekte?
(Kort bemærkning).";Anne Baastrup
35350;name_party;":
Jeg tror - og jeg understreger, at jeg »tror«, - at
jeg er uenig med hr. Torben Lund i en enkelt af
de ting, han sagde til sidst, men det kan jo være,
at jeg har misforstået det.
Jeg opfattede, at hr. Torben Lund sagde, at
når nu dette udvalg, som i næste måned rejser
ned til Serbien og undersøger forskellige sager
om menneskerettighederne, og hvilken behandling desertører får, når de vender hjem osv.,
vender hjem, skal vi have en rapport, og så skal
vi se, hvad der videre skal ske.
Nu ved jeg ikke, hvem »vi« er, men hvis »vi«
er Folketinget, vil jeg godt sige, at det er Det
Konservative Folkeparti bestemt ikke enig i.
Vi synes, at det er forkert, når indenrigsministeren, assisteret af flere folketingsmedlemmer
fra SF, Retsudvalgets formand og andre har
gjort sig til talsmænd for og har søgt at inddrage
Folketingets medlemmer, helt specielt Retsudvalget, i en direkte indsamling og vurdering af
oplysninger om, hvordan menneskerettigheder
er i forskellige dele af verden.
Der er mange, der synes, at der også skulle
folketingsmedlemmer ned at se, hvordan situationen var. Det skal der ikke! Folketingets opgave er at lovgive, og så er det ministrene, der skal
administrere lovgivningen og stå til ansvar for
deres administration. Vi skal ikke sammenblande de to ting, og vi skal fastholde, at de, der
træffer afgørelserne i flygtningesager, selvfølgelig er udlændingemyndighederne uden nogen
indblanding fra den lovgivende magt.
Vi laver loven, de administrerer efter loven,
og derfor skal vi selvfølgelig ikke tage stilling til
eller blande os i det, som en kommission kommer hjem med. Det skal bruges til gavn for
udlændingemyndighederne.

5991

(Kort bemærkning).";Helge Adam Møller
37053;name_party;":
Jeg må her erklære mig i hvert fald delvis enig
med hr. Helge Adam Møller, for i modsætning
til hvad Direktoratet for Udlændinge skriver, er
det ikke Retsudvalget, der har besluttet at sende
en delegation noget sted hen, og når Direktoratet for Udlændinge skriver det, viser det jo bedre end noget andet, at Direktoratet for Udlændinge desperat har brug for en udvej til at komme ud af det problem, at vi helt frem til den 10.
marts 1995 fortsat har givet afslag til desertører
fra Kosovo med den begrundelse, at de typisk
kun risikerede 60 dages fængsel. Direktoratet
for Udlændinges begrundelse for de 60 dages
fængsel henviste selvfølgelig direkte til Udenrigsministeriets notater. Direkte til Udenrigsministeriets notater!
Der er ikke tale om, at Retsudvalget på nogen
måde er gået ind i det her, men det viser bare, at
direktoratets holdning er meget betænkelig.
(Kort bemærkning).
Bjøm Elmquist (RV):
Jeg synes, hr. Helge Adam Møller var lidt upræcis i sine formuleringer. Det ene øjeblik talte han
om et udvalg, der skulle ud at rejse, så talte han
om en kommission, der kom hjem: jeg mener, at
det er en delegation, der skal af sted og formentlig også kommer hjem.
Lige så vel var hr. Helge Adam Møller uklar i
sin præcisering. Jeg har ikke som formand for
Retsudvalget på noget tidspunkt givet den idé
min støtte. Vi havde jo netop en diskussion i
udvalget, hvor det viste sig, at et flertal mente,
vi skulle svare på de henvendelser, vi havde
fået, at udvalget ikke havde nogen mening i
denne sag.
Efter det var vi så et antal ordførere for partier, der dækker et flertal af mandater her i
Tinget, der var enige om at bakke den idé op,
som fru Anne Baastrup fra SF havde fået om at
sende en delegation af sted.
Lad os nu ikke sløre problemstillingen mere
end nødvendigt og godt er, for vi er jo enige i, at
det ikke er Folketinget og ikke er Retsudvalget,
som skal fortælle Flygtningenævnet eller Direktoratet For Udlændinge præcis, hvordan deres
formuleringer skal være.
(Kort bemærkning).";Søren Søndergaard
39071;name_party;":
Jeg er ked af, hvis jeg med mit ordvalg har givet
anledning til en stribe korte bemærkninger.

5992 -

Mandag den 22. maj 1995 (F 48)

Jeg er 100 pet. enig i, at asylsagsbehandlingen
er uafhængig af det politiske system, og jeg sagde præcis i min ordførertale, at det er udlændingemyndighederne selv, der tilrettelægger sagsbehandlingen, og dermed er det også dem selv,
der vurderer det materiale, der foreligger indsamlet i de enkelte sager. Derom skal der ikke
være nogen som helst tvivl, og sådan bør det
også være, når denne delegation kommer hjem
fra Serbien.
Jeg har ikke haft noget som helst ønske om, at
det skulle være en politisk myndighed, der
skulle foretage en vurdering, men jeg er helt
sikker på, at der vil være stor interesse, også
blandt mange politikere, for, hvordan asylmyndighederne og udlændingemyndighederne bruger den rapport, der måtte komme ud af delegationsrejsen: deraf udtrykket »vi«.";Torben Lund
40007;name_party;":
Det er de dér betragtninger om Folketinget, der
lovgiver, og regeringen og administrationen,
der er den udøvende magt, som kalder mig
frem.
Det er ikke hensigten i grundloven og heller
ikke som almindelig skik har udviklet sig, at der
skal være sådan en slags kinesisk mur mellem
de to. Når Folketinget lovgiver, har Folketinget
også en forpligtelse til at kontrollere, at lovgivningen føres rigtigt ud i livet. Folketinget skal
holde øje med administrationen. Vi kan ikke
bare lade den køre derudad, som om den levede
i en glasklokke. Det kan være, administrationen
gør det stik modsatte af, hvad lovgivningen
havde besluttet: det er bl.a. derfor, der er en
rigsretssag for øjeblikket.
Jeg synes, at det, når det drejer sig om de serbiske desertører, ser ud, som om administrationen har gjort det stik modsatte af, hvad Folketinget har haft af intentioner. Man kunne jo for
længst gennem Flygtningehøjkommissariatet
have undersøgt, om de albanere, der er tale om,
virkelig havde gjort militærtjeneste eller fået
militæruddannelse i albanske lejre, sådan som
de er blevet dømt for. Det har man altså undersøgt med megen forsinkelse og er kommet til
det resultat, at Flygtningehøjkommissæren konstaterer, at det har de ikke. De er blevet dømt på
et uretfærdigt grundlag, og det er grunden til
disse høje straffe, og sådanne høje straffe kan
komme i masser af andre tilfælde.
Derfor begynder man nu at drage andre konklusioner. Men hvis ikke hele den sag var kommet op, hvis ikke Folketinget var begyndt at

blande sig i administrationen, havde man jo
ikke spurgt hos UNHCR, og så havde man fastholdt den gamle, urimelige praksis. Derfor
synes jeg ikke, der er noget forkert i, at Folketinget tager initiativ til nærmere at undersøge forholdene i det tidligere Jugoslavien, sådan som
tilfældet er her.
(Kort bemærkning).";Gert Petersen
41850;name_party;":
Der skal ikke herske tvivl om, at jeg synes, det er
en god idé, at der tager en uafhængig delegation
derned og undersøger forholdene, men vi bliver
nødt til at fastholde, at det er blevet nødvendigt,
fordi vi i Danmark af en eller anden grund - og
det var så dér, mit spørgsmål til hr. Torben
Lund kom ind før - overhører ikke én opfordring, ikke to opfordringer, men gentagne
opfordringer fra UNHCR, fra Europarådet og
fra Europa-Parlamentet til at give de pågældende militærnægtere og desertører midlertidig
beskyttelse, indtil der er gennemført en amnestilov i Serbien.
Det er problemet. Udenrigsministeriet har
fået mulighed for at vise, hvad det kunne med
hensyn til at indsamle oplysninger om straframmer, og vi står nu i den situation, at vi må sende
en delegation derned. Derfor kunne det da være
interessant at vide, hvad Danmarks største - i
hvert fald for tiden - parti mener om det
spørgsmål. Hvad mener man om opfordringerne fra UNHCR, fra Europarådet og fra EuropaParlamentet?
(Kort bemærkning).";Søren Søndergaard
42877;name_party;":
Jeg fastholder, hvad jeg sagde under mit første
indlæg og også i den seneste korte bemærkning,
at vi synes, det er en god idé, at denne delegationsrejse foretages, og at der kommer en rapport ud af det, som udlændingemyndighederne
kan vurdere nærmere, og den vil så indgå i
asylsagsbehandlingen fremover.
Jeg tror ikke, vi kan komme det ret meget
nærmere.
(Kort bemærkning).";Torben Lund
43276;name_party;":
Det glædede mig da, at hr. Torben Lund i sin
første korte svarbemærkning sagde, at han heller ikke fandt det rigtigt og ønskeligt, at der i
den delegation, der sendes af sted, indgår politikere.

Mandag den 22. maj 1995 (F 48)
Hr. Bjørn Elmquist sagde så, at det ikke var
Retsudvalget, der havde bestemt, at der skulle
en delegation af sted, og det er jo korrekt. Der
blev i Retsudvalget behandlet en henvendelse
fra ministeren, og der blev ikke taget stilling
hverken for eller imod. Men jeg har da konstateret, at hr. Bjørn Elmquist i forbindelse med den
og tidligere drøftelser i tv og i de trykte medier
har givet udtryk for som sin holdning, at han
syntes, det var en god idé, at der i en sådan
delegation også deltog politikere, og det synes
jeg altså er en meget dårlig idé. Nu er det jo
svært at afgøre, når hr. Bjørn Elmquist bliver
citeret, om det kun er som hr. Bjørn Elmquist
eller det er som radikal ordfører, for hr. Bjørn
Elmquist bliver jo altid citeret som formanden
for Retsudvalget, der mener, finder eller synes.
Det var jo muligt for hr. Bjørn Elmquist at sige
til den pågældende journalist: Her udtaler jeg
mig kun som mig selv. Men dér er hr. Bjørn
Elmquist citeret som formand for Retsudvalget.

5993

være meget varsomme med, hvad vi siger i dag,
så vi ikke blander os i Flygtningenævnets integritet og svækker det.
Men det er klart, at når vi bygger så meget på,
at det er Flygtningenævnet, der træffer de konkrete afgørelser uden indblanding, er det naturligvis også helt afgørende, at man kan regne
med, at de oplysninger, som Flygtningenævnet
får, er sande, at man kan have tillid til dem, og
hvis der er forudsætninger, der brister, at man
så får de oplysninger i tide, inden man træffer
de forkerte afgørelser på grundlag af tidligere
oplysninger, der viser sig ikke at være rigtige.
Det, vi her i Folketinget diskuterer, er en
ministers eventuelle fejl og forsømmelser, og
der skal da ikke herske nogen tvivl om, at vi
efter nogle af samrådene har været meget
bekymrede over de ting, der er kommet frem,
den usikkerhed, der har været, og de oplysninger, vi ikke har kunnet få. Vi har ikke lagt skjul
på, at det har bekymret os, og vi ønsker alle
oplysninger frem. Det tror jeg i øvrigt vi alle er
enige i.
Efter vores opfattelse har udenrigsministeren
gjort det eneste rigtige, nemlig at erkende sine
fejl og om ikke just at optræde i bodsskjorte her i
Folketinget i dag så i hvert fald at beklage de
fejl, der er sket, og, så vidt jeg også forstår,
udstede nye retningslinjer, sådan at der kan blive rettet op på det. Det er vi tilfredse med, og
derfor er vi også med på den dagsorden, som
blev foreslået af hr. Torben Lund om, at der virkelig skal vises omhu, når man udvælger kilderne, at man fortsat skal følge dem, og at man
har konsultationer med både FN, menneskerettighedsorganisationer og andre.
Til sidst vil jeg med et venligt smil til udenrigsministeren sige, at nu skal udenrigsministeren jo være glad for, at det er Venstre og De
Konservative, der er i opposition. Jeg kunne
godt prøve at lave det tankeeksperiment, at
udenrigsministeren havde heddet Uffe
Ellemann-Jensen, at sagen havde ligget på samme måde, hvad selvfølgelig er helt utænkeligt,
og at De Radikale havde været i opposition. Det
er bare et tankeeksperiment.";Helge Adam Møller
46575;name_party;":
Vi har det i Venstre i hvert fald på dette punkt,
som udenrigsministeren har det. Sådan som
forespørgselsdebatten er formuleret, finder vi
ikke anledning til i dag at gå ind i en større
generel og mere diffus debat om menneskerettighederne: så må det præciseres bedre.
Vi har det også som udenrigsministeren med
hensyn til, at vi ikke vil gå ind i konkrete sager.
Faktisk mener vi, det er helt afgørende i hvert
fald for Venstres udlændingepolitik, at Flygtningenævnet kan arbejde fuldstændig uden
politisk indblanding, at vi ikke blander os i konkrete sager, og at Flygtningenævnet fortsat er et
uafhængigt nævn, der agerer selvstændigt.
For nu fra starten at tage det, vi ikke vil være
med til, vil vi altså heller ikke agere som
udøvende magt hverken her i Folketingssalen
eller som medlem af Retsudvalget. Nu må man
jo ikke citere, hvad der foregår i Retsudvalget,
men det, jeg bare kan sige for mit eget vedkommende: er, at aldrig har jeg i de 8 år, jeg har
været medlem af Folketinget, så tit været nødt
til i Retsudvalget selv at sige: Det her henhører
ikke under udvalget som udvalg. Vi er selvstændige partier, der agerer som sådanne, og
(Kort bemærkning).
ingen kan udtale sig på udvalgets vegne. Det";Birthe Rønn Hornbech
47806;name_party;":
har desværre alt for ofte været nødvendigt at
Jeg kan forstå på fru Birthe Rønn Hornbech, at
understrege det.
det er meget væsentligt for fru Birthe Rønn
Som sagt er det helt afgørende for Venstres Hornbech og for Venstre, at man kan stole på de
udlændingepolitik, at Flygtningenævnet kan
oplysninger, som asylmyndighederne lægger til
agere helt selvstændigt, og derfor skal vi også , grund.

5994

Mandag den 22. maj 1995 (F 48)

Derfor kan jeg altså ikke helt forstå sammenhængen eller rettere sagt det spring, som fru
Birthe Rønn Hornbechs tankegang tager i og
med, at Venstre afviser, at der skal ske en
undersøgelse af forløbet, der peger lidt mere
fremad, således at vi undgår de noget mystiske
sager, der opstår hen ad vejen.
(Kort bemærkning).";Anne Baastrup
48583;name_party;":
Jeg tror, vi er mange, der deler fru Birthe Rønn
Hornbechs glæde over, at Venstre og De Konservative er i opposition.
Men derudover vil jeg stille et spørgsmål
vedrørende det samme, som vi tidligere diskuterede med hr. Torben Lund, for jeg synes, det
er interessant at vide, på hvilket retsgrundlag vi
diskuterer flygtningespørgsmål og især desertørspørgsmål, og derfor kunne jeg godt tænke
mig at vide, hvilken holdning Venstre har til
spørgsmålet om anvendelse af flygtningehåndbogens § 171, altså den paragraf, der bl.a. drejer
sig om, at desertører og militærnægtere fra
internationalt fordømte krige selvfølgelig skal
have beskyttelse og ikke skal sendes tilbage til
en hær, som er internationalt fordømt.
Det er jo en væsentlig del af debatten, og det
synes jeg da vi må have en politisk holdning til.
Dér kan vi da ikke bare sige, at overholdelse af
den type internationale aftaler er noget, vi overlader til flygtningemyndighederne. Overholdelse af den slags internationale aftaler er vel
noget, som vi også skal tage stilling til her.
(Kort bemærkning).";Søren Søndergaard
49666;name_party;":
Det er også om Flygtningenævnet:
Det er helt rigtigt, som det lige er blevet sagt,
at Flygtningenævnet må arbejde uden politisk
indblanding. Til gengæld må Flygtningenævnet
altså arbejde på basis af korrekte informationer:
det kan vi vel også være enige om. Og hvordan
sikrer vi, at nævnet arbejder på basis af korrekte
informationer? Det er jo ikke tilstrækkeligt bare
at komme med en opfordring til nævnet - det
var den, jeg læste op tidligere fra et brev til
nævnet - om, at der generelt må udvises stor
forsigtighed med at lægge eksilpolitiske organisationers erklæringer til grund ved vurderinger
af asylansøgeres forhold.
Med andre ord: Hvis de serbiske desertørers
organisation her i landet fremkommer med nogle erklæringer, skal man forholde sig meget forsigtigt til dem, idet det, de siger, nok er løgn!

Derimod har vi jo en ambassade i Beograd, og
den kommer naturligvis med de korrekte oplysninger - det ved vi jo at den skal - og så er det
dem, Flygtningenævnet skal gå ud fra.
Men det har altså efter alt at dømme forholdt
sig omvendt i den konkrete sag! Og jeg står her
med et papir, som Udenrigsministeriet har
fremsendt til Flygtningenævnet, og som altså
munder ud i den anførte konklusion, men som i
øvrigt handler om den iranske eksilorganisation
Mojahedin-e-Khalq, National Resistance
Council, og som indeholder en række faktuelle
fejl - simpelt hen faktuelle fejl! At Udenrigsministeriet ikke kan lide den organisation, er en
sag for sig, men henvendelsen indeholder altså
også en række faktuelle fejl.
Nu er der altså kommet partsindsigt i dette
brev fra Udenrigsministeriet til Flygtningenævnet, men hvad med alt det, vi ikke får at se? Kan
vi være sikre på, at det er korrekt, eller indeholder det lige så mange fejl? Det er meget godt at
sige, at nævnet skal arbejde uden indblanding,
det er i orden, men det skulle altså også gerne
have rigtige informationer, og hvordan sikrer vi,
at det får de rigtige informationer? Jeg mener
selv, at her kunne en nærmere undersøgelse af
ministeriets praksis være gavnlig.
(Kort bemærkning).
Birthe Rønn Hombech (V):
Fru Anne Baastrup spurgte, hvorfor vi afviste en
undersøgelse. Jamen vi har ikke afvist nogen
undersøgelse. Gennem et temmelig skrapt dagsordensforslag i dag pålægger vi ministeren at
gøre tingene bedre. Så er det ministerens ansvar
at leve op til det, ellers skal Folketinget nok
komme efter ham. Men vi vil ikke gå ind på
ministerens eget område: vi vil have lov til at
drage ministeren til ansvar bagefter uden forinden at blive fedtet ind ved at sammenblande
ansvaret.
Der er naturligvis altid det problem, som hr.
Gert Petersen rejser: Hvordan får Flygtningenævnet de rigtige oplysninger? Der er jo intet,
der er enten sort eller hvidt, der er intet, der er
entydigt, og jeg er fuldstændig enig med hr.
Torben Lund i, at så anvender man den dialektiske metode, som også er nævnt i dagsordensforslaget: Man hører forskellige kilder, inden
man træffer sin beslutning. Og at vi skal bygge
på internationale grundsætninger og aftaler, tror
jeg faktisk også Flygtningenævnet er helt
bekendt med, kan jeg sige til hr. Søren Søndergaard.

Mandag den 22. maj 1995 (F 48)";Gert Petersen
52839;name_party;":
Det var en interessant afslutning, fru Birthe
Rønn Hornbech havde på sin ordførertale: den
var vist improviseret.
Men det drejer sig om spørgsmålet om, hvordan denne sag var blevet behandlet, hvis det
havde været i den forrige regerings tid, og hvis
der havde været en borgerlig udenrigsminister
under Pantelicsagen. Og af de smil, der bredte
sig hos de forskellige ordførere for de nuværende regeringspartier og tilsyneladende også hos
udenrigsministeren, kunne jeg se, at det ikke var
helt sikkert, at sagen havde fået samme behandling, hvis det havde været et andet parti, der
havde haft udenrigsministerposten.
Det får mig kun til stille og roligt at sige, at
det ville være en god skik eller tradition at indføre i Folketinget på et eller andet tidspunkt, at
man behandler politikere fra andre partier på
samme måde, som man selv ønsker at blive
behandlet. Det ville Folketingets arbejde vinde
utrolig meget ved.
Men lad mig så gå i gang med det, jeg har forberedt, og starte med at slå tre ting fast:
For det første finder den konservative folketingsgruppe og jeg selv, at det er utrolig vigtigt,
at de danske udlændingemyndigheder, dvs.
Direktoratet for Udlændinge og Flygtningenævnet, har så gode, omfattende og pålidelige
oplysninger som muligt om situationen i de lande, hvorfra asylansøgerne kommer, selvfølgelig
for at kunne træffe de korrekte afgørelser.
For det andet er det vigtigt, at der udvises
størst mulig omhu for at sikre pålidelige kilder
til at foretage vurderinger af, om eventuelle
dokumenter er ægte eller falske.
For det tredje er det vigtigt, at de enkelte
oplysninger og vurderinger i så stort omfang
som muligt er baserede på flere forskellige kilder, herunder på konsultationer med f.eks. FN,
menneskerettighedsorganisationer, de nordiske
lande og vore EU-partnere.
Det er bl.a. disse tre principper, der bliver slået fast i det dagsordensforslag, som fem partier
har fremsat, og derfor har Det Konservative Folkeparti tilsluttet sig dette dagsordensforslag.
Når det er sagt, må det konstateres, at Udenrigsministeriet har begået fejl i Pantelicsagen ikke i starten, efter min mening, men senere.
Indledningsvis ,handlede man jo hurtigt og korrekt, da man tredje juledag 1993 modtog oplysningerne fra ambassaden i Beograd om, at
advokat Igor Pantelic kunne udgøre en sikkerhedsrisiko. Samme dag, tredje juledag, meddelte

5995

Udenrigsministeriet tilbage til ambassaden, at
samarbejdet øjeblikkeligt skulle afbrydes, og at
de papirer, som advokaten havde til vurdering
vedrørende deres ægthed, øjeblikkeligt skulle
tilbagekaldes.
Men så kommer det: Den væsentlige og
alvorlige fejl, som ministeriet herefter begik, var
jo, at man først knap 2 måneder senere, helt nøjagtigt den 16. februar 1994, underrettede Indenrigsministeriets udlændingeafdeling om sagen
og først 8 dage senere Flygtningenævnet. Begge
disse myndigheder plus Direktoratet for
Udlændinge skulle selvfølgelig have været
underrettet lige så hurtigt og lige så nøjagtigt og
lige så konsekvent, som man reagerede over for
ambassaden i Beograd allerede den 27. december.
Det var en fejl - en stor fejl! Men det må retfærdigvis konstateres, at det har udenrigsministeren jo selv erkendt, dels i et svar til Retsudvalget, dels i et samråd i Retsudvalget og dels i
dag her i Folketinget. Og udenrigsministeren
har også erkendt, at der har været andre, mindre fejl i behandlingen af denne sag. Det drejer
sig bl.a. om nogle formuleringer i diverse breve.
Men det må også konstateres - og det er selvfølgelig vigtigt og tilfredsstillende - at de
pågældende fejl ikke ses at have haft negative
konsekvenser for de danske udlændingemyndigheders behandling af de berørte asylsager.
Og lad mig så slutte med et gammelt - ja et
årtusindgammelt - ordsprog, der tillægges såvel
den gamle kirkefader Hieronymus som Cicero:
»Det er menneskeligt at fejle, men at fremture i
fejlen er skændigt.« Det er et godt ordsprog, for
mennesker, der fremturer i deres fejl uden at
lære af dem, er skændige mennesker: men det
gælder ikke udenrigsministeren: Ministeren har
fejlet, men han har ikke fremturet i sin fejltagelse, men tværtimod brugt den som udgangspunkt for at forbedre indsamlingen af oplysninger til brug for udlændingemyndighederne, og
det er vi tilfredse med.
(Kort bemærkning).";Helge Adam Møller
57130;name_party;":
Jeg kan stort set tilslutte mig hr. Helge Adam
Møllers opregning af fejl. Jeg synes bare, der var
en enkelt, som manglede, og som jo er interessant for Folketinget, og det var den fejl, der
bestod i, at da udenrigsministeren så blev
spurgt af Folketinget - eller i hvert fald af et
medlem af Folketinget - om, hvad det egentlig
var, der var foregået på ambassaden i Beograd i

5996

Mandag den 22. maj 1995 (F 48)

december 1994, så kom der ikke noget svar, så
kom der et ikke-svar. Og der skulle faktisk en
fjernsynsudsendelse og en masse offentlig palaver til, før vi fik en undskyldning, og det vil
sige, at der altså var en periode, hvor man forsøgte at dække over fejlen, og det synes jeg også
er en fejl.";Søren Søndergaard
57862;name_party;":
Da jeg stillede op som folketingskandidat, var
jeg klar over, at en af mine opgaver var at kontrollere regeringen og administrationen. Men jeg
var ikke klar over, at jeg også skulle være detektiv, at jeg omhyggeligt skulle sidde og sammenligne notater med tmderhåndsskrivelser, og
hvad ved jeg.
Vores afdækning af de forskellige metoder,
som Udenrigsministeriet har anvendt eller ikke
anvendt i Pantelicsagen, viser, at Udenrigsministeriet har et grundlæggende problem:
Arbejdet på ambassaderne er naturligt nok
præget af den danske regerings overordnede
politik om samarbejde med regeringen og myndighederne i det land, som ambassaden er
beliggende i. Men arbejdet er også præget af,
hvilket perspektiv der lægges til grund.
Når man betragter Udenrigsministeriets
arbejde med at rapportere om menneskerettighedssituationen i forskellige lande, er det iøjnefaldende, at Udenrigsministeriet tilsyneladende
ikke magter at tage det perspektiv alvorligt, selv
om man beredvilligt kommer med rapporter om
menneskerettighedssituationen.
Det er selvfølgelig ikke så mærkeligt, når man
tænker på den funktion, som embedsmændene
sædvanligvis har i departementet og på ambassaderne: Det handler om at skaffe dansk
erhvervsliv gode kontrakter, og det handler om
at sikre et godt diplomatisk samarbejde med det
pågældende land. Hvad enten vi vil det eller ej,
er det i dag kriterierne for karrieremulighederne, at denne del af arbejdsopgaverne varetages.
At regeringen ved forskellige lejligheder som
f.eks. ved diverse topmøder taler med varme og
entusiasme om menneskerettighederne, tager
man tilsyneladende ikke så tungt, selv om det
formentlig er ministeriet selv, der har skrevet
talerne.
At det ikke blot er noget, som vi selv har fundet ud af i SF, fremgår af en aktuel betænkning
om anvendelse af udlændingeattacheer. I
opremsningen af repræsentationernes arbejdsopgaver i udlændingesager skal man tilsyneladende ikke undersøge menneskerettigheds-

situationen. Der er ganske vist en blandt andetopremsning, men alligevel! Opremsningen sættes nemlig i relief, når man beskriver udlændingeattacheernes arbejdsopgaver, hvor spørgsmålet om menneskerettighedssituationen rent faktisk er en velbeskrevet arbejdsopgave. Og forskellen understreges, når der peges på, at en
sådan attaché jo nemt kan gå hen og blive part i
sagen. Det understreges derfor, at den videregivelse af oplysninger, der sker til departementet,
naturligvis er underkastet repræsentationschefens ansvar - underforstået: Så kan det ikke gå
helt galt med de oplysninger, der sendes hjem til
departementet.
Det fører mig over til et andet problem, som
vel i bund og grund ikke blot er karakteristisk
for embedsmænd i Udenrigsministeriet. Der ligger nemlig en grundlæggende trang hos alle
embedsmænd - jeg taler ud af egen erfaring - til
at glatte ud og lave lidt om på sproget, så det
ikke fremstår så slemt, medmindre det er en
klar, karrierefremmende ordre, at det ikke
accepteres.
Det mest slående eksempel, vi har set i Pantelicsagen, er »Kære Claes«-brevet fra en kontorchef i Udenrigsministeriet til afdelingschefen i
Indenrigsministeriet, hvoraf det fremgår, at
Arkan »er kendt for sine aktioner mod politiske
modstandere samt for muligvis at have udøvet
krigsforbrydelser mod kroater og bosniske
muslimer«.
Denne passus udgik i brevet til Flygtningenævnet. Begrundelsen svæver for mig at se i det
uvisse, men det er min opfattelse, at det var for
meget at skrive det i et brev til en anden myndighed, hvor begrebet »kære« ikke kunne indgå
- altså i et brev, som ikke var underhånds, som
man kalder det.
For os at se er der ikke nogen anden udvej,
hvis Udenrigsministeriet stadig skal have indflydelse på udlændingelovgivningen - herunder
på de oplysninger, der indgår som grundlag for
asylmyndighedernes afgørelser - at skeen tages
i den anden hånd: Beskrivelser - vel at mærke
rigtige beskrivelser - af menneskerettighedssituationen i forskellige lande skal være en karrierefremmende arbejdsopgave.
Men det forudsætter så også, at vi forlanger,
at samtlige de udstationerede, der har disse
arbejdsopgaver, får kurser i mermeskerettigheder. De får så mange andre kurser, og hvis
regeringen vil tage sine mange fine taler om
menneskerettigheder alvorligt, er det nødvendigt, at repræsentationerne som en arbejdsop-

Mandag den 22. maj 1995 (F 48)
gave ud over de almindelige landeoversigter
skal lære at lave menneskerettighedsoversigter
- vel at mærke oversigter, der ikke fordrejer
kendsgerningerne.
Jeg vil nøjes med at gentage et af hr. Søren
Søndergaards eksempler fra gennemgangen af
det amerikanske udenrigsministeriums rapport
om menneskerettighedssituationen i Niger sammenholdt med det danske udenrigsministeriums rapport til indenrigsministeren i en situàtion, hvor hun skulle træffe beslutning om
visumregler - det er ugeavisen Den røde Tråd,
der har udarbejdet den.
Det lyder således: »Regeringstropper krænker
fortsat menneskerettighederne.« Og det fortsætter således: »Politiet krænkede love om husundersøgelser, om behandling af fanger og om,
hvor længe man kan tilbageholde arresterede.«
Sammenholdt med'det danske udenrigsministeriums: »Der er ikke af uafhængige observatører
siden valget i 1993 registreret alvorlige krænkelser af menneskerettighederne.«
Jeg har svært ved at se, at der ikke her er tale
om en fordrejning af kendsgerningerne, og at
denne fordrejning ikke skjuler enten et ubehageligt menneskesyn eller en åbenbar mangel på
fornemmelse af, hvad en embedsmand har som
opgave. Og disse oplysninger har Indenrigsministeriet vel at mærke lagt til grund for sine
beslutninger om visumudstedelse. Det er simpelt hen en uheldig sagsbehandling, og når man
tager i betragtning, at det er menneskeskæbner,
der står på spil, er det helt uacceptabelt.
Hvis Udenrigsministeriet ikke er gearet til at
beskrive menneskerettighedssituationen, skal
ministeriet lade være med at meddele dette til
asylmyndighederne.
Hvis jeg var indenrigsminister, ville jeg blive
ret sur, og jeg ville blive rasende over alle de
bomber, man til stadighed risikerer springer om
ørene på én. Jeg forstår derfor stadig væk ikke,
at regeringspartierne ikke vil støtte forslaget om
en undersøgelse.";Anne Baastrup
64045;name_party;":
Først vil jeg gerne præcisere, at Fremskridtspartiet naturligvis mener, at enhver oplysning,
Folketinget udbeder sig, bør være korrekt, og at
der ikke bør kunne sættes spørgsmålstegn ved
den, uanset hvilken sag, hvilket ministerium
eller hvilken minister det drejer sig om. Det er
vores vinkel ved denne forespørgsel. Spørgsmålet er så, om det også er SF's og Enhedslistens
reelle begrundelse for forespørgslen eller det er

5997

et forsøg på at finde nye argumenter for, at alle
serbiske desertører skal have asyl og blive i landet.
Det er naturligvis ikke godt, når ministeren
erkender, at han ikke sætter sig tilstrækkelig
godt ind i de svar, som han giver Folketinget.
Spørgsmålet er så, om det er generelt eller ej.
Hvis det ikke er det, hvorfor så i denne sag?
Hvorfor får vi oplysninger, som ikke stemmer
overens med f.eks. UNHCR's?
Man bruger ikke længere Pantelics vurdering
af konsekvenserne ved desertørernes tilbagevenden. Nu bliver sagerne så vurderet igen, og
så må vi se, hvad der sker med disse sager.
Jeg er 100 pet. enig med de ordførere - og det
er jo stort set alle - der siger, at det ikke er op til
Folketingets politikere at vurdere enkeltsager.
Naturligvis er det ikke det! Forhåbentlig vil dette ikke føre til tiltag, der medfører nye særlove,
hvilket vil sige en palæstinenserlov, en bosnierlov og en desertørlov.
Ministeren tog skarpt afstand fra behandling
af enkeltsager fra Folketingets talerstol - en
erkendelse, ministeren er kommet til nu, hvilket
er ganske udmærket.
Dér, hvor vi så lander, er, at der nok trænges
til en gevaldig oprydning i det danske udenrigsministerium. Jeg er ikke altid enig med den
radikale ordfører - tværtimod! Men jeg vil i
hvert fald erkende, at jeg var meget enig med hr.
Bjørn Elmquist, da han sagde - og jeg tror virkelig, det var som formand for Folketingets Retsudvalg, han udtalte sig: det har der været en del
diskussion om - at den radikale udenrigsminister skulle plante en solid radikal næve i bordet
og sige, at nu skulle der ryddes op i det danske
udenrigsministerium. Det erkender jeg at der
nok trænger gevaldigt til.
Det dagsordensforslag, som er fremsat af hr.
Torben Lund, kan vi støtte. Vi er ikke medforslagsstillere: det ville vi såmænd gerne have
været, men det er vi ikke i dette tilfælde. Men
jeg kan sige, at vi støtter dagsordensforslaget
ved afstemningen i morgen.
Bjøm Elmquist (RV):
Da udenrigsministeren var på talerstolen ved
debattens start, var der en passage i hans indlæg, som jeg skrev ned så hurtigt, som jeg kunne
nå det: så jeg tror, jeg har ramt det nogenlunde
ordret. Det er en passage, som jeg godt vil gentage, for jeg synes, den er meget central for denne debat. Der er også et par af de tidligere ordførere - specielt ordførerne for V og K - som har
hæftet sig ved det. Udenrigsministeren sagde:

5998

Mandag den 22. maj 1995 (F 48)

»I denne sammenhæng vil jeg da godt benytte
lejligheden til endnu en gang at slå fast, at hverken Udenrigsministeriet eller jeg som udenrigsminister har særlige interesser at varetage eller
har nogen skjult dagsorden på området. Om flere eller færre mennesker skal have asyl eller
familiesammenføring i Danmark, reguleres af
formuleringerne i udlændingelovens §§ 7-9.
Afgørelser herom træffes ikke i Udenrigsministeriet, men af udlændingemyndighederne i
overensstemmelse med den gældende udlændingelovgivning.«
Det sætter jo niveauet for debatten, og det
synes jeg er en god og klar erklæring, som jo
også forpligter: det skal der ikke være nogen
tvivl om. Jeg forstår da også udenrigsministerens holdning til det sådan, at det både er
bagudrettet og fremadrettet.
Ordføreren for Venstre spurgte helt specifikt,
om det også ville være sådan, hvis de nuværende regeringspartier var i opposition og de
nuværende borgerlige oppositionspartier i regering. Dertil vil jeg da sige, at det helt afhænger
af, hvad det er for en udenrigsminister, der siger
det. Grunden til, at vi tror på det, er, at vi har tillid til, at når udenrigsministeren siger sådan, er
der ingen skjult dagsorden. At det ikke altid har
været tilfældet tidligere, kan jo ikke overraske,
når man tænker tilbage på fodnotepolitikken i
1980'erne, og hvad der efter den ene og den
anden folketingsdagsordensvedtagelse blev
givet af signaler om, hvordan de skulle administreres. Det er meget centralt for den debat, vi
har her, at udenrigsministeren således fastslår,
at sådan er forholdene.
Fru Pia Kjærsgaard var så flink at citere mig
og være helt enig med mig. Det er måske ikke
altid lige behageligt, vil jeg godt lægge til, men
det med den solide radikale næve i det udenrigsministerielle bord står jeg helt ved. Men jeg
vil samtidig skynde mig med at erklære stor
forståelse for de problemer og vanskeligheder,
som man som ansat i Udenrigsministeriet er
oppe imod i disse sager - jeg har selv for år tilbage arbejdet i det ministerium i 7 år - og der er
jo ingen af os, der kan være i tvivl om, at de traditionelle diplomatiske arbejdsopgaver, som
man har som karrierediplomat i det ministerium, i kolossal grad har skiftet karakter gennem årene.
De klassiske diplomatopgaver findes stadig
væk, men der er kommet mange nye til, som slet
ikke kan lignes med det, man plejede at gøre.
Det skal ikke forstås som en kvalitativ vurde-

ring af det ene eller det andet, men blot som en
tør konstatering af den kendsgerning, at når
man er akkrediteret i et land, henter man naturligvis sine oplysninger hos kollegerne, først og
fremmest i udenrigsministeriet, men også i ressortministeriet, og så er det sin sag at gå uden
for de cirkler.
I et veletableret, åbent demokrati kan man
naturligvis som akkrediteret diplomat også pleje
omgang med de politiske partier og dér indhente mange oplysninger både i fortrolighed og i
almindelig offentlighed både hos regeringspartier og hos oppositionspartier. Men er man
akkrediteret i et land, hvor der er undertrykkelse, men hvor man har politisk opbakning herhjemmefra til, at man skal være til stede, så er
det meget, meget besværligt for ikke at sige
umuligt at søge oplysninger indhentet fra oppositionen, måske endda fra den illegale eller
sågar fængslede opposition. Jeg vil godt udtrykke meget stor forståelse for, at sådan er forholdene. Og vi skal ikke nære illusioner om, at de
kan blive ændret i fremtiden.
Jeg vil også godt bryde en lanse for, at vi forstår, at der er stor forskel på sagsbehandlingen
fra ministerium til ministerium. Og dér, hvor
den egentlige substansbehandling af vore
asylansøgningssager skal foregå, er jo i Indenrigsministeriet, i Direktoratet for Udlændinge
og i Flygtningenævnet, som jo er en instans af
særlig beskaffenhed, som måske er tæt på at
være en domstolslignende instans.
Yderligere skal der foretages en sammenligning med, hvad NGO'erne siger. Jeg har selv,
jeg tror de første 30 eller 35 gange været på
delegationsrejser som NGO-repræsentant, også
i regimer, hvor der er sket undertrykkelse, og
jeg ved, hvor svært det er for en NGO-repræsentant efterfølgende at skulle udfærdige en
rapport, som man mener er dækkende i enhver
henseende. Ofte vil man jo som NGO-repræsentant føle en særlig anledning til at fastholde
de kategoriske krav og de meget engagerede
synspunkter, som gør, at man er medlem lige
præcis af den NGO.
Hermed siger jeg ikke, at NGO'erne kommer
med skæve vurderinger, men jeg siger, at
NGO'er er engagerede organisationer, som må
fastholde deres engagement og deres kategoriske krav og kriterier, og at det en gang imellem
godt kan være svært at få disse ting til at gå op i
en større enhed.
Jeg synes, det dagsordensforslag, som hr.
Torben Lund har fremsat på en række partiers

Mandag den 22. maj 1995 (F 48)
vegne, deriblandt mit eget, er godt. Sammenligner vi det med mange andre dagsordensforslag,
som har udsigt til at blive vedtaget her i Folketinget, eller som er blevet vedtaget, er der ærlig
talt nogle kraftige tænder i det, og der bankes
nogle ordentlige søm i væggen, som ikke kan
rokkes fri. Og kombinerer vi det med den passage fra udenrigsministerens indlæg, som jeg
før citerede, synes jeg nok, SF og Enhedslisten
må kunne se, at de har opnået noget ved at rejse
denne debat, og det er meget vigtigt.
I den sammenhæng synes jeg også, jeg vil
nævne et par ting, som ikke er med i dagsordenen - og med velberåd hu. Den ene er, at planerne om udsendelse af udlændingeattacheer,
som kommer fra andre dele af den danske centraladministration end dér, hvor de diplomater,
der udsendes, normalt kommer fra, er tæt på at
blive realiseret. Det tror jeg kan være medvirkende til en hel del af opretningen efter de vanskeligheder, som man har været oppe imod i det
hidtidige forløb.
Jeg synes også, det med delegationen er en
fremragende idé, og det skynder jeg mig at
understrege at jeg ikke siger som formand for
Retsudvalget. Det beder jeg mindeligt journalisterne om at huske på, og de kære journalister
må ikke engang skrive i parentes: Han er i
øvrigt formand for Retsudvalget. Jeg har i høj
grad noteret mig, hvad både Venstre og De.
Konservative har sagt, men vil dog erindre om,
at det ikke er altid, man kan undgå det, selv om
man måske håber, at det kan blive understreget,
at man er ordfører.
Jeg skal bare i flæng nævne et par eksempler
fra de sidste 2-3 dage: Hr. Flemming Hansen,
som i øvrigt er konservativ, er blevet citeret for
som formand for Skatteudvalget at være kommet med nogle meget firkantede udtalelser om
de grønne afgifter, og fru Ester Larsen fra partiet
Venstre - som er formand for Sundhedsudvalget - vakte jo stor opsigt ved at komme ud med
nogle forslag om, hvordan man kan løse sygeplejerskekonflikten. Og jeg har da ikke mistænkt
de to for på noget tidspunkt at svinge voldsomt
med kasketten, fordi de er udvalgsformænd det
ene og det andet sted. Men det blev markeret i
pressen, og sådan er det, vil jeg sige til hr. Helge
Adam Møller og fru Birthe Rønn Hornbech.
(Kort bemærkning).";Pia Kjærsgaard
73905;name_party;":
Jeg er fuldstændig enig med hr. Bjørn Elmquist,
når han siger, at det er meget vanskeligt og

5999

tmdertiden næsten umuligt for Udenrigsministeriets repræsentation at komme med oplysninger. Men så synes jeg, Udenrigsministeriet i
stedet skal fremsende de officielle dokumenter,
som f.eks. UNHCR's forbindelsesofficer i det
pågældende land har, uden at fortolke og ideologisere.
Vi har jo konkret det problem i Armenien,
som er beskrevet ganske grundigt i Politiken i
dag. Dér har Udenrigsministeriet jo selv tilkendegivet at det ikke har nogen repræsentation, og
så burde det afstå fra at komme med en beskrivelse af menneskerettighedssituationen, som
går på tværs af UNHCR's.
(Kort bemærkning).";Anne Baastrup
74627;name_party;":
Hr. Bjørn Elmquist ironiserer lidt over, hvori
forskellen består, når hr. Flemming Hansen,
som er formand for Skatteudvalget, udtaler sig
som formand for Skatteudvalget, kontra når hr.
Bjørn Elmquist, som er formand for Retsudvalget, udtaler sig som formand for Retsudvalget.
Forskellen er vel, at det, hr. Flemming Hansen
siger, er fornuftigt.
(Kort bemærkning).
Bjøm Elmquist (RV):
Det var ikke den sidste korte bemærkning, som
bragte mig på talerstolen, skal jeg skynde mig at
sige. Den passerer i ubemærkethed. Den kommer til at stå i fortrykket med navns nævnelse
og kildeangivelse.
Nej, jeg ville sige til fru Anne Baastrup, at det
kan jeg være helt enig i. Og jeg vil da også godt
sige, at jeg har været med til som formand for
Amnesty International for et år eller to siden at
protestere over, at der blev citeret - sådan som
både fru Anne Baastrup og hr. Søren Søndergaard har været inde på det - på en måde, som
man i organisationen måtte opfatte som ude af
sammenhæng.
Som jeg har forstået af udenrigsministerens
indlæg her og af udenrigsministerens udtalelser
i forbindelse med de samråd, han har været i i
Retsudvalget, er det nogle af de ting, som man
måske kan rubricere under fejl. Når vi nu henstiller så tydeligt, som det er sket under denne
debat, og udenrigsministeren har sagt, som han
har i sin tale, så må vi i hvert fald også gå ud fra,
at det ikke vil ske mere.

6000

Mandag den 22. maj 1995 (F 48)

Ame Melchior (CD):
Når der begås fejl og den/de vel og mærke bliver opdaget, er der jo et par ting, der er ret
væsentlige, og det er for det første, at fejlen bliver erkendt. Og det er jo tilfældet i det problemkompleks, vi behandler her. Ministeren redegjorde for sin erkendelse af fejlen i marts i år,
men det er sikkert også sket tidligere end i
marts. Så det er altså kommet på plads.
Dernæst er det selvfølgelig meget vigtigt, at
fejlen bliver rettet, og at man sikrer sig så godt,
som det nu er gørligt, mod, at den eller en tilsvarende ikke gentages.
Jeg vil tillade mig at være af den mening, at
fejlen i det foreliggende tilfælde er rettet.
En garanti mod nye fejl af lignende art er der
ingen mennesker der kan give, for det kommer
an på, hvor, hvornår og under hvilke omstændigheder det foregår, og hvilken indsigt det er
muligt at få. En garanti kan man ikke give, men
jeg synes, at der fra udenrigsministerens side er
taget de skridt, som kan tages - som har været
nødvendige at tage, bevares - og som er mulige
at tage, og det har udenrigsministeren jo redegjort for i sin besvarelse af forespørgslen.
Det er så også grunden til, at CD, som jo for
øvrigt er medforslagsstillere af et andet dagsordensforslag, aldrig ville kunne stemme for det
af forespørgerne stillede dagsordensforslag, for
det går jo netop ud på få rettet de ting, der kan
rettes. Og når det nu altså alt sammen er foregået og yderligere fortsat foregår gennem de
nævnte attacheer osv., mener jeg ikke, at der er
god mening i at vedtage en dagsorden om, at
noget skal ske, som alt er sket.
Jeg har egentlig ikke meget andet at tilføje.
Men lidt inspireret af hr. Helge Adam Møllers
citat af et meget kendt ordsprog om at fejle og at
fremture i at fejle, vil jeg da også divertere forsamlingen med noget af vor ordsprogsskat om
at fejle.
Heiberg, som jeg for nylig havde lejlighed til
at citere herfra, står i »Bevingede Ord« citeret
for: »Stor i fortrin, stor i fejl«. Og det angives, at
han har det fra Peder Syvs »Store herrer, store
fejl«.
Så hvis vi har en stor herre som udenrigsminister - og det har vi da i mere end én forstand kan der altså også forekomme store fejl. Men
igen: at erkende dem, at rette dem og at sikre sig
imod dem må være opgaven, og den mener vi i
CD er blevet løsf.
Men hvad kan vi så lære af denne fejl, ud over
at der er foretaget det, som skal og bør foreta-

ges? For det, der er sket, har ikke kunnet undgå
at smerte mange af os. Jeg synes, at det går igen
på tværs af ordførerkredsen og partifarverne, at
man ikke har haft det alt for godt med denne her
sag, og det er jo kun naturligt.
Og så er der altså af fejl af den her skete art en
lære at drage ud over i almindelighed at sige, at
det ikke må gentage sig - hvad det altså under
visse uheldige omstændigheder kan komme til
- og det er at udvise den alleryderste grad af
forsigtighed og under alle omstændigheder lade
tvivlen komme de personer til gode, som har
deres sag til behandling.
Derfor har jeg også slået et andet kendt ordsprog om forsigtighed op: »Forsigtighed er en
borgmesterdyd.« Det kunne måske så også være
en ministerdyd. Holberg lader i »Den politiske
Kandestøber« von Bremen sige: »Vi haaber, han
i Mildhed, Forsigtighed og Aarvaagenhed ikke
skal give nogen af sine Forgængere« - som
borgmestre - »noget efter.«
Det skal så være min opfordring: Mildhed,
forsigtighed og årvågenhed, således at mulige
fejl, om jeg så må sige, rettes, inden de sker, altså
forhindres i at ske, derved at man viser mildhed, forsigtighed og årvågenhed. Og det er ikke
sagt specielt til udenrigsministeren eller hans
stab: det er også sagt til øvrige myndigheder,
som beskæftiger sig med den slags spørgsmål,
og som jo meget vel er opmærksom på, hvor
vanskeligt det er at komme ind til kernen og til
en absolut viden. Da er det godt at vise mildhed,
forsigtighed og årvågenhed.";Helge Adam Møller
79945;title_name;":
Jeg vil gerne takke ordførerne for deres indlæg i
debatten. Jeg finder på trods af selvfølgelig
tydelige meningsforskelle om dagsordenen, at
det gennemsyrer debatten, at vi her beskæftiger
os med et område, hvor vi har brug for netop de
egenskaber, som hr. Melchior sluttede med at
fremhæve: mildhed, forsigtighed og årvågenhed.
Hr. Søren Søndergaard fremsatte dét synspunkt, at når nu Europa-Parlamentet og Europarådet havde udtalt sig om desertørspørgsmål,
måtte vi ikke overhøre det, og det synes jeg er
rigtigt. Udtalelserne indgår jo som offentlige
dokumenter i hele vurderingen af sager. Vi kender til disse udtalelser.
Men Flygtningenævnet for sin del kan jo ikke
lade sig diktere af, hvad Europa-Parlamentet
vedtager. Flygtningenævnet må basere sig på
loven, og hvad der står i den danske udlændin-

(751)
Mandag den 22. maj 1995 (F 48)
gelov om, hvilke betingelser der skal være
opfyldt for at få opholdstilladelse. Det er opgaven for Flygtningenævnet.
Jeg vil også sige til hr. Gert Petersen, at jeg er
enig med ham i, at det er vigtigt, at asylsager
afgøres på et korrekt grundlag, og at de afgørelser, Flygtningenævnet træffer, træffes på det
bedst mulige grundlag. Det er jo den ånd, vil jeg
sige, der gennemsyrer den dagsorden, som har
udsigt til vedtagelse.
Men så vil jeg alligevel have lov til at føje til,
at Udenrigsministeriet ikke gør krav på ufejlbarlighed. Der er i disse sager altid muligheder
for fejl, og der er altid mulighed for, at der er
ting, man kommer til at overse. Og når muligheden i nogle af disse sager er til stede, så hænger
det sammen med de omstændigheder, hvorunder vi arbejder i nogle af de lande, vi her taler
om.
Hvad er det for nogle lande, vi her taler om?
Det er alle sammen lande, som ligger uden for
de demokratiske landes kreds. Det er f.eks.
Serbien og Iran.
,
Det betyder, at ægthedsvurderinger af dokumenter, som er noget vigtigt for Flygtningenævnets afgørelser, jo altså foregår, om jeg så må
sige, underjordisk. Vi kan ikke spørge myndighederne i de pågældende lande. Det arbejde, der
foregår, må foregå uden at spørge myndighederne og er jo derfor befæstet med særlige vanskeligheder. Det er ofte under meget store vanskeligheder, arbejdet med ægthedsviirderirig af
dokumenter må udføres, og det mener jeg man
er nødt til at forstå.
Derfor gør Udenrigsministeriet heller ikke
krav på ufejlbarlighed, og det sker jo også og
ikke sjældent, at Udenrigsministeriet må sige
om ægthedsvurderinger, således som det også
er fremgået af vores redegørelser til Retsudvalget: I denne sag er vi ude af stand til at give et
svar. Vi kan ikke vurdere, om der er tale om
ægte dokumenter eller ej.
Derfor ja til, at man baserer sig på korrekte
oplysninger, men samtidig en tilføjelse om, at
der arbejdes under vanskelige vilkår, og det ved
Flygtningenævnet jo, når det ttæffer sine afgørelser.
Hr. Gert Petersen har flere gange citeret, at
man må være forsigtig med at lægge for stor
vægt på udtalelser fra eksilorganisationer. Jeg
vil gerne gøre opmærksom på, at det, der her er
tale om, altså er ganske bestemte eksilorganisationer knyttet til et ganske bestemt land. Der er
ikke tale om en generel vurdering af eksil-

6001

organisationer, men en vurdering af et konkret
tilfælde.
Det er jo i øvrigt en diskussion imellem os,
som vi jo også har ført i Det Udenrigspolitiske
Nævn, hvilken betydning man skal tillægge de
pågældende eksilorganisationer. Det er en helt
anden sag.
Fru Anne Baastrup gav en skitse fra sit verdensbillede af, hvad Udenrigsministeriet var for
noget, en skitse, som var, vil jeg sige, overordentlig forenklet. Jeg kunne ikke genkende den
organisation, fru Anne Baastrup beskrev, og jeg
tror ikke, at nogen af de ansatte i Udenrigsministeriet ville kunne genkende den beskrivelse.
Det er ikke mit verdensbillede.
Jeg vil gerne slå fast - og det fremgår i øvrigt
også af den redegørelse, vi afgav fra Udenrigsministeriets side om perspektiver i dansk udenrigspolitik frem mod år 2000 - at netop spørgsmålet om respekten for menneskerettighederne i
stigende grad er i centrum i udenrigspolitikken.
Vi må i stigende grad interessere os for respekten for menneskerettighederne.
Vi har inden for de senere år faktisk gjort
internationale fremskridt på det område. Wiendokumentet fra sommeren 1993 er et vigtigt
fremskridt for menneskerettighederne. Oprettelsen af en særlig FN-kommissær for menneskerettighederne er et andet fremskridt i den
retning.
Når det er så vigtigt, at nationerne i deres
adfærd lægger menneskerettighederne til
grund, er det jo ikke blot af humanitære årsager,
men også af sikkèrhedsmæssige. Kun nationer,
der også i deres indre liv respekterer menneskerettighederne, er gode naboer. Og derfor er der
også et vigtigt langsigtet sikkerhedsperspektiv i
kravet om respekt for menneskerettighederne.
Og det spiller en stigende rolle i Udenrigsmini:""
steriets arbejde.
Derfor er jeg også glad for, at Danmark her i
maj måned ved en afstemning for første gang
siden 1982 blev valgt ind i FN's Menneskerettighedskommission for en 3-årig periode. Det vil
give os mulighed for at lægge endnu flere kræfter i menneskerettighedsspørgsmålene i de
kommende år, og det er jeg godt tilfreds med.
Det har jeg og mine medarbejdere arbejdet
ihærdigt for at opnå.
Jeg vil godt endnu en gang understrege, at vi
ikke behandler de opgaver lemfældigt, som vi
som Udenrigsministerium har med. at søge at
give oplysninger til udlændingemyndigheder.ne, når de anmoder os om det. Vi er godt klar

6002

Mandag den 22. maj 1995 (F 48)

over - og det er de embedsmænd, der behandler
disse sager også - at det er dybt alvorlige sager
med konsekvenser for enkeltindivider, og at de
fortjener vores største omhu.
Og så til sidst til fru Birthe Rønn Hornbech også her med et smil: Fru Rønn Hornbech foretog et tankeeksperiment gående ud på, at der i
dag sad en anden udenrigsminister. Jeg vil gerne slutte med at sige: Skulle vi ikke lade det forblive ved tankeeksperimentet?
(Kort bemærkning).";Niels Helveg Petersen
85920;name_party;":
Jeg kan forstå, at udenrigsministeren er enig
med mig i, at ministeriet fremover skal afstå fra
at gå ind og nuancere og idyllisere forskellige
typer oplysninger, som UNHCR's forbindelsesofficerer giver, men at man i højere grad skal
lægge vægt på lige præcis de oplysninger, som
bl.a. UNHCR har, medmindre Udenrigsministeriet er hundrede procent sikker på, at Udenrigsministeriets egne oplysninger er helt korrekte.
F.eks. har vi jo den aktuelle sag om Armenien.
Det fremgår rent faktisk af forbindelsesofficerens afsluttende kommentar i en henvendelse til
Udenrigsministeriet, at man stadig finder indikationer, der viser, at armenske borgere rekrutteres og sendes uden for den armenske grænse,
samt at forbindelsesofficeren ikke kan garantere,
at de armenske myndigheder kan skabe tilstrækkelig beskyttelse for armenske borgere,
der vender tilbage fra Danmark.
Og dér mener jeg stadig, at det ville være
hensigtsmæssigt, at det var de oplysninger, der
blev lagt til grund for asylmyndighederne med
det samme, frem for at, de forskellige NGO-fora
skal bruge tid på at skaffe oplysningerne frem.";Anne Baastrup
87041;name_party;":
Jeg forstod, at udenrigsministeren mente, at
forespørgslen var diffus: man kunne ikke gå ind
i substansen, fordi den var diffus og der ikke var
nogen konkrete eksempler. Men på den anden
side ville udenrigsministeren heller ikke diskutere konkrete eksempler eller konkrete sager, for
det hørte ikke til her i Folketingssalen. Og så
kan man sige, at vi har fået konstrueret en kasse,
som det er lidt svært at komme ud af.
Indholdet af forespørgslen er jo en anmodning til regeringen om at forholde sig til det
påståede faktum, at Udenrigsministeriet har
videregivet mangelfulde oplysninger bl.a. til
asylmyndighederne. Så kunne man jo forestille
sig, at Udenrigsministeriet og udenrigsministe-

ren af sig selv overvejede, hvilke sager der havde været oppe bare inden for de sidste par
måneder, og i forhold til dem enten afkræftede,
at der var nogen problemer, eller bekræftede, at
der var problemer, og kom med nogle forslag til,
hvordan de kunne løses eller undgås i fremtiden.
Selv om udenrigsministeren har været ude at
rejse og ikke har været i Afrika, er det formentlig ikke nogen nyhed for udenrigsministeren, at
der har været en diskussion om lige præcis
menneskerettighedssituationen i Afrika på det
seneste: det har dog stået i relativt store og
landsdækkende dagblade plus i en noget mindre ugeavis. Det er et eksempel, hvor nogen i
hvert fald mener, at der er givet mangelfulde
oplysninger.
Et andet eksempel har vi så fået i dag, og det
er spørgsmålet om Armenien. Dér kunne udenrigsministeren måske henholde sig til, at det er
gået så stærkt, at der ikke rigtig har været tid til
det, og det kunne så være begrundelsen, men
det er i hvert fald også et eksempel, der kunne
fremdrages.
For det tredje kunne udenrigsministeren også
have fremdraget eksemplet med straffene til de
Kosovo-albanske desertører og militærnægtere,
for det er jo også et af dem, der har været debat
om, og hvor der har været debat om Udenrigsministeriets måde at håndtere oplysningerne på.
Jeg er sikker på, at udenrigsministeren med pinlig nøjagtighed husker, hvordan den sag startede. Udenrigsministeren havde været i Retsudvalget og fortalt: Der er intet stukket under
gulvtæppet: vi har fremlagt alle relevante oplysninger. Og umiddelbart efter blev udenrigsministeren så af tv forelagt et papir, som viste 홢
eller påstod - at der var straffe på op til 4 års
fængsel til desertører og militærnægtere.
Se det, jeg synes var det interessante i den
sag, var sådan set ikke, at udenrigsministeren
ikke kendte papiret. Det synes jeg også var
interessant, men det var ikke det mest interessante. Det, der var det mest interessante i den
sag, var, at det papir - som var et papir, den
danske ambassade i Beograd selv havde efterspurgt hos en menneskerettighedsorganisation
- overhovedet ikke var blevet realitetsbehandlet
i Udenrigsministeriet, og det var først, da det
kom frem på tv-skærmen, at realitetsbehandlingen begyndte. Den umiddelbare kommentar
var: De her folk er formentlig dømt også for at
have udført militærtræning i Albanien.

Mandag den 22. maj 1995 (F 48)
Så måtte vi jo stille spørgsmålet: Har Udenrigsministeriet noget bevis eller nogen antydning af et bevis for, at disse mennesker rent faktisk skulle have udført militærtræning i Albanien? Og vi har så fået et udmærket notat dateret
for et par dage siden og underskrevet af fungerende udenrigsminister Poul Nyrup Rasmussen,
som forklarer klart og tydeligt, at disse mennesker efter alt, hvad der overhovedet kan fremdrages, ikke har udført eller fået militærtræning
i Albanien, og de er derfor reelt dømt, fordi de,
ikke ønsker at tjene den serbiske hær.
Hele forløbet af den sag, hvor dette notat ikke
ligger hos udenrigsministeren, selv om det er
kommet via den danske ambassade, og det ikke
bliver seriøst og grundigt behandlet i Udenrigsministeriet, før det bliver fremlagt på tv-skærmen, var vel nok en overvejelse værd.
I den forbindelse vil jeg da ikke undlade at
sige, at jeg stadig væk ikke har forstået, hvorfor
udenrigsministeren ikke blev orienteret om
Pantelicsagen. Jeg kan glæde mig over, at jeg
ikke er den eneste, der ikke har forstået det. Jeg
hørte en udmærket radioudsendelse - det kan
være, udenrigsministeren også har haft tid til at
høre den - hvor bl.a. indenrigsminister Birte
Weiss udtalte, at hun ikke kunne forestille sig, at
udenrigsministeren ikke var orienteret om den
sag. Og jeg har stadig væk ikke hørt nogen forklaring på, hvorfor udenrigsministeren ikke var
informeret. Jeg har hørt en beklagelse, men hvor
er forklaringen? Hvornår får vi forklaringen?
For det er vel stadig væk sådan, at forståelsen er
forudsætningen for at undgå gentagelsen. Det er
jo ikke nok med den efterfølgende beklagelse,
når det er gået galt.
Hr. Bjørn Elmquist og andre - også udenrigsministeren - har været en del inde på flygtningemyndighedernes selvstændige behandling af
sagerne. Der er mange ting at sige til dét.
Til dels har vi jo her et næsten kafkask problem. Når Udenrigsministeriet udarbejder nogle
papirer om f.eks. situationen i Kosovo og man
på basis af de papirer konstaterer, at nogle folk
ikke kan få asyl, er der nogle, der henvender sig
til Udenrigsministeriet og spørger: Hvad er det
for papirer? Så siger Udenrigsministeriet: Jamen
det er ligesom ikke vores bord: det er Indenrigsministeriets bord. I må henvende jer til Indenrigsministeriet.
Når man så går til Indenrigsministeriet og
spørger, hvordan man skal forholde sig til de
her sager, får man at vide: Det har jeg intet med
at gøre: det hører under Direktoratet for Udlæn-

6003

dinge, som ganske vist ligger i mit ministerium,
men som er noget helt selvstændigt, og som er
fuldstændig uberørt af politisk menneskehånd.
Så går man til Direktoratet for Udlændinge,
og hvad siger de så dér? De siger: Vi afgør
sagerne med henvisning til Udenrigsministeriets dokumenter.
Så er det, ligesom om tingene kører i ring, og
det er, som om tingene kommer tilbage, for
udenrigsministeren kan jo ikke være ubekendt
med, at der er mange sager, hvor asylmyndighederne udelukkende henviser til Udenrigsministeriet som kilde til deres afgørelser, selv
om der foreligger andre oplysninger.
Man må jo i hvert fald sige, at der så i hvert
fald mangler én ting i den dagsorden, som er
foreslået af regeringspartierne og andre, og den
ting, der mangler, er en direkte opfordring til
asylmyndighederne - Direktoratet for Udlændinge og Flygtningenævnet - om ikke at lægge
Udenrigsministeriets dokumenter til grund på
den måde, det er sket på indtil nu. Det må jo
være konsekvensen: ellers er alt her jo bare ord,
som ikke rigtig fører nogen vegne hen.
Men derudover har vi et problem med hensyn til anvendelsen af det, der hedder flygtningehåndbogens § 171. Og det kan ikke være hr.
Bjørn Elmquist ubekendt, at vi har det problem.
Vi har en fuldstændig klar tekst, som, siger, at
såfremt der er tale om desertører og militærnægtere fra en krig eller fra en hær, som er
internationalt fordømt, bliver vi nødt til at give
disse mennesker asyl alene på grund af den
straf, de måtte få.
Problemet er, at denne paragraf overhovedet
ikke indgår i dansk asylpraksis. Derfor bliver vi
nødt til at have en politisk afgørelse på et eller
andet tidspunkt ikke af nogle konkrete sager,
men af, om vi mener, at den paragraf skal indgå
eller ikke skal indgå.
Afslutningsvis: Fejlen er blevet rettet, siger
man - udmærket. Så er en undersøgelse af,
hvorfor den opstod, unødvendig, siger man uenig!
Jeg mener stadig væk, at vi kan lære meget af
en undersøgelse af, hvorfor fejlen er opstået, for
at undgå gentagelser i fremtiden, og dér synes
jeg egentlig at vi har en fælles interesse. Jeg vil
sige det på den måde, at især udenrigsministeren burde have en fælles interesse med SF og
Enhedslisten i en sådan undersøgelse, for det
kan jo ikke være særlig rart for udenrigsministeren, at han inden længe vil komme til at opleve nye sager, nye forsider på aviserne, nye

6004

Mandag den 22. maj 1995 (F 48)

tv-udsendelser, hvor der bliver fremlagt papirer, som man ikke har taget højde for i Udenrigsministeriet, og som ikke har været forelagt
ministeren.
Derfor synes jeg egentlig, at både udenrigsministeren og selvfølgelig også resten af regeringen burde have en fuldstændig klokkeklar
interesse i at lave den undersøgelse, som vi har
foreslået, og som vi i øvrigt har foreslået på en
sådan måde, at regeringen selv kan tilrettelægge
den.
Vi beklager, at det ikke er tilfældet. Vi er bange for, at det gør, at de tikkende bomber, der
ligger ovre i Udenrigsministeriet, i stedet for at
blive undersøgt, afdækket og afmonteret vil
komme til at springe på alle mulige ubehagelige
tidspunkter.";Søren Søndergaard
95692;title_name;":
Hr. Søren Søndergaard begyndte og sluttede sit
sidste indlæg her med at referere til en bestemt
episode, hvor jeg efter et retsudvalgsmøde fik
stukket et papir i hånden, som jeg ikke havde
nogen som helst mulighed for at forholde mig
til.
Sandheden er - og det har vi nøje redegjort
for over for Retsudvalget - at de oplysninger,
der var indeholdt i det pågældende stykke
papir, også var indeholdt i den redegørelse, vi
havde givet til Retsudvalget.
Det var nævnt i papiret, at der var idømt nogle strengere straffe til seks Kosovo-albanere, der
var beskyldt for at have deltaget i militærtræning i Albanien. Det er omtalt i den redegørelse.
Der var intet nyt i det. Der stod i redegørelsen,
at der var Kosovo-albanere, der var idømt straffe af længere varighed. Det er derfor ikke rigtigt
at betragte dette som et eksempel på mangelfuld
informering. Det indgik i vores redegørelse.
Det, der ikke indgik i vores redegørelse, men
som er blevet fremlagt for Retsudvalget i et
notat for nylig, var spørgsmål om, hvorvidt de
var dømt med rette for at have deltaget i militærtræning.
Det står der ikke noget om i papiret til Retsudvalget: der står der bare, at de er idømt strengere straffe, fordi de var dømt for at have deltaget i militærtræning.
Derefter påtog vi os at undersøge, om de var
dømt med rette. Der har været tale om et omfattende stykke arbejde gennem to måneder, før vi
kunne redegøre over for Retsudvalget for, at alt
tyder på, at de ikke er dømt med rette. Det har
været et omfattende gravearbejde, for sagen er

den, at hverken danske myndigheder eller
internationale organisationer som UNHCR eller
OSCE hidtil har vidst, at det forholdt sig på den
måde.
Derfor er det ikke berettiget at bruge denne
sag som eksempel på, at vi ikke er informeret
ordentligt - tværtimod. De strengere straffe,
som Kosovo-albanere blev idømt, fremgår klart
af vores redegørelse til Retsudvalget.
Det bliver jo så ikke bedre af, at TV 2, forstår
jeg, i denne måned endnu en gang har sagt, at
det stod der ikke noget om i vores redegørelse
til Retsudvalget. Det er en af de misforståelser,
det kan være svært at udrydde hos journalister,
men ikke desto mindre er den fremstilling af
sagen, jeg her har givet, den rigtige.";Niels Helveg Petersen
97945;title_name;":
Vi er nu i gang med anden runde, og inden jeg
giver ordet til den ordfører, der har meldt sig i
anden runde, er der et par korte bemærkninger.
Først til hr. Bjørn Elmquist.
(Kort bemærkning).
Bjøm Elmquist (RV):
Tak for den korte bemærkning.
Jeg vil sige til hr. Søren Søndergaard, der talte
om denne onde cirkel, som det havde været
meget svært at bryde, at det dog lykkedes til
sidst. Det lykkedes dog på den ene og den
anden og den tredje måde at få indenrigsministeren til at give så stærke signaler, selv om jeg
meget vel forstår hendes principielle uvilje - og
den er historisk betinget 홢mod at skulle gå til
Direktoratet for Udlændinge og sige: Så, nu sætter vi behandlingen af nogle asylansøgninger i
bero, så er retstilstanden dog nu afventen af
yderligere oplysninger om disse desertørsager i
forbindelse med udsendelsen af delegationen.
Så jeg synes nok, man må sige, at det dog ser ud
til, at der er bedre tider på vej.
Den samme konklusion når jeg frem til, når
jeg tænker på, at nu skal der en delegation af
sted. Jeg tror - der var også en, der sagde dét
under debatten, jeg er ikke helt sikker på, hvem
det var - at det måske kan blive et godt eksempel til efterfølgelse på et senere tidspunkt, at når
der er særlige problemkomplekser, sagsbunker,
der ophober sig, og hvor man har en fornemmelse af, at det er meget svært at komme ind til
benet, da at bruge denne model, som her er i
tankerne. Hvis det lykkes - og det håber jeg
meget - og man kommer hjem med en god rapport eller ender med at lave en god rapport, er
det noget, der igen kan tages i anvendelse.

Mandag den 22. maj 1995 (F 48)
Dertil kommer, at det jo så også kan betyde,
at både direktorat og nævn kan blive mere pluralistiske i deres indsamling af oplysninger,
sådan at det ikke behøver at gå gennem Udenrigsministeriet, men at man også indhenter
oplysninger andre steder fra. Jeg tør ikke sige på
stående fod, i hvilket omfang det allerede er tilfældet, men det ville jo dog være helt fint, om
man også nåede dertil.
(Kort bemærkning).";Margrete Auken
99992;name_party;":
Det er til hr. Bjørn Elmquist: Jeg er langt hen ad
vejen enig. Der mangler altså bare det problem
med § 171 i fIygtningehåndbogen, som vi stadig
ikke har fået nogen til at bevæge sig ud i hvordan vi forholder os til, og det er jo mildest talt
besynderligt.
Så vil jeg sige til udenrigsministeren - jeg
tror, jeg sagde det, men jeg vil godt gentage det
- at jeg syntes, det var en fantastisk god rapport,
som den fungerende udenrigsminister, hr. Poul
Nyrup Rasmussen, skrev under på. Jeg syntes,
det var strålende, og jeg kvitterer fuldstændig
for det arbejde, der er lagt i den - fuldstændig.
Men mit ærinde var jo ikke at kritisere, at den
rapport var blevet lavet. Det, der var mit ærinde, var at undre mig over, hvordan det kan
være, at den indberetning om fire års fængsel,
som kom til den danske ambassade i Beograd de havde oven i købet selv bestilt den - en uge
før udenrigsministeren gik i samråd her i Folketingets Retsudvalg, ikke var kommet på ministerens bord.
Og det undrer endnu mere, hvorfor de folk i
Udenrigsministeriet, som måtte have fået denne
sag i hænderne, ikke af sig selv igangsatte en
undersøgelse. Hvorfor afventede man - udenrigsministeren sagde det selv: man gav efterfølgende tilsagn om, at nu ville man undersøge det
- ja, men hvorfor igangsatte man ikke selv øjeblikkelig den undersøgelse, som vi nu har set
resultatet af? Hvorfor skulle det først fremstilles
i fjernsynet? Hvorfor var ministeren ikke orienteret med det samme? Det er det interessante
spørgsmål.
Der har været flere af den slags sager, hvor
det er uklart, hvordan arbejdsgangen er i ministeriet, hvor rapporter, vigtige oplysninger forsvinder, og hvor der først bliver beklaget og sat
gang i tingene, når de optræder på fjernsynsskærmen.
Og i modsætning til, hvad udenrigsministeren muligvis tror, har jeg sådan set ikke den

6005

opfattelse, at dansk flygtningepolitik primært
skal føres via fjernsynsskærmene, men det kan
jo blive nødvendigt, når andre muligheder er
lukkede.";Søren Søndergaard
102014;title_name;":
Der er øjeblikke, hvor man skal tage et tag i sig
selv for at bevare - skal vi sige - troen på, at det
nytter noget at udveksle synspunkter fra talerstolen. Derfor skal jeg helt kort bare gentage,
hvad jeg forsøgte at sige før.
De oplysninger, som stod i det papir, som jeg
fik udleveret efter Retsudvalgets møde, indgår i
den redegørelse, som vi havde givet Retsudvalget. De findes deri. Og det vil sige, at de oplysninger, som er dækket i dette dokument, findes i
den redegørelse, vi afgav. Så det er sådan set
noget, som man kunne forholde sig til.
Det var jeg ikke i stand til på stående fod at
konstatere, fordi jeg fik stukket et dokument ud,
jeg ikke kender. Men sagens realitet fandtes i
mit papir, og det forsøgte jeg at forklare én
gang. Nu har jeg gjort det to gange, og hvis ikke
hr. Søndergaard forstår det nu, så tror jeg ikke,
jeg forsøger mere.
(Kort bemærkning).";Niels Helveg Petersen
102918;name_party;":
Det er muligt, det er mit personlige intellektuelle problem: det skal jeg ikke kunne udelukke.
Men det, som ministeren ikke forholder sig
til, er jo, hvorfor Udenrigsministeriet så ikke
umiddelbart kunne svare på, hvad der lå bag
det notat, bag de oplysninger, hvis de var blevet
inddraget og undersøgt i den redegørelse.
Og det er rigtigt - det skal jeg lige komme tilbage til - der står nogle ting i den redegørelse,
som man kan putte denne sag ind under. Fuldstændig korrekt. Jeg har aldrig været tvivl om
det. Og jeg er fuldstændig enig med ministeren
i, at nogle af de oplysninger, der har været i
fjernsynet, ikke har været korrekte.
Men papiret var ikke undersøgt, fordi man
simpelt hen tog sit udgangspunkt i: Nåh jo, men
de her mennesker er jo også dømt for at have
lavet militærtræning i Albanien. Det selvfølgelige spørgsmål blev ikke stillet: Har de fået militærtræning i Albanien?
Hvorfor er det interessant? Det er selvfølgelig
hamrende interessant at få at vide af den grund,
at hvis de ikke har fået militærtræning i Albanien, så er realiteten, at de i praksis får fire års
fængsel af den ene grund - af den ene grund i
virkelighedens verden, at .de ikke vil tjene den

6006

Mandag den 22. maj 1995 (F 48)

serbiske hær. Derfor var det selvfølgelig interessant, hvis Udenrigsministeriet af sig selv øjeblikkelig havde igangsat denne undersøgelse.
Så vil jeg sige omkring det med straflængder:
Hvis man prøver at læse dokumenterne helt tilbage fra april sidste år, august 1994, notaterne
fra marts måned, de seneste ting, der er kommet, så kan man jo se, at der er sket en glidning.
De udtalelser, som vi på det seneste har hørt fra
Udenrigsministeriet, hvor Udenrigsministeriet
kan udtale i en pressemeddelelse: Der er intet
nyt i, at op til nitten unge Kosovo-albanere har
fået mellem, jeg tror det er syv og sytten måneders fængsel, der er intet nyt i det.
Det er ikke oplysninger, der står beskrevet på
den måde i de første dokumenter. Og derfor har
vi det problem, at ikke alene jeg med min ringe
intellektuelle kapacitet, men også Direktoratet
for Udlændinge åbenbart har misforstået, hvad
Udenrigsministeriet mente, for Direktoratet for
Udlændinge bliver ved med at henholde sig til,
at Udenrigsministeriet har oplyst, at man får de
her 60 dages fængsel.
Så der er altså et virkeligt kommunikationsproblem mellem det danske Udenrigsministerium og de danske flygtningemyndigheder, og
det problem må vi jo også have løst, hvis vi vil
komme videre.";Søren Søndergaard
105408;name_party;":
Jeg vil godt vende tilbage til den passus, som
brevet fra Udenrigsministeriet til Flygtningenævnet af 23. august 1994 munder ud i, og som
udenrigsministeren forsøgte at citere og gengive.
Udenrigsministeren sagde, at jeg havde henvist til en skrivelse, hvor det hed, at man ikke
skulle lægge så stor vægt på udtalelser fra eksilorganisationer. Der står noget andet. Der står, at
der generelt bør udvises stor forsigtighed med
at lægge eksilpolitiske organisationers erklæringer til grund for vurderinger osv. Det er noget
andet end at sige: Det skal I ikke lægge så stor
vægt på. Når man siger: Her må udvises stor
forsigtighed, er det i ministeriesprog det samme
som at sige: Her må I regne med, at der nok
lyves. I kodesprog kan det siges én gang værre.
Hvis der stod: Der skal udvises den største forsigtighed, så betyder det: Der lyves. Det må I
regne med som givet!. Og her nøjes man altså
med »stor forsigtighed«. Og udgangspunktet er,
at der nok lyves.
Det er klart, at når det er udgangspunktet,
bliver resultatet også derefter. Jeg ville være helt
med på, om der havde stået, at man ikke må for-

holde sig ukritisk til udtalelser fra eksilorganisationer. Selvfølgelig ikke. Der er ingen, der er
engle, og der begås misbrug i alle dele af verden. Det er der ikke noget nyt i. Men når man
siger, at der skal udvises stor forsigtighed over
for disse eksilorganisationer, hvis man skal lægge deres udtalelser til grund for en vurdering, er
det det samme som at sige, at forhåndsindstillingen den er: Vi er afvisende, og så kan I måske
overbevise os.
Det er interessant, at det er konklusionen på
et brev, som Flygtningenævnet fik, fordi de havde haft samtaler med den store iranske eksilorganisation National Council of Resistance, og
de havde så bedt Udenrigsministeriet om en
vurdering af denne eksilorganisation. Og Udenrigsministeriet fremsender så en skrivelse herom - og det er blevet offentligt, hvad der står i
den - med en stribe faktuelle fejl, som der altså
rent undtagelsesvis er lejlighed til at diskutere.
Rent undtagelsesvis er der lejlighed til at diskutere, hvad det er for et baggrundsmateriale,
Udenrigsministeriet har givet Flygtningenævnet.
Tidligere har man også befattet sig med det
og i øvrigt også på min foranledning i 1992, og
da fik vi et skriftligt svar fra den daværende
udenrigsminister, som gik ud på, at denne organisation ikke rigtig betød noget i Iran. Jeg citerer
fra denne udtalelse:
»Den i udlandet og i Iran mest omtalte oppositionsgruppe er Mujahedin-e-Khalq, som ikke
synes at nyde bred opbakning i Iran.«
Og i øvrigt i det samme svar hed det, at der
ikke var nogen egentlig systematiseret, illegal
organisation i Iran.
Det står til en vis grad også her i det nye:
»Der er dog ikke tale om nogen særlig
udbredt eller mærkbar støtte.«
På den anden side står der også:
»Det iranske styre er utvivlsomt ganske
meget generet af Mujahedin-e-Khalqs aktiviteter i Iran, og det interne sikkerhedsapparat er i
vidt omfang beskæftiget med MKO-relaterede
opgaver.«
Altså det er noget, som det iranske styre og
præstestyret er stærkt generet af, og som følge
deraf må der være tale om en ret betydelig aktivitet.
Det hedder videre i den skrivelse, som ministeriet har sendt nævnet, at organisationen - og
jeg citerer:
»... står angivelig« - angivet af hvem? - »bag
en række attentater mod iranske interesser i
udlandet, herunder angreb på iranske ambassader.«

Mandag den 22. maj 1995 (F 48)
Jeg vil meget gerne bede udenrigsministeren
fortælle mig, hvad det er for nogle attentater.
Der er senere i skrivelseh tale om nogle attentater i 1970'erne, altså for 25 år siden, hvor
Mujahedin-e-Khalq beskyldes for attentater
mod amerikanske embedsmænd, ganske som
PLO og andre af disse organisationer. Men det
er under alle omstændigheder noget, der ligger
25 år tilbage i tiden, og jeg kender ikke noget til
attentater mod iranske ambassader i udlandet i
de senere år.
Derimod kender jeg temmelig meget til attentater mod ledende medlemmer af Mujahedine-Khalq og National Council Resistance - der er
meget med attentater, og der er også folk, der er
døde ved disse attentater.
Det er vanvid at kalde det for en terroristorganisation, når det er en organisation, som
bekæmper præstestyret, og som selvfølgelig må
bekæmpe præstestyret illegalt. Hvordan kan
man ellers bekæmpe præstestyret?
Jeg kunne nævne mange flere ting, men tiden
tillader ikke, at vi går nærmere ind i en undersøgelse af det materiale, som Udenrigsministeriet altså lægger til grund og opfordrer Flygtningenævnet til at lægge til grund, og som jo
bl.a. har ført til, at Flygtningenævnet har afvist
mennesker, der har arbejdet inden for organisationen, og som risikerer at blive sendt tilbage til
Iran med den vished, at de vil blive henrettet,,
hvis. de kommer tilbage.
Men jeg synes altså, at her er der også grund
til at se nærmere på, hvad det er, der sker i det
ministerium: og det ville der også være på en
række andre områder.
. . Hermed sluttede forhandlingen.";Gert Petersen
110414;title_name;":
Afstemningen om de fremsatte dagsordensforslag vil som nævnt finde sted i morgen.

Meddelelser fra formanden";Margrete Auken
110560;title_name;":
Der er ikke mere på dagsordenen.
Der er foretaget .ændringer i følgende udvalg:

6007

Boligudvalget (19/ 5 95):
Udtræder: Gunhild Husum (RV)
Ny stedf.: Elisabeth Arnold (RV)
Europaudvalget (19/5 95):
Udtræder: Bjørn Elmquist (RV)
Nyt medl.: Elisabeth Arnold (RV)
Udtræder: Gunhild Husum (RV)
Ny stedf.: Bjørn Elmquist (RV)
Forskningsudvalget (19/5 95):
Udtræder: Gunhild Husum (RV)
Ny stedf.: Elisabeth Arnold (RV)
Indfødsretsudvalget (19/5 95):
Udtræder: Gunhild Husum (RV)
Nyt medl.: Elisabeth Arnold (RV)
Kommunaludvalget (19/ 5 95):
Udtræder: Gunhild Husum (RV)
Ny stedf.: Elisabeth Arnold (RV)
Kulturudvalget (19/5 95):
Udtræder: Gunhild Husum (RV)
Ny stedf.: Elisabeth Arnold (RV)
Retsudvalget (19/5 95):
Udtræder: Gunhild Husum (RV)
Ny stedf.: Elisabeth Arnold (RV)
Skatteudvalget (19/5 95):
Udtræder: Gunhild Husum (RV)
Nyt medl.: Elisabeth Arnold (RV)
Sundhedsudvalget (19/5 95):
Udtræder: Gunhild Husum (RV)
Ny stedf.: Elisabeth Arnold (RV)
Nordisk Råd (19/ 5 95):
Udtræder: Gunhild Husum (RV)
Nyt medl.: Elisabeth Arnold (RV)
Udvalget vedrørende Det Etiske Råd (19/ 5 95):
Udtræder: Gunhild Husum (RV)
Ny stedf.: Elisabeth Arnold (RV)
Folketingets næste møde afholdes i morgen,
tirsdag den 23. maj 1995, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 15.16";Margrete Auken
