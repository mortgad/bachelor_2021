split;reason;text;value
0;;"199

10/1 91: Dagsorden

200

Forslag til lov om ændring af lov om dagpenge
ved sygdom eller fødsel.
(Lovforslag nr. L 45).

7. møde";
170;Time;"Dagsorden:
1) Forhandling om redegørelse nr. R 1:
Statsministerens redegørelse af 27. december
1990.
2) Første behandling af lovforslag nr. L 1:
Forslag til finanslov for finansåret 1991.
Af finansministeren (Henning Dyremose).

Meddelelser fra formanden:";kl. 10.00
438;title_name;"Boligministeren (Svend Erik Hovmand) har
meddelt mig, at han ønsker skriftligt at frem' sætte:
Forslag til lov om ændring af lov om byfornyelse og boligforbedring (byfornyelsesloven) og af
lov om påligningen af indkomst- og formueskat
til staten (ligningsloven). (Tilskud ved kondemnering af ejerboliger og andelsboliger).
(Lovforslag nr. L 46).
Forslag til lov om ophævelse af lov om stempelafgift af topografiske kort.
(Lovforslag nr. L 47).
Forslag til lov om ændring af realkreditlov.
(Adgang til at yde lån ved institutskifte, intern revision m.v.).
(Lovforslag nr. L 48).
Medlemmer af Folketinget Jytte Andersen
(S), Pernille Forchhammer (S), Jytte Hilden (S),
Hans Jørgen Jensen (S), Qvist Jørgensen (S),
Jørn Pedersen (S), Jan Petersen (S), Peder Sass.
(S), Grete Schødts (S) og Taanquist (S) har
meddelt mig, at de ønsker skriftligt at fremsætte:

Medlemmer af Folketinget Torben Lund (S),
Hanne Andersen (S), Dorte Bennedsen (S),
Martin Glerup (S), Anna-Marie Hansen (S),
Qvist Jørgensen (S), Tove Lindbo Larsen (S),
Lone Møller (S) og Ingrid Rasmussen (S) har
meddelt mig, at de ønsker skriftligt at fremsætte:
Forslag til folketingsbeslutning om lavere medicinpriser m.v..
(Beslutningsforslag nr. B 6).
Medlemmer af Folketinget Helle Degn (S),
Poul Andersen (S), Pernille Forchhammer (S),
Frank Jensen (S), Rahbæk Møller (SF), Hanne
Thanning Jacobsen (SF) og Holger K. Nielsen
(SF) har meddelt mig, at de ønsker til undervisnings- og forskningsministeren at stille følgende:
Forespørgsel.
»Hvilke optagelseskriterier finder regeringen skal gælde for optagelsen i 1991 og fremover på de videregående uddannelser?«
(Forespørgsel nr. F 4).
Skriftlig fremsættelse afforslag:
Boligministeren (Svend Erik Hovmand):
Jeg skal herved tillade mig for Folketinget at
fremsætte:
Forslag til lov om ændring af lov om byfornyelse og boligforbedring (byfornyelsesloven) og af
lov om påligningen af indkomst- og formueskat
til staten (ligningsloven). (Tilskud ved kondemnering af ejerboliger og andelsboliger).
(Lovforslag nr. L 46).
Forslaget indeholder en genfremsættelse af
det lovforslag, der blev fremsat den 31. oktober
1990 som lovforslag nr. L 53.
Nedlæggelse af forbud mod benyttelse af boliger til beboelse eller ophold for mennesker
(kondemnering) sker efter gældende regler erstatningsfrit.
Det af FP og SF den 23. februar 1990 fremsatte B 64 tog sigte på at skadesløsholde personer, der bor i ejerlejligheder eller andelslejligheder, og som er kommet i en økonomisk klem-

201

1-0/1 91: Skriftlig fremsættelse";Formanden
2978;title_name;"me i forbindelse med kondemneringsbeslutninger. De pågældende har nok krav på at få anvist
en erstatningsbolig, men har ved kondemneringen enten mistet den i boligen investerede formue eller må fortsætte med at nedbringe gælden i den.
I beretning af 23. maj 1990 over B 64 tog Folketingets Boligudvalg til efterretning, at boligministeren under førstebehandlingen af beslutningsforslaget tilkendegav, at regeringen i efteråret ville fremsætte ændringsforslag til byfornyelsesloven med det i B 64 angivne formål.
Nærværende lovforslag er en udmøntning af
boligministerens ovennævnte tilkendegivelse.
Efter forslaget ydes der tilskud til de indehavere af ejerlejligheder, andelsboliger, boligaktieselskabslejligheder og anpartslejligheder,
hvis bolig udsættes for en værdiforringelse som
følge af en kondemneringsbeslutning. Tilskuddet ydes ud fra en rimelighedsbetragtning og er
ikke udslag af nogen forpligtelse til at yde tabserstatning. Kondemnering anses fortsat ikke
som ekspropriation, og kondemnering falder
således fortsat uden for den grundlovssikrede
ret til erstatning som følge af ekspropriation.
I lovforslaget er der i forhold til L 53 medtaget en ændring af ligningsloven, hvorefter kondemneringstilskuddet som bebudet i L 53 bliver skattefrit.
Lovforslaget vil ikke indebære merudgifter
for stat eller kommuner, idet udgifterne til den
foreslåede tilskudsordning afholdes inden for
de aktivitetsrammer, der årligt afsættes på finansloven til byfornyelse og sanering.
Boligministeren (Svend Erik Hovmand):
Jeg skal herved tillade mig for Folketinget at
fremsætte:
Forslag til lov om ophævelse af lov om stempelafgift af topografiske kort.
(Lovforslag nr. L 47).
Forslaget er en genfremsættelse af det lovforslag, der blev fremsat den 7. november 1990
som lovforslag nr. L 60.
Kort- og Matrikelstyrelsen har i medfør af
lov om ophavsret til litterære og kunstneriske
værker ophavsret til sine grundmaterialer ved
landets opmåling til fremstilling af topografiske kort.
Ved overladelse af brugen til andre af dette
grundmateriale kan styrelsen som almindelig
indehaver af.ophavsretten kræve vederlag.

202

Herudover hjemler loven om stempelafgift af
topografiske kort adgang for styrelsen (tidligere Geodætisk Institut) til at kræve egentlig
stempelafgift for andres fremstilling og distribuering af sådanne kort. Samtidig indeholder
denne lov adgang til at fritage for denne afgift.
Fritagelsesadgangen har i de senere år været
benyttet, således at Kort- og Matrikelstyrelsen
alene har krævet reproduktionsvederlag i medfør af styrelsens ophavsret.
Som led i regeringens moderniseringsbestræbelser - og i forbindelse med Kort- og Matrikelstyrelsens overgang til statsvirksomhed kan lov om stempelafgift af topografiske kort
ophæves, således at styrelsen herefter ved salg
af sine produkter må konkurrere på lige vilkår
med andre kortproducenter, alene med den beskyttelse mod andres anvendelse af styrelsens
grundmateriale m.v., der ligger i ophavsretslovens regelsæt.
Boligministeren (Svend Erik Hovmand):
Jeg skal herved tillade mig for Folketinget at
fremsætte:
Forslag til lov om ændring af realkreditlov.
(Adgang til at yde lån ved institutskifte, intern revision m.v.).
(Lovforslag nr. L 48).
Lovforslaget indeholder følgende elementer:
I. For at styrke konkurrencen mellem realkreditinstitutterne gives videre adgang til, at realkreditinstitutter kan yde lån til indfrielse af
lån fra andre realkreditinstitutter. Forslaget
skal ses i sammenhæng med det af skatteministeren samtidig fremsatte lovforslag om ændring af stempelloven, der giver låntagere mulighed for at skifte realkreditinstitut uden at
skulle svare stempelafgift af pantebrevet.
2. Ændring af reglerne om den interne revision, således at denne gøres obligatorisk. Den
interne revision skal ud over revision i almindelig forstand også påse, at realkreditlovens udlånsregler overholdes. Forslaget tager sigte på
at styrke den interne revision som følge af den
senere tids mange overbelåningssager fra realkreditinstitutterne.
3. Ændring af registreringen af realkreditinstitutter, der ikke er aktieselskaber, således at
også institutter med en anden organisationsform end aktieselskabsformen registreres i Erhvervs- og Selskabsstyrelsen.

203

10/1 91: Skriftlig fremsættelse";Boligministeren
7259;title_name;"4. Ændring af reglerne om filialer af tredjelandets kreditinstitutter, således at disse regler
tilpasses de tilsvarende regler for pengeinstitutter som fastsat i lov om banker og sparekasser.
5. Ændring af tilsynet med realkreditinstitutters overholdelse af aktieselskabslovgivningen. Den tilsynsmæssige kompetence er i dag
delt mellem Finanstilsynet og Erhvervs- og Selskabsstyrelsen. Det foreslås, at det alene overlades til Erhvervs- og Selskabsstyrelsen at varetage dette tilsyn.
6. Udskydelse af revisionen af adgangen til at
yde 50-årige indekslån til nyopførelse af privat
boligbyggeri til udlejning. Der er endnu ikke
indhøstet tilstrækkelige erfaringer med disse
lån til, at der kan foretages en mere præcis vurdering af ordningens effekt på nybyggeriet af
private boligudlejningsejendomme. Det foreslås derfor, at der gennem en udskydelse af revisionen i 2 år gives mulighed for at tilvejebringe et bedre grundlag for en sådan vurdering.";Boligministeren
8225;name_party;":
Som ordfører for forslagsstillerne skal jeg
herved fremsætte:
Forslag til lov om ændring af lov om dagpenge
ved sygdom eller fødsel.
(Lovforslag nr. L 45).
Jeg henviser til de bemærkninger, der ledsager forslaget, og anbefaler det til Tingets velvillige behandling.";Jytte Andersen
8508;name_party;":
Som ordfører for forslagsstillerne tillader jeg
mig hermed at fremsætte:
Forslag til folketingsbeslutning om lavere medicinpriser m.v.
(Beslutningsforslag nr. B 6).
Jeg henviser til de bemærkninger, der ledsager forslaget, og anbefaler det til Tingets velvillige behandling.
Uden for dagsordenen foretoges:
Valg af medlem af Danmarks Nationalbanks repræsentantskab.";Torben Lund
8887;title_name;"Fra økonomiministeren har jeg modtaget anmodning om, at der efter Svend Erik Hov-

204

mands (V) udnævnelse til boligminister udpeges et nyt medlem af Danmarks Nationalbanks
repræsentantskab.
Som nyt medlem af repræsentantskabet for
den resterende del af indeværende funktionsperiode indtil 31. marts 1991 har vedkommende gruppe udpeget medlem af Folketinget
Svend Heiselberg (V).
Den pågældende er herefter valgt.
Valg af stedfortræder til den danske delegation til
Europarådets rådgivende forsamling.";Formanden
9402;title_name;"Medlem af Folketinget Qvist Jørgensen (S)
har meddelt mig, at han ønsker at udtræde som
stedfortræder for medlem af den danske delegation til Europarådets rådgivende forsamling
Ole Espersen.
Til ny stedfortræder har vedkommende
gruppe udpeget medlem af Folketinget Hjortnæs (S).
Den pågældende er herefter valgt.
Den første sag på dagsordenen var:
1) Forhandling om redegørelse nr. R 1:
Statsministerens redegørelse af 27. december
1990.";Formanden
9851;title_name;"Jeg skal nævne, at under denne sags behandling vil også den følgende sag, første behandling af forslag til finanslov for finansåret 1991,
kunne omtales.
Forhandling";Formanden
10031;name_party;":
Man mærker en undertone af krænkelse hos
KV-partierne over valgresultatet den 12. december. Det virker, som om de er godt stødte
over vælgernes stemmeafgivning. K's og V's
mistænkeliggørelse af velfærdssamfundet og af
Socialdemokratiet og K's og V's mange løfter
om ufinansierede skattelettelser virkede ikke
efter hensigten. Vælgerne talte derimod klart
om behovet for skifte, om samarbejde på tværs
af blokkene, om nødvendigheden af et godt
miljø, fuld beskæftigelse og tryghed - og med

205

10/1 91: Forhandling om statsministerens redegørelse af 27. december 1990";Svend Auken
10618;title_name;"en understregning af, at disse mål var langt vigtigere end en fjernelse af 6 pct.-skatten.
Det siger sig selv, at Socialdemokratiet er
glad for decembervalget. Valgresultatet er godt
for Folketingets muligheder, hvis partierne lever op til deres ansvar for at gøre noget effektivt
ved problemerne. I det nye Folketing tegner
der sig tydeligt et flertal for en politik præget af
visioner og ansvarlighed. Lad mig nævne nogle
af disse positive flertalsmuligheder:
Der er for det første i det nyvalgte Folketing
klar tilslutning til en aktiv erhvervs-, uddannelses- og arbejdsmàrkedspolitik. Befolkningen
ønsker som flertallet i Folketinget at bringe udstødningen af mennesker til arbejdsløshed til
ophør og at erstatte den med meningsfyldte job
og uddannelse.
Jeg tror også, at man er villig til at slagte
mange hellige køer for at nå dette mål. Hvorfor
f.eks. ikke bruge de tomme skoler og de arbejdsløse lærere til at undervise de mange tusinder, der kun har haft adgang til folkeskolens
grunduddannelse? Eller hvorfor ikke gradvis
fjerne adgangsbegrænsningen, topstyringen og
barriererne i uddannelsessystemet? Hvorfor ikke fjerne båndene på kommunernes og styrelsernes handlefrihed, så de kan arbejde åbent
med private virksomheder til gavn for hele
samfundet? Hvorfor ikke sætte de arbejdsløse
til at lave en måsse af det arbejde, der trænger
til at blive gjort, men som ikke bliver udført i
dag på grund af usmidighed i finansieringen?
Hvorfor ikke gennemføre en arbejdsmarkedspensionsreform administreret af frie pensionskasser i tilslutning til arbejdsmarkedets organisationer?
Der er for det andet flertal i det nye Folketing
for en forstærket miljøindsats. Den tidligere
miljøminister, fru Lone Dybkjær, gjorde sig sine tanker om en miljøreform, som vi et langt
stykke af vejen er enige i, men også har haft kritiske bemærkninger til. Men de tanker kan ikke
stå alene. De må suppleres med adfærdsændrende indgreb over for havforurening, ødelæggelse af drikkevandet, CO2-udslippet, luftforureningen i øvrigt, energiforbruget og transportpolitikken.
Der er for det tredje i det nyvalgte Folketing
flertal for en større indsats for trygheden, trygheden på jobbet først og fremmest. Vi mener,
tiden nærmer sig for en smidig tryghedsreform.
Det gælder også tryghed i boligen, både for le-

206

je- og for ejerboliger - jeg vil gerne sige tak til
Centrum-Demokraterne for et godt samarbejde, netop når det drejer sig om trygheden i boligen - også tryghed for børnefamilierne og tryghed for de ældre i samfundet.
Ud fra en socialdemokratisk opfattelse er der
ingen modsætning mellem fornyelse og forandring på den ene side og tryghed på den anden
side. Tværtimod bliver et utrygt samfund, der
er i strid med sig selv, lammet i sine brøstfældige strukturer.
Endelig er der for det fjerde i det nye Folketing, som vælgerne sammensatte det i december, et markant flertal for en fornyelse og omstilling af den offentlige sektor uden at gribe til
ideologiske privatiseringer og fordomsfyldte
og fordomsbestemte fyringer.
Fælles for alle disse markante flertal er, at
Socialdemokratiets 71 mandater er en væsentlig og nødvendig del af dem. Uden Socialdemokratiet sker der ikke meget positivt i det nye
Folketing. Det giver indflydelse, men det giver
også ansvar, og Socialdemokratiet vil leve op til
det ansvar.
Derimod er det sværere at se, hvordan KVpartierne sammen kan indgå i Folketingets positive flertal. Frigjort fra V kunne K måske godt
- lad mig bare nævne som et eksempel miljøområdet - men sammen er der en fare for blokering.
I den forbindelse kan et flertal uden om KVpartierne blive nødvendigt, men selvfølgelig er
det en smule absurd på tværs af landets regering at skulle regere Danmark med de store
problemer, der tårner sig op for vores land, med
stigende arbejdsløshed, der nærmer sig
300.000, med 30-40 mia. kr. i statsunderskud og
en udlandsgæld på knap 300 mia. kr. og desværre udsigt til et internationalt tilbageslag,
navnlig hvis vi får en krig i Golfen, hvad vi alle
håber at vi ikke gør. På det problem er der kun
to løsninger: Enten afgår KV-regeringen og
giver mulighed for, at der her i Folketinget foretages en fri undersøgelse af dannelsen af en regering med et flertal bag sig, det vil sige i et
samarbejde hen over midten, eller også indstiller K og ikke mindst V sig på, at grumme lidt af
deres ideologi kan gennemføres i det nyvalgte
Folketing.
Tilsyneladende kniber det for statsministeren og hans regering at forvinde valgchokket. I
oktober brugte statsministeren udtrykket holde

207

10/1 91: Forhandling om statsministerens redegørelse af 27. december 1990";Svend Auken
15229;title_name;"fast-politikken om KVR-regeringens målsætning. KV-regeringens motto synes snarere at
være sidde fast-politikken: Intet regeringssamarbejde på tværs af blokkene, intet forsøg på at
lave en flertalsregering, som virkelig ville være
til gavn for det danske samfund, og på det politiske område en tilbagevenden til den politik,
der brød sammen på Marienborg.
Nu har befolkningen oplevet statsministerens »Århundredets plan«, befolkningen har
oplevet statsministerens helhedsløsning, begge
faldet til jorden på grund af uenighed mellem V
og K om taktikken over for Socialdemokratiet.
Tror man virkelig, at en KV-regering vil have
succes med en trefjerdedels helhedsløsning?
Der er, tror jeg, hverken i befolkningen eller
på arbejdsmarkedet nogen, der tror på mirakelkure gennem ufinansierede skattelettelser eller
lettelser finansieret gennem ønsketænkning og
kreativ bogføring, som regeringens seneste finanslovforslag er udtryk for. Folk i Danmark
ved udmærket godt, at det ikke er realistisk
med store skattelettelser gennemført efter regeringens model i en alvorlig økonomisk situation som den, vi befinder os i, og med udsigten
til det internationale tilbageslag, som desværre
alle - bortset fra den nuværende regerings iagttagere - er enige om er overhængende.
Socialdemokratiet vedstår naturligvis alle sine forslag til lettelser, alle sine forslag til omlægninger af skattesystemet, når to betingelser
er opfyldt: For det første, at finansieringen er i
orden, og for det andet, at samfundsøkonomien
er i orden. Det sagde vi i 1989, det sagde vi i
sommeren 1990, det sagde vi på Marienborg i
oktober og november, det sagde vi under valgkampen, og det siger vi også nu her efter valget i
begyndelsen af 1991. Pengene skal skaffes, før
de kan gives ud.
Jeg vil gerne på Socialdemokratiets vegne
understrege samarbejdsviljen. Vi vil give finansloven 1991 højeste prioritet. Vi ønsker en
hurtig vedtagelse af finansloven med et lavere
underskud end det, der er lagt op til i regeringens forslag, og med større vægt på erhvervsudvikling, uddannelse og miljø.
Når vi har sagt, at arbejdet først og fremmest
må foregå i Finansudvalget, er det en selvfølge,
at der også om store og mindre poster i finansloven bliver et samarbejde med regeringen og
ministrene, men jeg tror, der er noget rigtigt i, at
Folketinget og udvalgene bliver det centrale i

208

arbejdet, hvad udenrigsministeren i øvrigt selv
har understreget at der er noget rigtigt i.
Inden jeg giver ordet til hr. Mogens Lykketoft . . .";Svend Auken
17734;title_name;Nej, det gør jeg.;Formanden
17767;name_party;":
Inden jeg håber formanden vil give hr. Mogens Lykketoft ordet, vil jeg gerne komme med
to udenrigspolitiske kommentarer.
Den første har at gøre med den truende krig i
Golfen, og det har yderligere fået understreget
sin aktualitet efter sammenbruddet i går i drøftelserne i Genéve. Vi håber, at regeringen vil
understøtte alle diplomatiske initiativer for en
irakisk tilbagetrækning fra Kuwait uden krig.
En krig vil blive langvarig og med enorme menneskelige, politiske og økonomiske omkostninger både på kort og navnlig på lang sigt.
Den anden bemærkning, jeg vil gøre, drejer
sig om arbejdet på EF's regeringskonferencer.
Vi ønsker en aktiv dansk indsats i overensstemmelse med visionerne i det danske memorandum, dvs. en styrkelse af det europæiske samarbejde med hensyn til beskæftigelse, miljø og sociale rettigheder. Vi ønsker også en øget demokratisk kontrol med institutionerne, ikke
mindst med Kommissionen, og vi sætter os som
mål et åbent fællesskab, hvor de andre europæiske demokratier efterhånden kan komme med.
Derimod er vi svorne modstandere af skabelsen af et monstrum af en super-EF-forbundsstat, hvor medlemslandene reduceres til delstater og den overordnede magt flyttes til Bruxellesbureaukratiet. I den europæiske proces om
styrkelsen af det europæiske samarbejde er det
vigtigt, at alle diskussioner foregåt i fuld åbenhed, og at Folketinget overvejer en bredt anlagt
oplysnings- og debatkampagne om perspektiverne i et nyt, åbent og styrket EF.
Samarbejdet om beskæftigelse, miljø og tryghed er nøglen til dansk politik. Socialdemokratiet vil med sine 71 mandater aktivt præge udviklingen. Vi glæder os over vore gode samarbejdsmuligheder med Socialistisk Folkeparti,
Det Radikale Venstre, CD og Kristeligt Folkeparti, selv om disse partier indbyrdes er meget
forskellige. 홢
Vi håber ikke, at den omstændighed, at vi har
den forkerte regering, vil blokere for den rigtige
politik.

209

10/1 91: Forhandling om statsministerens redegørelse af 27. december 1990";Svend Auken
19770;name_party;":
Det er på et usædvanligt tidspunkt af året, vi
skal til igen at diskutere finansloven. Det er jo
ikke nyt og ukendt stof, vi skal tage stilling til.
Ikke uventet bygger forslaget på det samme politiske grundlag, som vi kendte fra regeringen
lige før valget. Jeg skal gerne kvittere for nogle
af de ændringer, der er sket i forhold til den
gamle regerings udspil i august måned.
Regeringen har på forhånd erkendt, at der
ikke i det her Folketing kan findes flertal for at
forringe vilkårene for de handicappede og for
andre på førtidspension. Den har forstået, at
det ikke er muligt at skabe vaklen i flertallet bag
SU-reformen og lave nedskæringer for de uddannelsessøgende, og den har opgivet at gøre
sit tredje forsøg på at komme igennem med
nedskæringer i den individuelle boligstøtte.
Det er godt nok. Men det er stadig trist at tænke
på, at tankerne om disse nedskæringer overhovedet blev født.
Nu har vi altså forlægget her, og som mit partis formand har sagt, ønsker Socialdemokratiet,
at en finanslov vedtages hurtigt, så alle offentlige myndigheder ved, hvad de skal disponere af
midler i 1991. Men vi vil komme med en række
ændringsforslag, der kan forbedre finansloven.
Det er ikke, fordi vi tror, at ændringsforslag til
finansloven i sig selv er nok til at forme en aktiv, beskæftigelsesfremmende og mere miljøvenlig økonomisk politik, men det kan give et
lille bidrag i den rigtige retning, medens vi venter på mulighed for at skabe et stabilt flertal for
en mere langsigtet indsats.
Hvad er så grundholdningen i Socialdemokratiets ændringsforslag? Ja, den er absolut ikke, at store udgiftsstigninger er vejen til et lykkeligere samfund. Vi ønsker at skabe et solidt
grundlag for et lavere skattetryk og et lavere
udgiftstryk, men vi erkender og vi vedkender os
sammenhængene i vores velfærdssamfund.
Vi vil altid være rede til at tage opgøret med
dem, der vil bilde folk ind, at det her samfund
kunne fungere harmonisk, selv om vi fjernede
titusinder af stillinger i den offentlige sektor,
selv om vi afskaffede fundamentale serviceydelser, selv om vi forringede levestandarden
for dem, der er afhængige af overførselsindkomster. En stor og velfungerende offentlig
sektor, der er i stadig forandring, under stadig
fornyelse, er vores målsætning. Den skal have
midler, og den skal have handlefrihed til også

210

at hjælpe med fornyelse og forandring og udvikling i den private sektor.
Hvis det samspil kan sikres, vokser skattegrundlaget, og så bliver der lyst i rækken af
dem, der i dag ufrivilligt lader sig forsørge af
fællesskabet, og så kan vi i stedet give dem lov
til at bidrage til højere velstand i vores samfund.
Derfor er vi også i forhold til den offentlige
sektor fordomsfri over for nye strukturer, over
for udlicitering, over for at lære af den private
virksomhed. Vi er også indstillet på en endnu
mere vidtstrakt decentralisering, hvor vi går ud
med stor lydhørhed over for de lokalt offentligt
ansatte og over for brugerne, og hvor vi i højere
grad end nu lægger økonomi og ansvar ud til
den enkelte institutions ledelse.
Vi ønsker en sand afbureaukratisering og decentralisering i stedet for hr. Bertel Haarders
17.000...";Lykketoft
22939;title_name;Undervisningsministeren!;Formanden
22977;name_party;":
Undskyld, hr. formand, men det var et begreb, jeg talte om.";Lykketoft
23050;title_name;Jeg må dog tilføje, at begrebet er minister.;Formanden
23108;name_party;":
Vi ønsker en anden undervisningsminister
og ikke 17.000 forskrifter.
Regeringen snakker meget om regelforenkling. Det, regeringen har lavet af regelforenkling, er meget lidt og ofte lidt farceagtigt.
Regeringen taler om afbureaukratisering, og
det store projekt, man har gennemført under
den overskrift, har udviklet sig til en sand katastrofe i forhold til at sikre de offentlige indtægter, nemlig den nedskæring, der er sket i skatteforvaltningen. Det giver nogle ringe ud i samfundet, som skaber nogle helt uhyggelige konsekvenser. Vi ved jo, hvor svært det er for kommunerne at få budgetterne til at hænge sammen. Vi ved jo, hvordan ventelisterne til daginstitutioner og sygehuse vokser, hvordan dagplejetimer i kommunerne nedskæres. Det er alt
sammen noget, der har sammenhæng med, at
det kommunale indkomstgrundlag smuldrer
unødigt i disse år, fordi man har lavet en ned-

211

10/191: Forhandling om statsministerens redegørelse af 27. december 1990";Lykketoft
24081;title_name;"skæring af det apparat, der skal værne om indtægtsgrundlaget.
Vores forhold til finansloven er også præget
af, at vi ønsker et opgør med det kunstige, plasticagtige og noget vildledende begreb, som
hedder måltal. Vi mener, at man for at kunne
styre de offentlige udgifter fornuftigt må skille
ad, hvad der vedrører konjunkturer, og hvad
der ikke vedrører konjunkturer, på en langt mere præcis måde, end man gør det i dag. Vi mener, at man må skille ad, hvad der er løbende
drift, og hvad der er engangsdispositioner. Alt
dette rodes sammen i øjeblikket, og det gør, at
overblikket forsvinder. Den, der gør måltallet
til sin eneste bibel, afskærer sig i virkeligheden
fra at forstå reelle økonomiske sammenhænge,
og sådan er det gået den nuværende finansminister.
Et af eksemplerne er det, som vi - nu bliver
jeg nok rettet af formanden igen - lidt muntert
kalder Henning Dyremoses Mindefond i det
nuværende finanslovsudspil. Det er ideen om,
at man for ikke at overskride sit eget måltal,
men alligevel sikre en helt nødvendig udvidelse
af midlerne til forskning, skulle oprette en fond
af nogle indtægter, som man mente man havde
haft i tidligere år, og så bruge renteafkastet til
forskning i stedet for at bevilge det over de løbende finanslovsudgifter.
Det er et typisk eksempel på, hvordan man
kan løbe vild i sine egne måltalsbetragtninger.
Vi synes, det ville være meget, meget enklere at
sørge for at få rettet op på de forskningsbevillinger, som man har skåret ned på en måde, der
i det lange løb undergraver vore muligheder for
at være konkurrencedygtige i det danske samfund.
Vi kommer i øvrigt fra Socialdemokratiets side med en række initiativer til den nødvendige
oprustning af erhvervsindsatsen og forskningsindsatsen.
Vi vil gerne medvirke til en omlægning af
dagpengesystemet, der kan give betydelige besparelser og mindske virksomhedernes misbrug af dagpengesystemet.
Vi vil insistere på forsvarsbesparelser.
Vi vil gerne medvirke til en besparelse på tilskuddet til arbejdsskadeforsikringen, men det
er under forudsætning af, at vi forhindrer en
privatisering af arbejdsskadeforsikringen, og at
vi kommer frem til en præmiedifferentiering inden for arbejdsskadeområdet, der kan bidrage
aktivt til et bedre arbejdsmiljø.

212

Vi mener, at der er behov for en nødvendig
ekstra indsats på arbejdsformidling, arbejdstilsyn, arbejdsmarkedsuddannelser og hele efteruddannelsen, som skal med i budgettet for det
år, vi nu er inde i.
Vi medvirker gerne til besparelser på samfundets udgifter til medicin, men ikke hvis patienternes egenbetaling skal øges, kun hvis vi kan
finde den formel, der gør, at de alt for store
avancer på området betaler regningen.
Så er der spørgsmålet om, hvilke forbedringer der er råd til lige nu. Underskuddet vokser
jo foruroligende, næsten for hver gang man taler om det. Underskuddet på statens budget ville være lige så stort nu, som det var i den dybe
økonomiske krise i begyndelsen af firserne,
hvis ikke vi havde gennemført den realrenteafgift, som de borgerlige partier dengang nægtede den socialdemokratiske regering at gennemføre.
Vi ved, hvor sårbart det politiske system og
hele diskussionen om velfærdssamfundet er
over for de store underskud. Derfor er det vores
forudsætning, at forhandlingerne om denne finanslov ikke bidrager til at øge underskuddet,
men til at reducere underskuddet. Det er i det
lys, vi vil se, hvilke muligheder der er for at lave
de lettelser, som vi selvfølgelig alle sammen er
dybt interesserede i at kunne gå ud og tilbyde
borgerne.
Socialdemokratiet har som bekendt hele ti-'
den været indstillet på at drøfte lettelser af skatten, også lettelse af 6 pct.-skatten og dennes afskaffelse som led i en større tilpasning àf vores
skattesystem. Det var også det, der lå i vores seneste udspil den 15. november sidste år. Vi ønsker at kombinere det at få marginalskatterne
ned med et mere solidt grundlag for hele indkomstbeskatningeri. Så er det en fornuftig forenkling, så er det en fornuftig stimulans af opsparingen, og det giver folk et bedre udbytte af
en ekstra indsats. Men vi har aldrig troet på den
filosofi, regeringen har ført i marken, om de mirakuløse virkninger på løndannelsen.
Og jeg vil gerne gentage: Vi medvirker gerne
til marginalskattelettelser, hvis det er en del af
en større skatteomlægning, der tilpasser os til
Europa, en del af en bruttoskattereform. Vi gør
det, når pengene er fundet, når de er fundet solidt, når de er fundet socialt afbalanceret, og
når de er fundet på en måde, der ikke generer
virksomhedernes mulighed for at skabe flere
arbejdspladser og flere investeringer.

213

10/191: Forhandling om statsministerens redegørelse af 27. december 1990";Lykketoft
28761;title_name;"Vi vil fastholde vores krav om en effektiv beskatning af arbejdsfri gevinster og en effektiv
skatteligning. Vi vil ikke se på, at grundlaget
udhules, samtidig med at vi eventuelt letter
procenterne.
Det er det, der er vores udgangspunkt for diskussionen. Det er bestemt ikke modvilje mod at
lette det for borgerne, men det er omsorg for, at
samfundets samlede regnskab kommer til at se
bedre ud og ikke ringere ud end i øjeblikket.";Lykketoft
29205;name_party;":
Den nye KV-regering afspejler den kendsgerning, at der også efter folketingsvalget er
borgerligt flertal i Folketinget. Samtlige borgerlige, liberale partier, der repræsenterer 93 mandater i Folketinget, har også efter valget ønsket
at holde fast ved hr. Poul Schlüter som statsminister. Heroverfor står et mindretal på 86 socialistiske mandater.
Men de fleste politiske tilkendegivelser har
imidlertid også været præget af ønsket om og
nødvendigheden af et bredt samarbejde. Det
ønske deler vi i Det Konservative Folkeparti.
Det drejer sig om at vise god vilje og få genoptaget et godt dagligt samarbejdsklima i Folketinget. Det er en god tradition, at en meget stor
del af lovgivningen herinde rent faktisk sædvanligvis vedtages med meget brede flertal.
Traditionen med at bøje viljer mod hinanden er
et kendetegn for soliditet i dansk folkestyre.
Dette samarbejde mellem partierne er der
med Folketingets nye sammensætning særlig
brug for, hvis handlekraften i Folketingets beslutninger skal sikres, og det er netop et beslutningsdygtigt Folketing, vi har brug for, ikke
mindst i disse måneder. Mon ikke de fleste ville
føle, at hvis nogen løb fra samarbejdet, ville det
være udtryk for en ikke alene uforståelig, men
også uansvarlig holdning? Den konservative
folketingsgruppe vil satse hårdt på, at samarbejdet lykkes.
Vi ser det som det vigtigste mål, at vi med
vedtagelsen af finansloven og med de beslutninger, vi lægger op til, om skatter, arbejdsmarked og uddannelse, fastholder og forstærker
fremgangen i dansk økonomi og skaber et stort
antal nye arbejdspladser. Det må være muligt
at skabe bred enighed om en økonomisk politik, hvor vi også i de kommende år har overskud på betalingsbalancen, hvor vi sikrer en
fortsat lav inflation og nedbringer arbejdsløsheden.

214

En vigtig forudsætning er, at vi fører en fortsat stram økonomisk politik, hvor stigning i efterspørgsel og produktion ikke skabes ved øgede offentlige udgifter, men ved fremgang i eksport og investeringer. Det er jo, hvad finansloven lægger op til.
Udgangspunktet for en sådan vækstorienteret politik er godt, og jeg er sikker på, at en hvilken som helst regering uanset politisk observans ikke ville tøve med at udtrykke tilfredshed
med de økonomiske resultater, der nu er en
kendsgerning. Vi har for første gang i 27 år
overskud på betalingsbalancen. Vi har nået et
mål, vi har talt så meget om i så mange år. Mange troede slet ikke, at det var muligt, men nu er
vi fremme, vi har passeret målstregen. Det giver
tillid til dansk økonomi. Det forstærker sammen med den værdifaste danske krone indtrykket af et virkeligt kursskifte i dansk økonomi. Vi
har den laveste inflation i den vestlige verden,
lavere end de to berømte lavinflationslande,
Tyskland og Japan. Vi er blevet et opsparingssamfund. Sikken et holdningsskifte, der er indtruffet! Der er kommet en erkendelse af, at det
er klogt at tjene pengene, før de bruges. Tidligere tiders låntagningsfilosofi er ikke længere populær. Og skatte- og udgiftstrykket har over de
seneste tre år været faldende. Vi har fået indsnævret rentespændet i forhold til Tyskland.
Hvis disse positive faktorer kan kombineres
med overenskomstresultater i foråret, der sikrer
reallønnen, og som samtidig er stort set omkostningsneutrale for vore virksomheder, har vi
en enestående chance for markant at styrke
dansk erhvervslivs konkurrenceevne og forøge
dansk produktion og eksport, så vi kan få mange flere mennesker i arbejde. Det er denne positive spiral, vi nu skal bevæge os op ad for dermed at skabe fornyet vækst i det danske samfund.
Det er og må være en klar eksportbåren
vækst, men den vil skabe fornyet optimisme og
aktivitet i hele samfundet. Andre har gjort det
overbevisende før os. Se blot på lande som Finland, Tyskland og Japan! Vi skal derfor i Folketinget hurtigst muligt nå til enighed om de midler, der er nødvendige for, at denne vækstpolitik kan lykkes. Den konservative folketingsgruppe peger, som vi gjorde før valget, på skattepolitikken som et meget velegnet middel til at
øge initiativ og virkelyst, til at lette virksomhedernes omkostninger og dermed til at øge produktionen og skabe nye arbejdspladser.

215

10/1 91: Forhandling om statsministerens redegørelse af 27. december 1990";Fischer
33455;title_name;"Det samme gjorde Venstre, Det Radikale
Venstre og også Socialdemokratiet. Jeg tror, at
vi alle husker en annonce i Det Fri Aktuelt i november måned under overskriften »Politik
handler om mennesker«, og det kan vi vist alle
være enige om. I den annonce - jeg kan se, hr.
Svend Auken stadig er enig - udtrykte hr.
Svend Auken det på denne måde:
»Uenigheden mellem Schlüterregeringen og
os er ikke om lavere skat, men om, hvem der
skal have lettelser, og om, hvem der skal betale.«
Hr. Svend Auken konstaterede: »Vi ønsker
mindre skat på arbejde.«
De forslag, som KV-regeringen nu har fremsat, er jo udtryk for, at vi meget målbevidst
stræber efter et forlig. Regeringen viser igen sin
gode vilje. Hvis Socialdemokratiet er rede til at
indfri de løfter, man fremsatte før og under
valgkampen, burde det være en enkel sag at nå
til enighed. Regeringen lægger op til et bredt
samarbejde og til en løsning bygget på mange
af de modeller, som såvel regeringen som Socialdemokratiet før valget kunne acceptere.
Lad mig minde om de socialdemokratiske
beslutningsforslag fremsat den 15. november,
der som et hovedpunkt taler om at sikre reallønnen forud for de kommende overenskomstforhandlinger gennem skattenedsættelser og
nedsatte takster og kontingenter og om forbedring af konkurrenceevnen. Der henvises i bemærkningerne til partiets forslag om at afskaffe
6 pct.-skatten for alle indkomster under
200.000 kr. og til udviklingen hen imod lavere
marginalskatter i lande, vi sammenligner os
med.
I novemberforslagene talte Socialdemokratiet også om, at det haster med at få tilrettelagt
omstillingerne på skatteområdet, hvis Danmark ikke skal tabe vigtige skridt i forhold til
vore konkurrenter. Hr. Svend Auken tilkendegav også, at hvis man sikrede de indtægtsgrupper, der omfatter hovedparten af FTF's og LO's
medlemskreds, substantielle skattelettelser, er
der håb om at nå fornuftige overenskomster.
Jeg har nævnt disse centrale passager i de socialdemokratiske forslag for at understrege
nogle af vore vigtige fælles holdninger til, hvilke skattepolitiske initiativer vi bør tage, og hvilken virkning de vil have i forhold til overenskomstforhandlingerne og i forhold til konkurrencen med udlandet. Det Konservative Folke-

216

parti mener altså, at,det må være muligt at nå til
fælles løsninger, når der er sådanne markante
sammenfald i opfattelsen af mål og midler.
Regeringens skatteforslag er, som det detaljeret fremgår af lovforslaget, fuldt finansieret
krone for krone. Her må jeg sige til hr. Svend
Auken, at der ikke er tale om kreativ bogføring,
og til hr. Lykketoft, at der heller ikke er tale om
en mindefond. Kunne vi dog ikke blive fri for
disse socialdemokratiske papmachéudtryk?
De hører ikke hjemme i en seriøs debat. Valgkampen er som bekendt overstået, og det er på
tide at lægge klicheerne til side.
Regeringens forslag betyder, at omkring
800.000 lønmodtagere slipper for at betale 6
pct.-skatten som følge af den foreslåede forhøjelse af bundfradraget. Forslaget indebærer
endvidere, at skattelettelsen bliver ens for ægtepar, hvor den ene ægtefælle har hele indtægten,
og for ægtepar med samme indkomst, der tjenes af begge ægtefæller.
Forslaget betyder sammen med nedsættelse
af a-kasse-kontingentet, at et overordentlig
stort antal mennesker bliver positivt påvirket af
regeringens forslag.
Jeg vil også gerne nævne forhøjelsen af børnefamilieydelsen, så den på årsbasis bliver
7.700 kr. pr. barn i alderen 0-6 år. Hertil kommer en takstreform for offentlig dagpasning
med bedre søskendeordning og en fripladsordning, der alt i alt vil gøre det lettere for børnefamilierne. Ingen skal derfor kunne hævde, at regeringens forslag har et asocialt præg - tværtimod.
Som borgerlige politikere præsenteres vi alt
for ofte for grove klichéagtige påstande, især
når det drejer sig om vor holdning til den offentlige sektor. At disse udfald er urimelige og
usande, burde mere end 8 års borgerlig regeringsperiode for længst have vist. Det Konservative Folkeparti betragter en velfungerende
offentlig sektor som en betingelse for et godt
samfund. Lad os dog kunne føre en rimeligt balanceret dialog om, hvordan denne sektor skal
indrettes. Det må være muligt at diskutere
spørgsmål som øget effektivitet, færre skranker,
flere kvalifikationer, bedre samarbejde og større tilfredshed hos såvel borgere som ansatte
uden konstant at skulle møde beskyldninger
om negativitet over for det offentlige.
Jeg vil også gerne nævne den vigtige debat
om boligpolitikken, hvor det er den konservati-

217

10/1 91 : Forhandling om statsministerens redegørelse af 27. december 1990";Fischer
38049;title_name;"ve folketingsgruppes holdning, at der skal være
tryghed om boligen, hvad enten der er tale om,
at man ejer eller lejer sin bolig. Det vil vi naturligvis arbejde for i den kommende tid, når regeringen kommer med udspil med det formål at
skabe ro, tryghed og stabilitet på boligmarkedet. Jeg håber, at vi kan få nogle gode forhandlinger herinde om det.
Vi er også stærkt optaget af den store arbejdsløshed, først og fremmest af dens menneskelige konsekvenser for de arbejdsløse, men
da også af de store samfundsmæssige tab, som
arbejdsløsheden medfører. Den konservative
folketingsgruppe mener, at vi i særlig grad bør
være optaget af de unge ledige og de langtidsledige.
Opsvinget i dansk produktion, som en styrkelse af konkurrenceevnen vil give sig udtryk i,
vil hurtigt styrke beskæftigelsen, men der vil
stadig være et klart behov for at sætte ind over
for nogle fundamentale skævheder, der gør, at
mange ikke kan få job, først og fremmest af
mangel på nødvendige kvalifikationer.
Lovforslagene om styrket beskæftigelsesindsats (delbeskæftigelse) for unge under 25 år, om
fremrykning af uddannelsesydelsen til dem,
der er under 25 år, om oprettelse af 15.000 nye
helårspladser inden for uddannelse, som finansloven betyder, er udtryk for, at KV-regeringen vil have de unge i beskæftigelse og uddannelse, alle de unge, som hidtil har haft så
store vanskeligheder med at komme godt i gang
på arbejdsmarkedet.
Ændringerne på dagpengeområdet og forslagene om afhjælpning af arbejdsmarkedets
strukturproblemer vil efter min mening betyde,
at der bliver færre korttidsledige, og at de offentlige udgifter på dette område går ned.
Det Konservative Folkeparti ser frem til, at
det skal lykkes at få et bredt samarbejde i Folketinget på disse områder. Det gælder også erhvervsområdet. Jeg tænker her ikke alene på
nedsættelse af selskabs- og virksomhedsskatten
til 38 pet., men i høj grad også på forslagene om
erhvervsfremme - det være sig forslagene om
oprettelse af Danmarks Grundforskningsfond
eller om styrkelse af Danmarks Erhvervsfond
til fremme af eksportforretninger i Central- og
Østeuropa - og på forslaget om at gøre det lettere for udenlandske topforskere at arbejde i
Danmark.

218

Her er også tale om felter, hvor det er vigtigt
at styrke vore muligheder, så vi kan være med
blandt de første i forhold til den nye situation,
der er opstået med frihed og markedsøkonomi i
Central- og Østeuropa, men også for at styrke
Danmarks langtidsmuligheder som et højt udviklet samfund.
På udenrigs- og sikkerhedspolitikkens område håber Det Konservative Folkeparti, at vi
fortsat bredt kan samles om EF-, NATO- og
FN-politikken, som sammen med det nordiske
fællesskab udgør de solide hjørnepæle i Danmarks forhold til omverdenen. Det Konservative Folkeparti lægger megen vægt på kontinuiteten i denne politik.
Jeg vil imidlertid i dag gerne fremhæve to
punkter, som har særlig interesse, og som nu
må optage os særlig meget: Vi finder det rigtigt
og nødvendigt og påkrævet meget stærkt over
for Sovjetunionen at gøre det klart, at den sovjetiske adfærd over for de baltiske lande vil
påvirke vor holdning til udviklingen i Sovjetunionen. Estland, Letland og Litauen er vore
naboer. Vi har som bekendt aldrig anerkendt
de baltiske stater som dele af Sovjetunionen, og
vi bør benytte enhver lejlighed og ethvert forum
til at støtte disse tre folk i deres helt legitime
selvstændighedsbestræbelser. Den seneste tids
sovjetiske brug af magtmidler i det baltiske område tager vi meget skarpt afstand fra.
Den konservative folketingsgruppe konstaterer med tilfredshed, at det på den netop afsluttede parlamentariske Østersøkonference i
Helsingfors på dansk initiativ lykkedes at få
bred tilslutning til en markant og stærk appel til
Gorbatjov om at afholde sig fra enhver magtanvendelse i Baltikum. Som en lille stat har Danmark også selv en stærk interesse i at støtte ansvarlig adfærd i de mellemstatslige forhold og i
at styrke FN's rolle som fredsstifter og FN's
muligheder for at forhindre aggression. Det
Konservative Folkeparti mener på den baggrund, at det er afgørende vigtigt, at der ikke
sker nogen svækkelse af den solide opbakning
omkring FN's rolle i Golfen, som vi nu ser, og
at der ikke sker nogen svækkelse af de beslutninger på dette område, som Sikkerhedsrådet
har vedtaget. Lykkes FN-politikken, kan det få
en meget positiv virkning på andre konflikter,
og andre kan blive afskrækket fra at foretage
den slags brutale overfald, som den irakiske ledelse foretog mod Kuwait.

219

10/1 91 : Forhandling om statsministerens redegørelse af 27. december 1990

(Kort bemærkning).";Fischer
42650;name_party;":
Er valgkampen overstået, hr. Fischer? Jeg
har i hvert fald undret mig over - når jeg hørte
finansministerens polemik i dagene før og efter
nytår - om der virkelig var realiteter bag den
borgerlige samarbejdsvilje eller det var en ren
læbebekendelse, og om vi i virkeligheden er inde i én lang valgkamp fortsat, hvor en svag regering hele tiden vil lede efter et nyt valggrundlag. Hvis man ville vise sin gode vilje - sådan
rigtig for alvor - havde der også været en vilje
til at dele regeringsansvaret, æren og risikoen,
magten over, hvornår det næste valg skal udskrives. Så ville det have været noget, der kunne
bane vej for et virkeligt samarbejde, stabilitet
og fremgang, men man har valgt at rejse en Berlinmur, nu hvor de bryder den ned i Østeuropa.
Man har valgt at slæbe rundt med denne kunstige og plasticagtige opdeling mellem socialister og såkaldt borgerlige, selv om realiteten i
denne sal jo er, at meningsforskellene indbyrdes i den såkaldt borgerlige lejr er langt større,
end den i sag efter sag er mellem Socialdemokratiet og hvert enkelt af en række af de såkaldt
borgerlige partier. Man har dannet en regering
ud fra en filosofi om, at de fæle socialdemokrater for enhver pris skal holdes væk fra medbestemmelse i regeringen, hvorefter man bagefter
kan komme med sin blanding af polemik og
flæberi over de tilbud fra socialdemokratisk side, som man selv kategorisk afslog i november
måned.
Det er ikke særlig troværdigt. Det kan let få
os andre til at trække både lidt på skulderen og
lidt på smilebåndet, og det er så det, vi foreløbig gør.
(Kort bemærkning).";Lykketoft
44245;name_party;":
Når man hører hr. Lykketoft, kunne man få
lyst til at bringe en efterlysning i dansk politik
efter det Socialdemokrati, der før valget talte
om det brede samarbejde. Den efterlysning vil
jeg gerne bringe herfra efter et Socialdemokrati, som vel fik en pæn valgdag på grund af disse
tilkendegivelser. Det kan vel ikke være sådan,
at Socialdemokratiets vilje til samarbejde er afhængig af, om Socialdemokratiet tilfældigvis
har regeringsmagten eller ej. Sådan må man i
alt fald fortolke hr. Lykketofts udtalelse, men

220

jeg ved ikke, om der helt er konsekvens i det, for
hvis jeg skal læse, hvad der står i Børsen fra den
19. december, virker det, som om hr. Lykketoft
et kort øjeblik var kommet til en erkendelse,
som kunne have været værdifuld. Der står nemlig her - idet jeg citerer med formandens tilladelse:
»Etableringen af KV-regeringen er det endegyldige bevis for, at den socialdemokratiske
førstefødselsret til magten i Danmark uigenkaldeligt er gået tabt. Det erkender partiets chefideolog, Mogens Lykketoft, i en samtale med
Børsen.«
Jamen hr. Lykketoft, hvis vi nu et øjeblik
kunne samle os om samarbejdets ånd og muligheder i stedet for, at Socialdemokratiet bliver
ved med at være så fikseret på regeringsmagten,
vil jeg tro, at mange herinde ville være glade, og
så kunne vi hurtigt komme i gang.
(Kort bemærkning).";Fischer
45593;name_party;":
Selvfølgelig skal man være fikseret på, hvem
der sidder med regeringsansvaret. Det betyder
da noget. Jeg går ud fra, at det er derfor, de herrer og damer derovre har prøvet at fastholde
det indtil nu. Selvfølgelig er det aldeles afgørende for, om et samarbejde er tillidsfuldt, om
det kan vare længe, om man kan læne sig tilbage og sige: Nu tager vi nogle store tag, nu tror
vi, at vi kan give erhvervslivet og arbejdsmarkedet et indhold, de kan disponere efter over en
længere periode. Det er vigtigt, at man ved, at
der så også er et fast flertal bag ved den melding, et flertal, som ikke vil benytte en eller anden ny taktisk lejlighed til at kaste landet ud i et
hurtigt valg. Derfor er det selvfølgelig ikke ligegyldigt, hvem der er i regering. Hvorfor skulle
man prøve at få mange mandater, hvis ikke det
var for at få størst mulig indflydelse? Det, der er
interessant og nyt, og som de borgerlige kunne
have lyttet til, hvis de ville landet det godt, er
Socialdemokratiets melding om, at vi gerne vil
dele, at vi mener, at det, landet har lidt under i
de sidste mange år, er mangelen på stærk ledelse. Halvdelen af forklaringen på, at vi mangler
arbejdspladser, er 15 år med svage mindretalsregeringer. Vi skulle se at komme ud af det
mønster: det er det, der er den nye melding, det
er den melding, der er blevet afvist med Berlinmuren, med denne kunstige opdeling mellem
såkaldte socialister og såkaldte borgerlige herinde.

221

10/191: Forhandling om statsministerens redegørelse af 27. december 1990";Lykketoft
47121;title_name;"Så vil jeg bare for en ordens skyld sige til hr.
Fischer, at det, han citerede mig for, var en Børsen-journalists udlægning af noget, jeg havde
sagt. Det var ikke noget citat. Hvis vi skal diskutere på citater, så lad os tage det, der står i
citationstegn, hr. Fischer.
(Kort bemærkning).";Lykketoft
47422;name_party;":
Her var det igen, hr. Lykketoft, dette plasticog papmachéudtryk: Berlinmuren. Kan vi dog
ikke blive fri for det? Men jeg ved jo, at hr. Lykketoft er en historisk meget vidende politiker.
Derfor må det vel være tilladt at minde om, når
nu hr. Lykketoft taler om de meget stærke regeringer, at SV-regeringen, der jo havde et flertal
bag sig herinde, sad i, så vidt jeg husker, 14 måneder. Det var vist ikke så imponerende igen
som historisk præcedens, og man har set langt
mindre regeringer, der i kraft af samarbejdsvilje og mobilitet har opnået ganske betydelige resultater.
Det er det, Det Konservative Folkeparti lægger op til i denne debat. Vi tænker på overenskomstforhandlingerne, og vi tænker på de
800.000 lønmodtagere, der får gavn af 6
pct.-skattens bortfald. Hvis Socialdemokratiet
ville bevæge sig ind på det - det håber jeg da
det vil, for det er jo det, vi har lagt op til - kunne
vi så ikke glemme dette med regeringsdannelse? For kendsgerningen er, som jeg startede
med at sige, at 93 mandater i Folketinget har
ønsket at holde fast ved hr. Poul Schlüter som
statsminister. Det er den politiske kendsgerning vedrørende regeringsdannelsen. Nu skal
vi til de politiske kendsgerninger om, hvilke resultater vi kan opnå, og ingen kan vist være i
tvivl om, at vi har brug for det.
Så vil jeg sige til hr. Lykketoft, at jeg citerede
korrekt fra dagbladet Børsen. Jeg må indrømme, at jeg ikke erindrer at have set, at hr. Lykketoft har dementeret dagbladet Børsens udtalelse.";Fischer
48919;title_name;"En sidste runde afkorte bemærkninger i denne omgang.
(Kort bemærkning).";Formanden
49004;name_party;":
Jeg tror stadig væk, det er sådan, at de aller-

222

fleste mennesker ude i det danske samfund undrer sig over, at konklusionen af det valg, der
fandt sted den 12. december 1990, skulle være,
at man efter 15 år med svage mindretalsregeringer og efter at have konstateret, at det netop har
gjort, at det danske samfund har fået et større
handicap, en større sum af problemer med
gældstifteslse og ledighed end vore naboer, at
den bedste løsning var at danne en endnu svagere mindretalsregering. Det er jo det, der er
sket.
Det er ikke særlig interessant i denne sammenhæng at henvise til SV-regeringen. Den
havde ikke flertal, men det var nu ikke dens
største handicap. Dens største handicap var, at
Venstre var med i den, og det kan forklare, at
resultaterne ikke blev så overbevisende, som de
burde have været. Men det, som er interessant
at henvise til på den europæiske scene i øjeblikket, er jo, at en lang række små europæiske lande har fundet ud af, at ideen med de svage mindretalsregeringer giver et handicap, og har taget konsekvensen af det. Det mangler man i
den borgerlige lejr i Danmark.";Lykketoft
50127;name_party;":
Samarbejde og resultater bør være nøgleordene for os alle i de kommende års politiske arbejde i Folketinget. Det er i hvert fald nøgleordene for Venstre. Vælgerne har som sædvanlig
sammensat Folketinget så alsidigt, at ingen enkelte politiske partier alene kan få deres vilje.
Vi skal bøje os mod hinanden i et samarbejde,
hvis der skal gennemføres politiske beslutninger. Det er imidlertid ikke nok at samarbejde, vi
skal også opnå resultater til gavn for Danmark.
Efter Venstres opfattelse er det vigtigt, at de enkelte partier klart oplyser hinanden og befolkningen om, hvilke resultater partierne ønsker at
opnå og hvordan. Det er faktisk vigtigt for vort
demokrati, at det klart fremgår, hvilke holdninger de enkelte partier står for. Der er ingen
modsætning mellem samarbejde og forlig på
den ene side og klare holdninger på den anden
side - tværtimod. Det er faktisk meget vanskeligt at indgå forlig mellem holdninger og synspunkter, der er ukendte.
Venstre vil derfor tydeligt fortælle, hvordan
vi kunne tænke os at indrette det danske samfund, såfremt der var flertal i befolkningen for
vores synspunkter, og Venstre vil samtidig bruge alle sine kræfter på at opnå samarbejde og

223

10/1 91: Forhandling om statsministerens redegørelse af 27. december 1990";Peter Brixtofte
51417;title_name;"forlig med andre partier, således at der opnås
resultater til gavn for Danmark.
Det er Venstres mål, at danskerne i fremtiden
opnår større frihed til selv at bestemme over deres tilværelse. Det enkelte menneske må have
frihed til selv at bestemme indtil den grænse,
hvor det skader andre mennesker. Venstre erkender, at der er mennesker, der har brug for
støtte fra fællesskabet. Efter Venstres opfattelse
skal samfundet til enhver tid have råd til at sikre de svage i vort samfund. For Venstre er det
imidlertid afgørende, at støtten fra det offentlige i videst muligt omfang er hjælp til selvhjælp.
Det er afgørende for Venstre, at støtten fra fællesskabet ikke umyndiggør den enkelte eller
nedbryder den enkeltes selvrespekt.
Venstre er på mange måder tilfreds og stolt af
det Danmark, som danskerne igennem generationer har bygget op. Sammenholdt med levevilkårene i langt de fleste lande i verden har vi
danskere det ganske godt, men det kan vi ikke
lade os lulle i søvn af. Der er faktisk mange
mennesker, der ikke har det godt nok. Den største gruppe er de ca. 270.000 danskere, der står
uden job. Det er trist at være ung og energisk,
hvis ikke man kan få afløb for energien. Det er
ulykkeligt at miste sit job, f.eks. som 55-årig,
når der ikke er udsigt til at få et nyt job. Lige så
ulykkeligt er det at dreje nøglen om i sin virksomhed, stor eller lille, fordi virksomheden ikke længere kan klare sig i konkurrencen.
Venstre og med garanti også alle andre partier mener, at vor vigtigste politiske opgave er at
nedbringe arbejdsløsheden i de kommende år.
Når vi da er enige om målet, må vi arbejde os
frem til at blive enige om midlerne: det skal vi,
det skylder vi de arbejdsløse, og det skylder vi
Danmark.
Efter Venstres opfattelse er det den private
sektor, der skal udvides, hvis vi skal skabe
grundlag for en varig afskaffelse af arbejdsløsheden. Det er den private sektor, der producerer varer og tjenester, der kan sælges til udlandet eller erstatte importen fra udlandet. Det
gælder ikke mindst vort hårdt arbejdende landbrug og industrien.
Danmark har nu efter mange års anstrengelser opnået et overskud på betalingsbalancen.
Dette resultat skal udbygges, således at Danmark med tiden kan betale sin store udlandsgæld.

224

Folketinget kan forbedre arbejdsvilkårene
for erhvervslivet, hvis Folketinget vil samarbejde om en løsning, der bygger på hovedelementerne i de forslag, som regeringen lagde frem
her kort før nytår. Ifølge beregninger fra Økonomiministeriet vil en gennemførelse af regeringens politik føre til en vækst i samfundets
produktion på VA pet. i 1991 og 2 pet. i 1992.
Arbejdsløsheden vil langsomt, men sikkert falde såvel i år som til næste år. Samtidig vil regeringens politik føre til en stigning i overskuddet
på betalingsbalancen fra 5V2 mia. kr. i 1990 til
henholdsvis 6Y2 og 8 mia. kr. i år og til næste år.
Danmarks økonomi er for alvor på den rette
vej.
Danmark har faktisk en historisk chance for
på ny at opnå økonomisk vækst og dermed
større velstand for det danske samfund: Netop
i denne tid står vi over for en udvidelse af samarbejdet inden for De Europæiske Fællesskaber, der vil give danskerne meget store positive
muligheder. Jeg tænker bl.a. på det indre marked i EF og udviklingen af samarbejdet om den
økonomiske politik. Venstre kæmpede for
dansk indtræden i EF. Venstre arbejder for en
fortsat positiv udvikling af samarbejdet. Venstre vil også arbejde for at sikre, at Danmark er i
stand til at udnytte de positive muligheder, som
De Europæiske Fællesskaber giver os danskere.
De to vigtigste elementer i regeringens politik er en sænkning af skattetrykket og bekæmpelsen af inflationen. Skattetrykket, der var
51,2 pet. i 1988, vil i 1992 være faldet til 48 pet.
Inflationen, der var omkring 11 pet. ved regeringsskiftet for 8 år siden, er nu nede i nærheden af 3 pet.
Det er Venstres opfattelse, at et lavere skattetryk kan medvirke til at bane vejen for lave lønog prisstigninger. Regeringens politik vil således på samme tid forbedre konkurrenceevnen
for virksomhederne og sikre lønmodtagernes
købekraft efter skat. I den forbindelse må det
understreges, at danskernes økonomi også lettes ved højere børnetilskud, lavere a-kassekontingenter og lavere forbrugsafgifter.
Ingen er vist i tvivl om, at regeringen oprindelig havde et udspil, der så noget anderledes
ud i forhold til det aktuelle. Regeringen er
imidlertid opsat på at opnå forlig med et bredt
flertal bag sig. Derfor har regeringen indrettet
skattelettelserne således, at de svarer til Social-

225

(15)
10/1 91: Forhandling om statsministerens redegørelse af 27. december 1990";Peter Brixtofte
56045;title_name;"demokratiets forslag fra før valget. Der er derfor grund til at være optimistisk og tro på det
brede forlig om den økonomiske politik, som
Danmark har brug for. Det er Venstres håb, at
et sådant forlig foruden skattelettelser til lønmodtagerne også vil indeholde en lang række
af de øvrige regeringsforslag. Venstre tænker
bl.a. på en nedsættelse af selskabs- og virksomhedsskatten, forbedrede vilkår for forskning og
udvikling i virksomhederne og de særlige eksportfremmende forslag, der skal styrke eksporten til bl.a. Østeuropa.
Endelig vil Venstre fremhæve, at regeringens
finanslovforslag har taget højde for tilvejebringelse af 15.000 nye helårspladser til uddannelse
af de unge.
Venstre erkender, at regeringens udspil ikke
omfatter løsning på alle landets problemer.
Venstre hilser det velkommen, at regeringen i
nær fremtid vil fremlægge et langsigtet boligpolitisk udspil, der har til formål at skabe ro om
boligudgifterne såvel for parcelhusejerne og
ejerne af ejerlejligheder som for lejerne.
Det var godt, at Folketinget kort før nytår
gennemførte regeringens forslag om at forlænge boligpakken. Venstre er imidlertid enig i det
synspunkt, at der nu er brug for en langsigtet
boligpolitik og ikke for yderligere forlængelser
af midlertidige ordninger. Det er Venstres opfattelse, at det, der først og fremmest er brug for
i dag, er tillid til, at boligejernes økonomi ikke
-igen skal forværres. En sådan tillid for såvel
ejere som lejere kan skabes igennem et langsigtet boligforlig mellem partier, der repræsentererer et bredt flertal i Folketinget.
Venstre noterer med tilfredshed, at regeringen vil prøve at opnå et bredt forlig så betids, at
det kan afløse den midlertidige boligpakke. En
langsigtet aftale om boligudgifterne vil være en
vigtig del af den del af regeringens politik, der
sigter på at fastholde en lav inflation til gavn for
virksomhedernes konkurrenceevne og lønmodtagernes købekraft.
Et andet aktuelt emne, der optager Venstre,
er den del af retspolitikken, der vedrører forholdet mellem voldsforbryderne og ofrene.
Desværre har der i de sidste mange år været en
kraftig vækst i antallet af voldsforbrydelser.
Der kan næsten dagligt påvises eksempler, som
for alvor ryster retsbevidstheden. Man kan ikke
undgå at få det indtryk, at der tages mere hensyn til forbryderne end til ofrene for forbrydelserne.

226

Venstre vil i den kommende tid tage initiativer, der kan belyse, hvordan samfundet kan
forhindre, at voldsforbrydere begår nye forbrydelser over for nye ofre. Venstre håber, at der
kan opnås et bredt flertal for de nødvendige
ændringer af lovgivningen.
Efter Venstres opfattelse er det vigtigt, at vi i
de kommende år arbejder kreativt og energisk
for at menneskeliggøre og afbureaukratisere
den offentlige sektor. Hvis sådanne anstrengelser lykkes, kan vi på samme tid opnå bedre løsninger for danskerne og bruge færre penge i
den offentlige sektor.
Lad mig slå fast, at det er os politikere, der
har ansvaret for, hvordan den offentlige sektor
er indrettet. Hvis der derfor er noget, der ikke
virker hensigtsmæssigt, er det os, der har ansvaret, og ikke de ansatte. De ansatte i den offentlige sektor har ofte være skydeskive for kritik og
satire. Venstre vil gerne slå fast, at vi mener, at
den offentlige sektor i Danmark er begunstiget
af en loyal, pligtopfyldende og engageret medarbejderstab. Derfor kan det alligevel godt være, at tingene kan gøres anderledes. Det er Venstres vurdering, at ønsket og viljen til forandring deles af de offentligt ansatte. Lad os derfor få en fordomsfri og åben diskussion af,
hvordan vi kan modernisere den offentlige sektor.
Det bliver altid sagt, at administrationen kun
udgør en lille del af den offentlige sektor. Der
er dog tale om, at 11 pet. af de ansatte er beskæftiget med administration, det svarer til ca.
80.000 fuldtidsstillinger, og det er egentlig ikke
så lidt. Ved hjælp af moderne teknologi, bedre
arbejdstilrettelæggelse, mere efteruddannelse
og enklere lovregler kan det offentliges udgifter
til administration sænkes væsentligt i løbet af
en årrække. Herunder må regeringen fortsætte
sine bestræbelser for at afskaffe dobbeltadministrationen.
Venstre har f.eks. med interesse bemærket de
synspunkter, som den socialdemokratiske
amtsborgmester Ib Frederiksen gav udtryk for i
Jyllands-Posten søndag den 6. januar, 2. del, side 4. Ib Frederiksen foreslår her bl.a. nedlæggelse af en række statslige styrelser med henblik på at styrke det lokale demokrati.
Efter Venstres opfattelse skal vi lægge beslutningerne ud i de yderste bæredygtige led - det
kan være fra stat til amter og kommuner og fra
amter til kommuner, og det kan være videre ud

227

10/1 91: Forhandling om statsministerens redegørelse af 27. december 1990";Peter Brixtofte
60792;title_name;"til skolebestyrelser, bestyrelser for daginstitutioner m.v. Vi kan lære meget af det engagement og den arbejdsvilje, vi finder inden for
vort foreningsliv, herunder f.eks. idrættens foreninger, spejderbevægelsen og andre foreninger, der på frivilligt grundlag organiserer andres fritid.
Lad os få en konstruktiv og konkret debat om
den offentlige sektors opgaver og udgifter:
Hvordan gør vi det bedst set fra såvel et menneskeligt som et økonomisk synspunkt? Der er
mange muligheder. Som eksempel kan nævnes
den indsats, som den daværende radikale socialminister, Aase Olesen, gjorde for at omdanne
passiv bistand til de ledige til en aktiv bistand.
Det var et godt stykke arbejde.
Må jeg afslutningsvis understrege, at Danmarks problemer synes små, når de sammenholdes med problemerne i udviklingslandene
og i de tidligere socialistiske lande i Østeuropa.
Det er derfor ganske enkelt for dårligt, hvis vi
ikke kan finde ud af at samarbejde om at løse
de opgaver, der er Folketingets. Det er alene et
spørgsmål om den politiske vilje til at samarbejde om løsninger. Lad mig til sidst slå fast, at
Venstre har denne vilje til samarbejde om resultater til gavn for Danmark.
(Kort bemærkning).";Peter Brixtofte
62001;name_party;":
Jeg vil meget gerne byde hr. Peter Brixtofte
velkommen tilbage til Folketinget og gratulere
ham med jobbet som ordfører for sit parti. Han
har gjort det godt, siden han var her sidst, og jeg
er ikke i tvivl om, at han kan tilføre Tinget mange gode impulser.
Jeg skal dog her, hvor jeg kun har en kort bemærkning, spørge om tallet på 11 pet. af offentlige udgifter, der går til administration. Jeg kender et andet tal, nemlig 6 pet., men det kommer
an på, hvordan man regner. En rektor på en
skole, som måske i mange år af sit liv har været
en fortrinlig lærer, er han nu overgået at være
administrator, og går hans gage nu til administrationen? Hører en oversygeplejerske eller
lignende eller en økonoma ved et hospitals- eller et plejehjemskøkken så til administrationen? Nej, de er helt nødvendige led for, at det
overhovedet er muligt at pleje og undervise osv.
Men selv hvis vi lagde tallet 11 pet. til grund
- igen hævder jeg, at det er et spørgsmål om,
hvordan man stiller tingene op og opfatter dem,

228

og det er i hvert fald ikke et entydigt tal - hvor
meget kan der så spares eller nedskæres på de
11 pct.? Det kan da kun være yderlige ting, og
det er altså ikke dér, milliardgevinsterne ligger.
(Kort bemærkning).";Arne Melchior
63249;name_party;":
Jeg vil gerne understrege, at de 80.000 stillinger ikke omfatter f.eks. det administrative arbejde, som rektorer og andre udfører. Det er
centraladministrationen, det er amtsforvaltningerne, og det er rådhusene, som når op på et tal
i den størrelsesorden, og det er dér, jeg hævder,
at man ved moderne teknologi, bedre efteruddannelse og en bedre måde at tilrettelægge arbejdet på faktisk kan spare en række ressourcer
gradvis igennem en årrække. Og at spare nogle
af de 80.000, det er dog også værd at tage med.
(Kort bemærkning).";Peter Brixtofte
63796;name_party;":
Jeg synes nu nok, den diskussion skal have
en enkelt bemærkning med omkring administrationen i det offentlige. Det er jo rigtigt, som
hr. Arne Melchior er inde på, man kan regne
administrationen ud på forskellig måde, men
uanset hvordan man regner, så må man konstatere, at den danske offentlige sektor i forhold
til, hvordan det har været før i tiden, og i forhold til, hvordan det er i andre lande, er overordentlig veldrevet. Det er i hvert fald en uomgængelig pointe. Det var meget interessant at
studere Forum for Industriel Udviklings analyse af dansk offentlig sektor sammenlignet med
vesttysk og hollandsk, der konstaterer, at vi
egentlig gør det ganske udmærket.
Jeg tror ikke, man kan finde en hel masse
mennesker, som kan fjernes fra administrationen : men det betyder ikke, at man ikke skal gøre alt, hvad man kan for at udnytte ny teknologi
- det er vi jo alle sammen helt enige om - og det
betyder ikke, man ikke skal gøre alt, hvad man
kan for at forenkle reglerne.
For det at forenkle reglerne, at fjerne noget
fra stakken af de 17.000 cirkulærer og anordninger og henstillinger og hyrdebreve, og hvad
der ellers er, er jo ikke så meget et spørgsmål
om, at der så kan undværes nogle få hundrede
mennesker til at sidde og sende dem ud, men
det er et spørgsmål om, at arbejdet for de mange, der står ude i første linie og leverer service-

229

10/1 91: Forhandling om statsministerens redegørelse af 27. december 1990";Lykketoft
65245;title_name;"ydelser til borgerne, bliver nemmere. Hverdagen for dem bliver nemmere, og derved bliver
hverdagen for borgerne også nemmere. Derfor
skal vi være dybt optaget af dette.
Men vi skal lade være med at bilde hinanden
ind, at det betyder, at der er en hel masse papirnussere et eller andet sted i systemet, som vi bare kan fjerne: det er ikke det, der er pointen i
denne diskussion. Dér synes jeg hr. Arne Melchior pegede på noget rigtigt.
(Kort bemærkning).";Lykketoft
65717;name_party;":
Tak for svaret fra hr. Peter Brixtofte. Det kan
godt være, der kan komme overensstemmelse
mellem vore tal. Jeg forstår, at de 11 pet., altså
de 80.000, er antallet af personer, men det er ikke i modstrid med min oplysning om, at det er 6
pet. af de offentlige udgifter.
Dertil må jeg sige, at enten vi ser på antallet
af personer eller på andelen af udgifterne, så er
det altså ikke noget, der kan nedskæres drastisk. Jeg kvitterer med tak for, at hr. Peter Brixtofte sagde, at selvfølgelig skal vi da bruge moderne teknologi og videreuddannelse, og det
skal ske gradvis, men hvor længe er det siden,
at vi fra samme kant hørte noget om 10.000 ned
om året ud af 80.000? Jeg skal slet ikke tale om
Fremskridtspartiets overbud.
Kan man i øvrigt drive skattevæsen og vejvæsen osv. uden at lave lønningsregnskaber og
andre regnskaber, altså administrere det? Lad
dog være med at lægge ordet administration for
had. Også dette hus har jo en ganske gevaldig
administration, for ellers kunne vi ikke fungere : så det er ingen skam for folk at administrere,
bare de gør det godt.
(Kort bemærkning).";Arne Melchior
66829;name_party;":
Jeg synes: der er brug for en saglig debat om
den offentlige sektor i Danmark, for jeg tror
egentlig, at de fleste partier er enige om, at vi
ikke ønsker at bruge flere penge end højst nødvendigt. Jeg har jo netop sagt, at det kun er 11
pet. - man kan også sige, det er også 11 pet. - af
det samlede offentlige personale, som beskæftiger sig med administration, og jeg siger, at her
er i hvert fald et område, hvor man kan gøre tingene anderledes og få færre ansatte. Lad os så i
fællesskab prøve at finde ud af, hvordan vi kan
gøre dét.

230

At der så også inden for andre områder er
muligheder for at omdisponere ved at se på:
Hvad vil vi, hvordan fører vi den bedste familiepolitik, er det ved døgnanbringelser, eller er
det ved, at man går ind og støtter familierne, inden problemerne opstår? Er det ikke den rigtige politik at have hjemmehjælpere og døgnpleje til de ældre, så de kan blive i deres hjem
længst muligt og vi undgår de dyre plejehjemspladser? Det er bare eksempler på, at man faktisk kan gøre tingene både billigere og bedre for
folk.
(Kort bemærkning).";Peter Brixtofte
67918;name_party;":
Meget af det, der er blevet sagt i de sidste
ordvekslinger, er fælles stof, som vi er enige
om: men når hr. Peter Brixtofte efterlyser en
saglig diskussion, så vil jeg opfordre dybt og inderligt til at tage den melding tilbage i Venstres
gruppe, for det største problem i forbindelse
med at have en saglig diskussion om den offentlige sektor her i landet er - og det har det i
øvrigt været en årrække nu - Venstre. Det er
Venstres gruppe, og det er Venstres politikeres
mærkværdige påstande ude i landskabet om,
hvor meget man kan hugge ned på den offentlige sektor, uden at det gør skade. Det er alle de
dér vrangforestillinger, man bruger i den politiske debat for at tækkes Fremskridtspartiets
vælgere og få stemmer fra dem. Det er det, der
er hindringen for, at vi - også herinde - kan få
den saglige debat om en harmonisk udvikling
af den offentlige sektor, som vi alle sammen
burde være dybt interesserede i.
Jeg synes ikke, at der i det, hr. Peter Brixtofte
har sagt i dag, er noget meget foruroligende,
men jeg vil dog sige, at vejen til at nå til en billigere offentlig sektor og lavere skattetryk ikke
efter vores opfattelse er snuptagsløsninger,
hvor man bare skubber tingene foran sig, f.eks.
ved at sælge aktiverne og leje dem igen, eller
hvad der ellers har været på markedet af snuptagsløsninger. Det tror vi ikke bidrager til varige besparelser og til en velfungerende offentlig
sektor i det lange løb.";Lykketoft
69377;title_name;":
Vi går tilbage til ordførerrækken.

231

10/1 91: Forhandling om statsministerens redegørelse af 27. december 1990";Lilli Gyldenkilde
69514;name_party;":
Det forekommer mig umuligt at gå ind i denne debat, uden at man også beskæftiger sig med
de truende udsigter til, at en ødelæggende krig
kan bryde ud i løbet af ganske få dage, ganske
vist ikke en verdenskrig, men en krig, der i store
områder vil medføre forfærdelige menneskelige ødelæggelser og få økonomiske, økologiske
og politiske følger i hele verden af katastrofalt
omfang. Jeg skal senere komme tilbage til det
spørgsmål.
Men naturligvis må vi her primært beskæftige os med situationen, som den ser ud efter valget. Vi oplevede den laveste valgdeltagelse i
mange år, og det forstår man så godt. Det var
det tredje folketingsvalg på tre og et halvt år det siger noget om regeringens ustabilitet. Valget blev udskrevet efter meldinger herindefra
om, at regeringen kun manglede 2 pet., som
man sagde, i at have flertal for sine forslag, så
man manglede kun 2 pet. i at blive enige. Når
man udskriver valg på det grundlag, så får vælgerne et indtryk af en utrolig letfærdighed i omgangen med det privilegium, statsministeren
har til at udskrive valg.
Det er uforståeligt for befolkningen, og det
sættes så i relief af, at begrundelsen for at udskrive valg allerede den 12. december 1990 var,
at det hele hastede, man skulle jo kunne nå at
trykke de nye skattekort inden den 1. januar,
hvis forslaget om skattelettelser blev godkendt
af vælgerne. Det var i forvejen helt umuligt og
aldeles utroværdigt. Og nu kan vi så konstatere,
at Folketinget er mere forsinket end nogen sinde. Ikke engang en finanslov har vi - hvad vil
regeringen for resten gøre, hvis dens forslag til
finanslov bliver forkastet, vil den så udskrive
valg?
Hvis den politiske adfærd efter valget fortsætter, som den er begyndt, ja, så bliver valgdeltagelsen måske endnu ringere næste gang.
De 2 pct.s forskel, der var før valget, eksisterer
ikke længere, nu er der en kolossal forskel. Det
skyldes primært, at Socialdemokratiet erkender, at de var for letsindige under forhandlingerne før valget og altså også under valgkampen, og det kan være sandt nok, men det burde
de have fortalt vælgerne, mens tid var, i stedet
for at give løfter om skattelettelser, som de så
ikke vil indfri. Vi synes i SF, at det var forkerte
løfter, man gav, men det er ikke det, det drejer
sig om lige her og nu.

232

Endnu værre er dog statsministerens adfærd.
Valgresultatet var en sådan styrkelse af oppositionen, at allerede det burde have fået statsministeren til at gå af og åbne op for regeringsforhandlinger. Oven i det hele fik så valget det ene
regeringsparti til at forlade regeringen - i gamle
dage ville man have sagt, at regeringen var
sprængt - og det havde været en ekstra begrundelse for forhandlinger om den nye regering.
Hvad gør statsministeren? Han fortsætter, som
om intet var hændt med en beskåret regering.
Jeg vil ikke anklage statsministeren for at
handle i strid med grundloven, men han går til
den yderste kant med at udnytte princippet om
negativ parlamentarisme. Det princip indebærer, at han ikke skal bygge på et flertal, men at
han ikke må have et flertal imod sig, når det
drejer sig om finansloven og når det drejer sig
om tillidsafstemninger. Om så samtlige øvrige
regeringsforslag bliver forkastet, behøver statsministeren ikke at gå af, men han har naturligvis hele tiden muligheden for at udskrive valg. I
almindelighed fungerer dette princip om negativ parlamentarisme. Det giver smidighed, som
har muliggjort mindretalsregeringer i snart atten år, men her er det forvandlet til en karikatur. Statsministeren må imødese alternative
flertal mod regeringen på en stribe områder, og
det vil sige, at regeringens forslag enten stemmes ned, eller at de undervejs forvandles til
ukendelighed i forhold til, hvad regeringen
havde ønsket.
Jamen hvorfor så klæbe til taburetterne?
Hvorfor være forretningsministerium for alternative flertal? Af to grunde: Ved at kontrollere
administrationen kan regeringen alligevel præge de beslutninger, der tages mod dens egen vilje. Og statsministeren kan - det er den anden
grund - hele tiden afvente en taktisk situation,
der giver ham chancer - tror han da - og så udskrive valg med risiko for, at han fprregner sig,
som det så ofte er sket.
Men jeg tror da også, at den første grund er
den vigtigste. Folketinget vedtager f.eks. en
flygtningelov, og den administreres så af justitsministeren, som det passer justitsministeren, i strid med Folketingets vedtagelse, i strid
med loven. Jeg håber og tror faktisk, at en så
grov forvridning af loven er usædvanlig, men
hvis det ikke havde været for en meget vågen
ombudsmand, så var regeringen da sluppet
godt fra, hvad der i virkeligheden var en skan-

233

10/1 91: Forhandling om statsministerens redegørelse af 27. december 1990";Gert Petersen
74238;title_name;"daløs adfærd, som nu er afsløret. Eller tænk på
den kreative bogføring i Skatteministeriet - ikke af samme størrelse som tamilsagen, men der
er jo mange grader. Beherskelsen af administrationen giver den borgerlige højrelejr nogle
trumfkort, som den krampagtigt holder fast i,
og derfor fik vi trods valgets udfald ikke nogen
dronningerunde.
Jeg håber og tror, at vi får det alligevel i overskuelig fremtid. Selv om statsministeren nok
ville vinde en tillidsafstemning her og nu, så
tvivler jeg på, at han vil gøre det om nogle måneder, når alternative flertal har måttet påtvinge ham deres politik på en række områder. Det
vil mere og mere blive oplevet som en uholdbar
situation, og jeg tvivler på, at statsministeren,
når der er gået nogen tid, vil kunne overleve en
tillidsafstemning. Hvad enten han så går af
uden at udskrive valg eller han udskriver valg,
vil det - og det er jeg 100 pet. overbevist om ende med en dronningerunde og en helt ny regering. Og det trænger vi til. Jeg ved godt, at der
er nogle i dette samfund, der er blevet forgyldt i
de forløbne otte år, men for hundredtusinder af
mennesker har disse år været et mareridt. I social henseende er Danmark trukket mere og
mere skævt. De små 300.000 arbejdsløse er på
samme tid en ulykke og et symptom, et symptom på en social deroute i hele samfundet, for
det samlede tal på dem, der er skubbet ud af arbejdslivet, er mindst dobbelt så stort, og andre
hundredtusinder er ramt af nedskæringer, brugerbetalinger og privatiseringer.
Alt sammen fordi de to partier, der nu er ladt
tilbage i statsministerens regering, lider under
den fikse idé, at arbejdsløshed og social nedtur
skyldes dovenskab eller manglende lyst til at
tage fat og mangel på initiativ, og derfor skal de
dårligst stillede straffes og de bedre stillede belønnes. Det er på tide at få sat en stopper for
denne politik, og det kan vi gøre for alvor, når
vi får denne regering udskiftet.
I SF havde vi gerne set en socialdemokratisk
mindretalsregering. Den ville have haft langt
flere mandater bag sig end KV-regeringen, og
selv om den måtte manøvrere i et Folketing
med borgerligt flertal, ville den kunne rette op
på mange misforhold. Fra SF's side havde vi
været indstillet på et positivt samarbejde med
den.
Der tales så meget om flertalsregeringer, men
det er da ikke ligegyldigt hvilke flertal. Under

234

valgkampen fablede nogle socialdemokrater
om SK-regering, mon de ikke er blevet klogere?
Når man nu oplever statsministerens og regeringens fremfærd, mon de så ikke er blevet klogere? Sådan en konstellation måtte jo enten
forpligte sig på delvis videreførelse af konservativ politik, eller den ville være blevet totalt
handlingslammet, i begge tilfælde med et elendigt resultat.
De Radikales udtræden af regeringen har
med rette vakt opmærksomhed, ikke mindst på
baggrund af det H-punkts-program, som de
udsendte i valgkampens seneste fase. Bortset
fra ét punkt, støtte til den såkaldte helhedsløsning, var vi i Socialistisk Folkeparti enige med
De Radikale i alle de øvrige 10 punkter, ja, hvis
ophavsretsloven gjaldt i politik, så ville De Radikale få en retssag på halsen fra SF. Vi var 100
pet. enige i dem, vi kunne genkende alle disse
10 punkter. Så selv om vi på ingen måde har opgivet håbet om engang at få et flertal af SF og
Socialdemokratiet og i givet fald vil anse det for
at være regeringsgrundlaget, er denne radikale
vending alligevel så påfaldende, at jeg synes, at
en flertalsregering af S, SF og Det Radikale
Venstre bør kunne tænkes som afløser af den
smalle KV-mindretalsregering, når vi kommer
af med den.
Men forløbig skal vi altså leve med den. Jeg
kan love saglig opposition som altid, vi tager
stilling til sagerne enkeltvis ud fra vore egne
principper, men jeg kan ikke love generelt samarbejde, tværtimod. Vi vil fra SF gøre vores
yderste for at bruge alternative flertal til at
fremme en grøn politik og en socialt orienteret
politik.
Vor finanspolitiske ordfører vil om lidt gå
ind på de konkrete tiltag, vi lægger vægt på, jeg
skal her nøjes med at pege på et enkelt, nemlig
militærudgifterne. Der er ingen grund til at forvente, at forbundskansler Kohl vil starte et panservognsangreb op gennem Slesvig-Holsten, eller at præsident Walesa vil sende landgangsfartøjer af sted fra Polen mod Sjælland, men det er
faktisk, hvad dansk forsvar har brugt og bruger
milliarder af kroner på at forberede sig på. Derfor må tiden være inde til milliardnedskæringer
på disse områder, og disse sparede midler kan
så bruges til et andet og nødvendigere forsvar,
nemlig forsvaret for miljøet. I denne og andre
sager er det vores håb, at det vil være muligt at
ændre dansk politik allerede under den siddende regering.

235

10/1 91: Forhandling om statsministerens redegørelse af 27. december 1990";Gert Petersen
79016;title_name;"Til slut nogle ord om situationen i Mellemøsten. Fra SF's side vil vi indtrængende advare
mod en krig. Vi deler fuldt ud den opfattelse, at
Saddam Hussein er en aggressor, der skal tvinges til at opgive Kuwait. Derfor har vi uden forbehold støttet handelsblokaden mod Irak. Den
skal have tid til at virke mindst et år eller halvandet, men USA's præsident har haft så travlt,
at han efter kun et halvt år vil opgive handelsblokaden og i stedet starte en altødelæggende
krig. Det er indlysende, at omkostningerne her
på ingen måde kan stå mål med det, der »vindes«. Hvorfor så satse på krig?
Politikens chefredaktør, Pundik, har skrevet,
at hvis det var saftevand, der skjulte sig i sandet
dernede, så havde vi ikke hørt krigstruslerne,
og det skal nok passe. Men det er desværre olie,
der findes dernede, og den er åbenbart mange
menneskeliv værd både for præsident Bush og
for præsident Hussein.
Men når vi, der er imod aggressionen, råder
over fredelige midler til at drive Hussein ud af
Kuwait, så synes jeg, at vi skarpt må vende os
mod det krigeriske hastværk, og det mener vi i
SF at Folketinget må udtale sig imod. Det har
intet at gøre med at svække presset på aggressoren, men presset skal og kan udøves med fredelige midler.
Under debatten er der advaret imod en kobling, der indebærer, at man køber sig til en tilbagetrækning, og i den forbindelse har det palæstinensiske spørgsmål været nævnt. Vi er også imod en kobling: det ene problems løsning
må ikke gøres afhængig af det andet. Efter vores mening skal Israel-Palæstina-spørgsmålet
løses uden hensyn til Irak og Kuwait gennem
en fredskonference: men den har for længst
været ønsket af de fleste stater, og derfor synes
vi, det er rigtigt at bekræfte dette ønske om, at
en sådan konference skal holdes, ikke af hensyn til Hussein, men af hensyn til palæstinenserne og den arabiske verden i det hele taget.
For at tilkendegive disse synspunkter vil jeg
stille følgende:
Forslag om motiveret dagsorden.
»Folketinget udtaler sin fulde støtte til FN's
forsøg på med en effektiv sanktionspolitik at
tvinge Irak ud af Kuwait og genindsætte Kuwaits lovlige regering.
Folketinget advarer indtrængende mod, at
sanktionspolitikken nu kastes til side, og at der
indledes en storkrig i Den Persiske Golf med de
uoverskuelige følger, det vil indebære.

236

Folketinget opfordrer regeringen til - uden
at afvente udfaldet af konflikten mellem Irak
og Kuwait - aktivt at arbejde for en omgående
indkaldelse af en konference til løsning af det
israelsk-palæstinensiske problem.
Konferencen skal afholdes på basis af FN's
resolutioner og med det formål - gennem gensidig anerkendelse - at få stadfæstet både det israelske og det palæstinensiske folks ret til national selvbestemmelse og en varig fred.
Folketinget går herefter over til næste sag på
dagsordenen.«
(Dagsordensforslag nr. D 1).";Gert Petersen
81895;title_name;":
Der er nu fremsat følgende forslag om motiveret dagsorden: (se ovenfor). Dette forslag
indgår nu i forhandlingen.";Lilli Gyldenkilde
82025;name_party;":
Det Økonomiske Råd, EF og OECD er alle
enige om, at det ser dårligt ud for dansk økonomi i den kommende tid. Betalingsbalancen er i
bedring, men prisen er en uhyggelig stigning i
arbejdsløsheden, og alle forudsiger, at vi kan risikere en rekord på det område inden for det
kommende år. Regeringen er med sin økonomiske oversigt helt alene om optimismen, alle
andre spår svære tider.
Derfor er det efter SF's opfattelse helt afgørende, at alle sejl nu sættes til for at nedbringe
arbejdsløsheden. Vi har i november 1990 fremsat vore ændringsforslag til finansloven for
1991, hvor vi har vist, hvordan man på et økonomisk ansvarligt grundlag kan nedbringe atbejdsløsheden med 45.000-50.000 i løbet af det
nærmeste år, hvis den politiske vilje er til stede.
I den sammenhæng er det deprimerende, at vi
skal forsætte med en regering ledet af de mennesker, der har været med til at øge arbejdsløsheden fra 220.000 til 280.000 i løbet af de sidste
4 år, men det synes jo af sære årsager at være
vilkårene, i det mindste i nogle måneder endnu.
SF vil naturligvis genfremsætte sine forslag
til finansloven nu, da vi igen efter valget skal i
gang med at behandle den. Siden vi sidst så et
udspil til finanslov fra finansministeren, er der
sket det glædelige, at der er indarbejdet 17.000
nye uddannelsespladser, og dem kan SF naturligvis støtte. Men det er meget ærgerligt og helt
uacceptabelt, at regeringen stadig fastholder, at
disse uddannelsespladser skal anses som gids-

237

10/1 191: Forhandling om statsministerens redegørelse af 27. december 1990";Jes Lunde
83590;title_name;"ler i et spil om besparelser på arbejdsløshedsdagpengene.
Jeg har forstået, at regeringen vil foreslå uddannelsespladserne fjernet fra finansloven
igen, hvis man ikke får et flertal for besparelser
på dagpengeområdet. Vi i S F vil appellere til et
flertal i Folketinget om at forhindre dette, og vi
tror også på, at vi har rimelig gode muligheder
for at finde et flertal for det.
Næsten alle partier erkender jo, at det er
langt mere fornuftigt at investere i uddannelse
og kvalificering af arbejdskraften, både alment
og erhvervsmæssigt, end at bruge pengene på
passiv forsørgelse. Derfor bør KV-regeringen
også opgive sit spil med de lediges fremtid. Der
er nemlig brug for at gøre alt, hvad der er menneskeligt muligt, for at nedbringe arbejdsløsheden, og hvis vi skal tro statsministerens nytårstale, så er han enig i at sætte dette emne, øverst
på dagsordenen. Så lad os stoppe spilfægterierne og komme i gang med det. SF er parat.
Efter SF's opfattelse er det muligt at etablere
35.000 nye uddannelsespladser ved at satse på
en udbygget kapacitet over hele Vesten - lige
fra uddannelse af ufaglærte og efteruddannelse
af faglærte til de videregående uddannelser og
BFU-ordningerne. Det vil umiddelbart reducere arbejdsløsheden meget betydeligt.
Der kan på samme måde gøres en helt umiddelbar indsats imod arbejdsløsheden i byggefagene. Her er det let at skrue op for aktivitetsniveauet, og der er jo et kolossalt behov for byfornyelse, 400.000 boliger er uden eget bad og toilet: det er oplagt at benytte de ledige ressourcer
til at rette op på boligforholdene. Også kvoterne for almennyttigt byggeri er der god fornuft i
at sætte op, og der kan skabes 5.000-10.000 nye
arbejdspladser i byggefagene ved helt nødvendige satsninger. Også en bedre fordeling af arbejdet vil helt umiddelbart kunne nedbringe arbejdsløsheden: afspadsering af overarbejde vil
f.eks. kunne give i titusindvis af nye job.
På lidt længere sigt er det især forskning, udvikling og målrettet erhvervspolitik, der må
styrkes. Den forrige regering har af helt uforståelige grunde udsultet den fremadrettede politik. Efter SF's opfattelse bør der satses kraftigt
på en række virkemidler lige fra iværksættercentre og handelshuse til systemeksport og udviklingskontrakter. Forslaget til finanslov bærer præg af, at regeringen er begyndt at give sig
en smule på disse områder, og det hilser vi vel-

238

kommen, men der skal betydelig mere fart på
udviklingen, hvis vi skal kunne hamle op med
arbejdsløsheden.
Målsætningen er at skabe en grøn og bæredygtig vækst, så vi kan få øget beskæftigelsen i
de valutaindtjenende erhverv, uden at det går
ud over de helt nødvendige hensyn til Brundtlandrapporten og lignende målsætninger. Hvis
et flertal på disse områder vil være med til at
tage et livtag med arbejdsløsheden, kan vi komme langt, uanset om det bliver med eller mod
regeringen.
Vi har ingen tiltro til regeringens planer om,
at skattelettelser i sig selv skulle have nogen
stor effekt, men vi vil derimod gerne være med
til at tage hul på en skattereform, der kan gavne
beskæftigelsen ved at beskatte fiduser og spekulationsgevinster hårdere og arbejdskraften
mindre.
KV-regeringens udspil på det skattepolitiske
område er som før valget stadig lempelser i 6
pct.-skatten. Det sker ikke på nær det samme
asociale niveau som tidligere, ambitionerne er
blevet kølnet, men tankegangen er den samme.
Nu har man bare kopieret et gammelt socialdemokratisk beslutningsforslag i håb om at få det
igennem.
Udsigten til, at det lykkes, er ringe, og derfor
kan vi lige så godt benytte denne debat til at begynde at sondere alternativerne. SF foreslår, at
vi i stedet for indfører en differentieret moms
og nedsætter momsen på basale fødevarer i det
omfang, der er penge til det. Når jeg tager det
sidste forbehold, skyldes det, at vi prioriterer
bekæmpelsen af arbejdsløsheden højest.
En hel del mere råderum i diskussionen om
skatteomlægninger får vi imidlertid, hvis vi kan
finde et flertal for at lægge betydelig mere vægt
på forureningsafgifter. Når et samfund skal finde sine indtægtskilder, er det oplagt at se på de
områder, hvor markedsøkonomien trænger til
en styrende indsats for at løse problemerne: og
den truende drivhuseffekt, hvor afbrændingen
af fossile brændstoffer sender så meget CO2 altså kultveilte - ud i atmosfæren, at Jorden bliver til et drivhus med uoverskuelige økologiske
konsekvenser, er et klart eksempel på et område, hvor vi som politikere må gribe styrende
ind. Det er tvingende nødvendigt at få indført
en C02-afgift, jo før jo bedre, og vi er i SF meget
glade for at kunne konstatere, at der i det nye
Folketing er et flertal bestående af S, SF og De

239

10/1 91: Forhandling om statsministerens redegørelse af 27. december 1990";Jes Lunde
88340;title_name;"Radikale, der er rede til handling. Det manglede da også bare efter de vægtige internationale
rapporter i sagen.
I regeringens forslag til finanslov er der mange enkeltforslag, vi kan støtte: flere uddannelsespladser, større erhvervsindsats, nedsat
a-kassekontingent, forhøjet børnecheck - og
omvendt også nogle af besparelsesforslagene,
hvis vi kan få en rimelig indflydelse på deres
udformning. Men vi vil også i høj grad være optaget af at finde alternative flertal uden om regeringen for at skaffe politiske resultater på de
områder, hvor regeringen ikke er til at bevæge,
alternative flertal, der kan sørge for en mere
grøn og en mere socialt afbalanceret politik.
Jeg røber ingen hemmeligheder ved at sige,
at SF ønsker KV-regeringen et kort liv. Vi tror
på, at der kan findes et fast flertal bag en betydelig mere reformvenlig politik, når regeringen
er færdig med at spærre på ministertaburetterne. Og derfor er det vores hensigt at stemme
imod finansloven ved tredjebehandlingen for
at markere denne holdning.";Jes Lunde
89397;title_name;":
Vi har en række korte bemærkninger. Først
hr. Svend Auken.
(Kort bemærkning).";Lilli Gyldenkilde
89492;name_party;":
Når jeg tager ordet, er det for at gøre en bemærkning til hr. Gert Petersen vedrørende
hans dagsordensforslag. Jeg er meget enig i de
ting, han har sagt om faren for en krig ved Golfen og behovet for at gøre alt, hvad der er menneskeligt muligt, for at undgå en krigskatastrofe.
Imidlertid er der en række problemer, så vidt
jeg kan se det, ved formuleringerne i teksten til
dagsordenen, og da jeg tror, det er meget vigtigt, at vi i givet fald finder frem til en dagsorden, som alle partier - eller så godt som alle
partier - i Folketinget kan stå bag, vil jeg og Socialdemokratiet arbejde på at udforme en sådan formulering med det sigte, at vi kan finde
en dagsordenstekst, som kan samle hele Folketinget om et ønske om at støtte alle diplomatiske initiativer for at undgå konflikten i Golfen.
Efter at have sagt dette vil jeg gerne sige, at
hr. Gert Petersen var inde på nogle samtidshistoriske betragtninger om forhandlingerne på
Marienborg og det, der er sket efter valget. Jeg

240

vil gerne til hr. Gert Petersens oplysning sige, at
det, der var problemet på Marienborg, fortsat
er problemet mellem regeringen og Socialdemokratiet, når vi taler om skatteomlægninger
og om skattesænkninger, nemlig hvem der skal
betale. Pengene kommer ikke ud af den blå luft
- hvor skal pengene komme fra?
Og så den samfundsøkonomiske sammenhæng. Det var problemet dengang, og det er
stadig problemet. Men jeg vil sige, at det, der er
det nye i forhold til forhandlingssituationen
dengang, er, at Socialdemokratiets synspunkt
om, at skatteomlægninger er et mindre problem
end arbejdsløshed osv., er blevet bestyrket af
vælgernes afgørelse den 12. december.
(Kort bemærkning).";Svend Auken
91180;name_party;":
Man kan ikke på to minutter tage fat på en
debat om risikoen ved krig og risikoen ved ikke
krig, men jeg har et direkte spørgsmål til hr.
Gert Petersen. Jeg opfattede, at han fik sagt:
»Også vi« - det må altså være SF - »er imod en
kobling.«
Hvad er denne dagsorden, hr. Gert Petersen,
andet end en kobling? Den kan ikke læses med
eller uden pudsede briller på nogen anden måde, end at det er en kobling mellem det eksisterende, det foreliggende, det aktuelle problem
og en række andre også vigtige problemer. Så
enten må hr. Gert Petersen trække dagsordenen tilbage, eller også må han trække udtalelsen om, at SF er imod kobling, tilbage. Begge
dele kan ikke fastholdes.
(Kort bemærkning).";Arne Melchior
91893;name_party;":
Det, der kalder mig herop, er hr. Gert Petersens dagsorden, som jeg ikke kan læse anderledes end en kobling af det, vi har oplevet med
Iraks invasion, og andre spørgsmål i Mellemøsten, og derfor kan jeg ikke se rettere, end at
den svækker den massive indsats, som vi er enige om, mod Saddam Hussein. At vi arbejder på
en bred dagsorden, som bakker op om alle initiativer for at .undgå en krig, sådan som det er
kommet til udtryk gennem FN, det er helt fint,
men denne form for kobling finder jeg ikke rigtig.

241

10/191: Forhandling om statsministerens redegørelse af 27. december 1990

(Kort bemærkning).";Kofod-Svendsen
92516;name_party;":
Det drejer sig også om hr. Gert Petersens
dagsordensforslag og hans begrundelse for
dagsordensforslaget, og dér bemærkede jeg, at
hr. Gert Petersen overså eller undgik at nævne
en afgørende faktor i hele denne konflikt, nemlig at FN's Sikkerhedsråd har sat en frist - endda i bred enighed - for Iraks tilbagetrækning
fra Kuwait netop for at presse Irak til at ophøre
med sin ulovlige og brutale besættelse af Kuwait. Derfor gælder det om at holde fast ved
denne FN-politik og styrke FN-politikken til at
presse Irak ud af Kuwait og ikke gøre noget,
der kan svække FN-presset.
Jeg er enig i de bemærkninger, som hr. Arne
Melchior og hr. Kofod-Svendsen kom med, at
det vil være meget uheldigt med en kobling på
dette område. Israel-Palæstina-konflikten er vi
alle optaget af. Vi er alle optaget af, at både det
israelske folks ret og palæstinensernes ret bliver respekteret, men det skal ikke med i en
dagsorden vedrørende konflikten i Golfen.
Derfor er jeg glad for, at hr. Svend Auken vil gå
ind i denne debat med en formulering, som vi
forhåbentlig alle kan nå til enighed om.
(Kort bemærkning).";Fischer
93635;name_party;":
Jeg vil gerne på Det Radikale Venstres vegne
tilslutte mig hr. Svend Aukens forslag om at bestræbe sig på at finde en tekst til en dagsorden,
som de fleste partier i Folketinget kan tilslutte
sig.
Så vil jeg gerne komme med en enkelt lidt
ironisk kommentar til hr. Gert Petersens opfordringer, vil jeg kalde det, til Det Radikale Venstre om at indgå i et tæt samarbejde med SF og
sige, at det med ophavsretten noterer jeg mig så
med lidt undren, idet punkt 2 i vores pressemeddelelse fra valgkampen jo lyder: »Gennemførelse af grundloven for miljøet«. Så vidt
jeg husker, var SF utrolig kritisk over for den
daværende miljøministers grundlove, men jeg
noterer nu, at der er fri bane, og at vi har SF's
støtte til dette punkt.
Men det interessante i hr. Gert Petersens afsnit om dette emne var netop, at hr. Gert Petersen undsiger punkt 1 i Det Radikale Venstres
såkaldte ellevepunktsprogram, nemlig helhedsløsningen. Det er netop det, der er proble-

242

met, når vi taler om samarbejde mellem SF og
De Radikale, fordi helhedsløsningen beskriver
en sammenhængende økonomisk tankegang,
som SF ikke kan støtte, og derfor er det egentlig
ikke så interessant, at SF og Det Radikale Venstre kan blive enige om at fastholde f.eks. måltallene for vandmiljøplanen.
(Kort bemærkning).";Marianne Jelved
94933;name_party;":
Jeg skal blot, for at der ikke er nogen tvivl
om, hvor Fremskridtspartiet står, på Fremskridtspartiets vegne afvise SF's dagsorden,
som var ualmindelig dårligt formuleret på et
dårligt tidspunkt. Lad os se, om der kommer en
dagsorden, som alle Folketingets partier kan
stå bag. Det er da muligt, men det er altså faktisk Fremskridtspartiets overbevisning, at uanset hvilke dagsordener vi vedtager her i Folketinget, hjælper det vist ikke meget på den ulykkelige situation, der er i Mellemøsten.
(Kort bemærkning).";Pia Kjærsgaard
95467;name_party;":
Mange af spørgsmålene vedrørende den foreslåede dagsorden udspringer jo i virkeligheden af det problem, om man mener, at en krig
indledt den 15. januar er den under de givne
omstændigheder rigtigste løsning. Det er sådan, problemet stiller sig. Sådan som USA har
valgt at tolke FN-resolutionen - det er kommet
helt tydeligt frem igennem masser af udtalelser
i de sidste dage - så vil USA og deres allierede
Saudi-Arabien m.v. indlede et militært angreb
umiddelbart efter den 15. januar. Hvis de ikke
gør det, vil de stå for hele verden som nogle papirtigre, hvis ord man ikke kan tage alvorligt.
Derfor er vi i den situation, at medmindre Hussein rømmer Kuwait nu, så indledes det angreb. Så er det, man spørger: Er det virkelig den
rigtigste løsning under de givne omstændigheder? For et halvt år siden proklamerede FN
handelssanktioner over for Irak - udmærket,
glimrende. Efter vores mening ville det dreje
sig om at skærpe overholdelsen af disse handelssanktioner. I den amerikanske Kongres har
eksperter - oven i købet tidligere generalstabschefer, men de er jo alle sammen afgået, de er
alle sammen forhenværende, så bliver de så
kloge bagefter - oplyst, at der skal mindst et år
til halvandet til, før man kan afgøre, om sådan-

243

10/1 91: Forhandling om statsministerens redegørelse af 27. december 1990";Gert Petersen
96802;title_name;"ne sanktioner virker, men man har så travlt nu.
Det hele er kørt derhen, at der pr. den 15. eller
16. januar skal indledes en storkrig. Er det under de givne omstændigheder den bedste løsning? Det mener hr. Kofod-Svendsen åbenbart, det mener hr. Arne Melchior åbenbart, siden de vender sig imod en advarsel mod en sådan politik.
Hvad angår spørgsmålet om kobling, vil jeg
sige, at dette dagsordensforslag er ikke udtryk
for en kobling. Afholdelsen af en Palæstina-Israel-konference er ikke noget, som er forudsætningen for, at Hussein trækker sig tilbage. Det
skal han under alle omstændigheder. Det siges
udtrykkeligt i mit oplæg, og der siges også i
dagsordensteksten: »uden at afvente udfaldet
af konflikten mellem Irak og Kuwait«. Det er
en gentagelse, kan man sige, af noget, som er
blevet sagt mange gange, nemlig at der skal afholdes en sådan konference, og at man er indstillet på at afholde den. Er man ikke indstillet
på at afholde en sådan konference? Det har vi
da ellers hørt i FN, det har vi hørt fra mange
forskellige sider, faktisk fra alle sider undtagen
fra Israel. Israel er det eneste land, der er imod
konferencen.
Så kan man spørge: Hvorfor skal man sige
det i denne sammenhæng? Det skal man efter
min mening, fordi den arabiske verden, var jeg
lige ved at sige, bør kunne fastholdes i den alliance imod aggressoren, som så meget af den
arabiske verden er med i, og det kan den kun,
hvis den har en vis sikkerhed for, at man også
interesserer sig for Palæstinaspørgsmålet.
Så er der endelig palæstinenserne selv. Jeg
må sige, at jeg på det allerskarpeste tager afstand fra de udtalelser, som Arafat er kommet
med om støtte til Irak, men jeg forstår uroen
blandt palæstinenserne, der føler sig glemt og
solgt, sådan som tingene ser ud i øjeblikket.
Derfor synes jeg, at det uden kobling, uden at
gøre noget afhængigt af noget andet, er rigtigt
at fastslå, at man arbejder for en sådan konference. Jeg kan ikke forstå, at man i stedet foretrækker konfrontationen, som efter min opfattelse med 99 pct.s sikkerhed ender med en katastrofe, men bevar mig vel, den kommer ikke til
fysisk at gå ud over Danmark, det er jo ikke nogen verdenskrig, der truer, det er »kun« arabere, som bliver ramt. Nå ja, så er der selvfølgelig
også nogle amerikanske soldater, det er beklageligt, men en verdenskrig er det i hvert fald ik-

244

ke, og det er måske en af grundene til, at man
behandler sagen lovlig letfærdigt, synes jeg.";Gert Petersen
99273;title_name;":
Spørgsmålet om krig eller fred i Golfen er et
alt for alvorligt spørgsmål til, at vi kan tillade os
at tale forbi hinanden nu, hvor det er gjort til et
emne her i Folketingets åbningsdebat, i og med
at SF har stillet et dagsordensforslag.
Der er mange ting i hr. Gert Petersens forklaringer på dagsordensforslaget, som regeringen
er enig i: ønsket om at undgå krig, ønsket om at
finde en fredelig løsning, som sikrer, at FN's resolutioner bliver overholdt til punkt og prikke,
hvilket jo først og fremmest indebærer, at Irak
trækker sig betingelsesløst ud af Kuwait - jamen alt det er vi enige om.
Hr. Gert Petersen har også nogle betragtninger om USA, som rummer en form for mistillid
til USA's motiver og handlinger, det er regeringen ikke enig i.
Og så kommer dette spørgsmål om kobling
til de andre problemer, man har i området. Dér
må jeg sige til hr. Gert Petersen, at selv om jeg
finder det meget seriøst og sympatisk at sige, at
man ikke accepterer en kobling, så løber man
nu en risiko for at blive misforstået, når man
bringer dette emne ind i sit dagsordensforslag.
Jeg kan bekræfte over for hr. Gert Petersen,
at det også er regeringens holdning, at vi ønsker
en mellemøstlig fredskonference, hvor man
kan drøfte det arabisk-israelske problem og det
palæstinensiske problem. Det har været dansk
politik i mange år, dér er vi enige med vore EFpartnere. Det er også fortsat EF's bestræbelse,
men vi kan ikke acceptere, at det bliver bragt
ind i billedet som en form for belønning til den
irakiske hersker for at trække sig ud af Kuwait.
Det ville dels gøre det vanskeligere at få løst
disse problemer, dels ville det give ham en placering i den arabiske verden, som kan vise sig at
give anledning til nye problemer i tiden, der
kommer. Det er derfor, det er så vigtigt at modvirke de forsøg på en kobling, som så ihærdigt
er gjort fra irakisk side her på det seneste, men
hvor man ikke må glemme, at når Irak invaderede Kuwait, var det så sandelig ikke for pælæstinensernes skyld.
Men vigtigt er det, nu da emnet er bragt på
bane og der er fremsat et dagsordensforslag, at
vi undersøger mulighederne for, at Folketinget
i enighed giver udtryk for, at vi skal støtte alle

245

10/1 91: Forhandling om statsministerens redegørelse af 27. december 1990";Ellemann-Jensen
101559;title_name;"bestræbelserne for at finde en fredelig løsning,
forudsat naturligvis at det netop fører til, at
FN's resolutioner bliver opfyldt, og at Irak
trækker sig betingelsesløst ud af Kuwait. Alle
muligheder er jo ikke udtømt: her på det seneste har FN's generalsekretær erklæret sig rede
til at tage et initiativ, det har vi sammen med
andre nordiske lande været med til at presse på
for at han ville tage, og det er meget glædeligt,
at han tager det. Det siger sig selv, at han også
skal have fuld dansk støtte til sine mæglingsbestræbelser, og jeg må forstå på de drøftelser og
kontakter, der har været i formiddagens løb
partierne imellem, og på hr. Svend Aukens bemærkninger her, at det vil være muligt, at vi i
enighed kan formulere os, så vi dels får fremstillet som et klart dansk synspunkt, at vi ønsker en fredelig løsning, at vi ønsker at være
med til at udnytte alle muligheder, at vi specielt
støtter FN's generalsekretærs initiativ, men at
vi samtidig undgår at falde i den fælde, der hedder at koble problemerne sammen. Jeg synes,
det ville være glædeligt, hvis også SF ville være
at finde bag et sådant dagsordensforslag, der
kan samle alle.
(Kort bemærkning).";Udenrigsministeren
102740;name_party;":
Jeg er enig med udenrigsministeren i, at dette
spørgsmål om krig og fred er så vigtigt, at man
ikke skal tale forbi hinanden, og jeg ville gerne
udvide det med at sige, at jeg synes, spørgsmålet om krig og fred er så vigtigt, at det ikke burde bruges som legetøj i en åbningsdebat, for det
er det, der er sagen. Sagen er, at når SF i dag
bringer dette spørgsmål ind, er det, fordi det er
den eneste måde, man kan gøre sig interessant
på, og dermed bliver det pludselig til en »hu hej
vilde dyr-debat« her.
Men det, der egentlig kaldte mig herop, var
hr. Gert Petersens afsluttende bemærkninger.
Jeg synes, det var ualmindelig uforskammet at
tillægge de partier, der mener, at vi skal stå bag
FN's Sikkerhedsråds beslutninger, en racistisk
holdning, for det var jo det, hr. Gert Petersen
gjorde. Hr. Gert Petersen sagde, at det gjorde
ikke så meget, at der var nogle partier, der støttede den holdning, som bl.a. hr. Arne Melchior
og hr. Kofod-Svendsen og andre har givet udtryk for, for det var jo »kun« arabere, det gik ud
over. Er det ikke at påstå, at de pågældende folketingsmedlemmer er ligeglade med denne be-

246

folkningsgruppe og dermed racister? Jeg vil
gerne sige til hr. Gert Petersen, at grunden til, at
vi er nogle stykker, der ønsker, vi skal stå fast og også stå fast på den 15. - er, at der er nogle,
der har lært noget af tiden før anden verdenskrig. Der er altså nogle, der har lært noget af det
dér med at lege med en diktator: man kan godt
rejse til München og snikke-snakke, lige så vel
som man kan rejse til Bagdad og snikke-snakke. Dengang solgte man Tjekkoslovakiet, og nu
er der nogle, der måske vil sælge Israel i stedet
for.
Det, det drejer sig om, er, at en diktator ikke
bare skal tro, at når der er sat en grænse, så er
det noget, man ikke behøver at tage særlig alvorligt, for »de gør nu nok ikke noget alligevel«. Og det gør de så heller ikke næste gang,
næste gang og næste gang igen. Så kan hr. Gert
Petersen sige, at vi skal have sanktioner, og
hvad ved jeg. Hr. Gert Petersen glemmer, at datoen er sat, og at den er sat af et bredt flertal i
FN. Dermed er man tvunget til at stå fast på
den for ikke at give Saddam Hussein indtrykket
af, at det er helt ligegyldigt, hvad verdenssamfundet mener. Det er altså ikke af racistiske
grunde, at vi er nogle, der siger, at vi skal stå
fast: det er faktisk, fordi vi ikke har lyst til at
gentage spillet fra før anden verdenskrig.
(Kort bemærkning).";Duetoft
105190;name_party;":
Det er lidt ejendommeligt, at begrebet »stå
fast« skal bruges, som hr. Duetoft netop brugte
det, som om der er nogen her, der ikke vil stå
fast, og så er der andre, der vil stå fast.
Vi står fast på de sanktioner, som FN har
indført. Vi mener, at de sanktioner skal have tid
til at virke. Og hvis man vil blande situationen
fra før anden verdenskrig ind i billedet, skal jeg
minde om, at i 1935, da Italien havde angrebet
Abessinien, som det hed dengang, var der forslag fremme, stærke forslag, om at gennemføre
handelssanktioner imod Italien, først og fremmest når der drejede sig om olie. Italien rådede
ikke selv over olie, og forslaget faldt: det ville
man ikke være med til. Jeg skal lade være at
komme ind på det politiske dengang om, hvem
der ikke ville være med til det, men i hvert fald:
Der kunne ikke skabes flertal for det i de store
lande og i Folkeforbundet. Hvis der havde kunnet det, hvis Italien var blevet ramt af sådanne
sanktioner, var Italiens aggression imod Abessinien blevet bremset.

247

10/1 91: Forhandling om statsministerens redegørelse af 27. december 1990";Gert Petersen
106298;title_name;"Selvfølgelig kan man igennem veltilrettelagte handelsblokader bremse en aggression. Det
koster noget. Men det koster noget på pengepungen, selvfølgelig også for de lande, som er
med i blokaden, de mister store indtægter, handelsindtægter. Det er så det offer, man må bringe, for at en sådan blokade kan slå igennem,
mens derimod en krig vil få så uoverskuelige,
elendige følger, at jeg ikke kan se, hvad der er
vundet ved den. Og jeg tror, det er meget svært
at overbevise nogen om det.
Må jeg lige sige, at udenrigsministeren sagde, der var en mistillid til USA i mit indlæg. Det
er der til den amerikanske præsident, ikke nødvendigvis til USA, fordi nogle af de kritiske bemærkninger, jeg er kommet med her, sandelig
også er kommet frem i USA og altså, som jeg
sagde, fra tidligere generalstabschefer, fra senatorer osv. Det er ledelsen af politikken, som
jeg er kritisk over for, og den kritik deles altså
også af mange i USA.
Det, jeg kritiserer, er, at præsident Bush har
valgt at tolke 15. januar-linjen, FN-resolutionen, som en regulær krigserklæring og lægge
op til det, hvor man kunne fortsætte sanktionerne i lang tid endnu og så, hvis de ikke virker
- men det kan man først afgøre om et år eller
halvandet - eventuelt gribe til andre midler. På
nuværende tidspunkt er det efter min mening
helt vanvittigt.
(Kort bemærkning).";Gert Petersen
107646;name_party;":
Jeg finder det overraskende i betragtning af
hr. Gert Petersens analytiske evner på det
udenrigspolitiske område, at hr. Gert Petersen i
sine indlæg ignorerer den kendsgerning, at
FN's Sikkerhedsråd meget bredt har besluttet,
at der efter den 15. januar kan tages magtmidler
i brug over for Irak, hvis man ikke har bragt den
ulovlige aggression over for og besættelse af
Kuwait til ophør. Det er ikke en amerikansk
politik, det er en bred FN-politik.
Og hr. Gert Petersen overser den kendsgerning, at der med denne Sikkerhedsrådsbeslutning er kommet noget nyt ind i FN-politikken,
der er nemlig kommet det ind i den, at vi går
tilbage til noget fundamentalt i FN-pagten, at
verdenssamfundet i givet fald kan anvende
magt imod en aggressor. Det er resultatet af den
nye forståelse i verden, bl.a. i Øst-Vest-forholdet. Var FN nået til den erkendelse for mange

248

år siden, kunne en lang række ulykkelige konflikter være bragt til ophør langt tidligere, eller
de var slet ikke startet.
Må jeg så afslutningsvis sige om koblingen og så skal jeg ikke sige mere om det - at når hr.
Gert Petersen bringer Palæstina-Israel-konflikten ind i denne debat, må man også erkende, at
der er to andre store problemer i området, som
hr. Gert Petersen jo slet ikke omtalte: Der er
kurdernes store ulykke, og der er konflikten i
Libanon. Det er også berettigede spørgsmål at
beskæftige sig med, bare ikke i denne dagsorden.
(Kort bemærkning).";Fischer
109094;name_party;":
Hr. Fischer glemmer forskellen mellem
»kan« og »skal«. Det er da rigtigt, at der i FNresolutionen står, at efter 15. januar kan alle
magtmidler bringes i anvendelse. Men den udlægges helt åbenbart af den amerikanske præsident, med de udtalelser, der er kommet til pressen, som han har fremsat offentligt, på den måde, at efter den 15. januar skal de militære
magtmidler bringes i anvendelse. Der er en stor
forskel.
I øvrigt er jeg ikke så imponeret af FN-resolutionen og den enighed, der er opnået. Når
man tænker på Kina, som undlader at stemme,
helt åbenbart for at slippe ud af de sanktioner,
som Kina har været ramt af - ikke i kraft af FN,
men i kraft af enkeltlandes beslutninger på
grund af Tien-An-Men-massakren, er jeg ikke
så imponeret af den enighed. Men under alle
omstændigheder står der ikke, at der efter den
15. januar »skal« bruges militære magtmidler,
der står kun, at der »kan«. Men USA's præsident - og jeg siger udtrykkelig præsident - har
tolket det, som om der- skal. Det synes jeg man
skal vende sig imod.
Så vil jeg godt lige sige - det fik jeg ikke sagt
før - at jeg lyttede med stor interesse til udenrigsministeren. Vi har igennem dagsordenen
fremlagt vores syn. O.k., lad os så se, om intentionen - at advare på en eller anden måde mod
en krig, opfordre til, at man arbejder videre på
at smide Hussein ud af Kuwait med fredelige
midler - kan udtrykkes på en anden måde. Jeg
ser frem til, om der kan komme et sådant dagsordensforslag. Vi er ikke så farisæiske, at vi mener, det absolut skal være vores: men vi må så
se, hvad der kommer, hvad det er, man brygger
på i øjeblikket.

249

10/1 91: Forhandling om statsministerens redegørelse af 27. december 1990";Gert Petersen
110802;title_name;"Under alle omstændigheder er jeg glad for,
at vi har bidraget til at få denne sag bragt på
dagsordenen. Der er kun meget få dage tilbage i
det tidsskema, som desværre er blevet stillet så
rigoristisk op fra amerikansk side. Men når jeg
siger »fra amerikansk side«, så vil jeg sandelig
også understrege Saddam Husseins hovedansvar. Jeg vil ikke på nogen måde udjævne, at
det naturligvis er Saddam Hussein, der er aggressoren. Det, der bare er mit point, er, at aggressoren kan og skal fordrives med fredelige
midler. Man skal gøre alt for at bruge fredelige
midler, og vi har dem til disposition. Derfor er
det forkert at bruge krigeriske midler på nuværende tidspunkt.
(Kort bemærkning).";Gert Petersen
111504;name_party;":
Jeg skal blot svare fru Marianne Jelved på
den indenrigspolitiske del.
Jeg forstod, at det ikke var så interessant, at
SF kunne støtte den altovervejende del af de
punkter, De Radikale havde lagt frem i valgkampen, hvis ikke vi kunne støtte punkt 1, gennemførelsen af regeringens helhedsplan. Det er
jo en blokering for et bredere samarbejde, for et
formaliseret samarbejde, for et regeringssamarbejde, så længe helhedsplanen eksisterer.
Dertil vil jeg gerne sige fra SF's side, at den
blokering kan jeg godt leve med, fordi helhedsplanen vel er væk om en uge. Når der har været
første behandling af alle regeringens 22 lovforslag, så er den helhedsplan vel væk, og så kan vi
vel komme i gang med at snakke politik. Og så
tror jeg godt, vi kan finde ud af noget sammen,
også i den økonomiske politik.";Jes Lunde
112345;title_name;":
Jeg skal her afbryde forhandlingen og udsætte mødet. Det genoptages i dag kl. 13.30.
Mødet udsat kl. 12.03
Mødet genoptaget kl. 13.30
Forhandlingen genoptoges.";Lilli Gyldenkilde
112526;name_party;":
Det ville være synd at påstå, at statsministerens redegørelse den 27. december 1990 på no-

250

gen måde lagde op til uenighed med Socialdemokratiet eller indeholdt nogen som helst borgerlige visioner. Tværtimod var redegørelsen et
eneste stort knæfald for Socialdemokratiet, og
de vælgere, der ved folketingsvalget stemte på
Venstre og De Konservative i håb om en borgerlig profil - vel i øvrigt også på CD - kan med
god grund føle sig groft snydt.
Statsministeren konstaterede ganske rigtigt,
at der fortsat er et ikkesocialistisk flertal i Folketinget, men hvad hjælper det med et ikkesocialistisk flertal, når kun et af partierne, nemlig
Fremskridtspartiet, vil føre en ikkesocialistisk
politik? De øvrige partier med Venstre og De
Konservative i spidsen fortsætter desværre blot
med at videreadministrere, hvad Socialdemokratiet i årevis har mishandlet det danske samfund med.
Når statsministeren mener, at de enorme
problemer, Danmark står over for, kun kan løses i bredt samarbejde, så kan jeg blot konstatere, at det samarbejde ikke omfatter Fremskridtspartiet, for statsministeren har jo ikke
engang taget kontakt til os, så vi i fællesskab
kunne finde ud af, hvordan vores stemmer kan
anvendes konstruktivt. Statsministeren har
desværre på forhånd lagt sig fast på at føre den
politik, Socialdemokratiet dikterer, og så i øvrigt leve fra dag til dag, mens tingene herhjemme forringes mere og mere.
Statsministeren mener ikke, at Danmark på
nogen måde er i en nødtilstand. Hvad kan man
så kalde den situation, hvor landet skylder over
500 mia. kr. væk og landets finansminister
fremsætter et finanslovforslag med 32 mia. kr. i
nye underskud, penge, der skal forrentes hvert
evig eneste år, penge, der skal betales tilbage af
de kommende generationer? Man skulle tro, at
en regering, der kalder sig borgerlig, anstændigvis i den situation ville forstå at sætte tæring
efter næring med en finanslov, der i det mindste
var i balance: men heller ikke det kan den
handlingslammede regering tage sig sammen
til.
At Fremskridtspartiet i forbindelse med valget pegede på, at hr. Poul Schlüter skulle fortsætte som statsminister, betyder jo altså ikke, at
statsministeren skal tage Fremskridtspartiet
som et automatisk støtteparti. For os var det et
spørgsmål om at holde socialisterne væk fra regeringsmagten. Regeringen skal ikke regne
med at kunne forhandle færdig med andre par-

251

10/1 191: Forhandling om statsministerens redegørelse af 27. december 1990";Pia Kjærsgaard
115012;title_name;"tier og derefter forelægge Fremskridtspartiet
resultatet som en urokkelig kendsgerning. Vi
vil gerne være med til at stemme ikkesocialistiske forslag igennem i folketingssalen, men vi
kræver altså den indflydelse, der står i rimeligt
forhold til vores stemmetal.
Vi vil gerne stadig væk have gennemført reelle skattelettelser - ikke det, som KV-regeringen
præsterer med nye udgifter til erhvervslivet
med deraf følgende svækket konkurrenceevne
og stigende arbejdsløshed.
Der er ærlig talt ikke meget at prale af, når
regeringen foreslår afgiftslettelser på grænsehandelstunge varer for et beløb på kun 1 mia.
kr. Om mindre end 2 år står Danmark i EF's indre marked, og det virker, som om regeringen
endnu ikke har opdaget det. Der skal helt andre
og stærke initiativer til, og disse initiativer vil
betyde enten gigantiske besparelser i den offentlige sektor - hvad Fremskridtspartiet vil
hilse meget velkommen - eller også skatteforhøjelser, og det bliver uden Fremskridtspartiet.
Skal jeg være helt ærlig, så er jeg bange for, at
det i stedet bliver indkomstskatten, som får
endnu et tryk opad. Fremskridtspartiet foreslår
derfor til en start, at regeringen tager initiativ
til, at kun 20.000 af de ca. 50.000 arbejdspladser, der årligt bliver ledige ved naturlig afgang i
den offentlige sektor, besættes: dermed vil der
uden at fyre en eneste offentligt ansat årligt
kunne skæres ca, 30.000 arbejdspladser væk.
Inden valget var skattelettelser den store
åbenbaring, og såvel regeringen som Socialdemokratiet lovede befolkningen, at det uanstændigt høje skattetryk ville blive formindsket. Og
hvordan ser det så ud, når valget er overstået?
Ja, vi har allerede hørt heroppefra, hvordan politikerne glemmer deres løfter efter en valgkamp: det er ærlig talt sørgeligt.
Regeringen har antydet, at man ønsker at
fortsætte privatiseringerne, men hvis regeringen ønsker at privatisere sammen med Fremskridtspartiet - og det er jo noget, som Fremskridtspartiet meget gerne medvirker til - men
så blot derefter ønsker at give pengene ud sammen med Socialdemokratiet, så bliver vi altså
nødt til at sige stop. Privatiseringsniveauet må
anstændigvis bruges til at betale af på vores
uhyggelige gæld og ikke til at øge de offentlige
budgetter.
Regeringen taler meget om at fastholde det
udgiftspolitiske måltal i staten. Det er altså no-

252

get af en falsk varebetegnelse, når man kun opnår denne balance gennem at tage forskellige
hel- og halvoffentlige aktiviteter ud af regnskabet. Med over 900.000 personer ansat i den offentlige sektor - ca. 22 pet. af den voksne befolkning over 17 år er beskæftiget helt eller delvis i den offentlige sektor - og dertil omkring 43
pet. af den voksne befolkning, som modtager
overførselsindkomster, siger det sig selv, at det
bliver utrolig svært at vende billedet.
Der skal virkelig, som det så populært er
sagt, nye boller på suppen for at finde ud af,
hvordan vi får dansk økonomi til at hænge sammen. Det er i det hele taget det helt store danske
paradoksproblem, at to tredjedele af befolkningen, den offentlige sektor og overførselsindkomstmodtagerne, skal forsørges af den sidste
tredjedel, den private sektor. Det er sandsynligvis derfor, at de øvrige partier ikke tør og derfor
undlader at foretage de besparelser på den offentlige sektor, som er så nødvendige.
Det nytter altså ikke noget, at partierne heroppefra også i dag siger, at den offentlige sektor
har den størrelse, som en offentlig sektor i Danmark skal have. Vi bliver ganske enkelt nødt til
at se på, at også den borgerlige regering faktisk
har forøget antallet af offentligt ansatte ganske
betydeligt, siden den borgerlige regering tiltrådte - naturligvis med Socialdemokratiets
velsignelse, men det er urimeligt, at den borgerlige regering stadig væk fortsætter med at føre
socialdemokratisk politik.
Hvor ofte har borgerne ikke hørt politikerne
- og også her de borgerlige politikere - sige, at
danskerne må lære at sætte tæring efter næring? Det er sådan et godt, man kan sige lidt
gammeldags begreb, som desværre ikke alt for
mange efterlever: men det er et godt og sundt
princip. De ord er jo sagt til hudløshed, men
desværre - og det er virkelig beklageligt - taler
såvel finansministeren som statsministeren altid kun om det private forbrug. Det er det forbrug, som regeringen ønsker at indskrænke, det
er det forbrug, som den borgerlige regering har
set sig godt sur på, og det er altså urimeligt. Det
er ikke det offentlige forbrug, der bliver talt så
meget om. Det er igen, at man vil gå ind og
båndlægge midlerne hos borgerne, at man vil
beskære det private forbrug, og det synes vi i
Fremskridtspartiet er urimeligt.
Sandheden er jo, at der ville være plads til et
langt, langt højere privatforbrug, hvis ikke pen-

253

10/1 91: Forhandling om statsministerens redegørelse af 27. december 1990";Pia Kjærsgaard
119845;title_name;"gene skulle pumpes over i en umættelig offentlig sektor og til renter på den enorme statsgæld,
en gæld, der næste år forøges. Vi synes, det er
pinligt, at den borgerlige regering tilsyneladende ikke engang skammer sig over at fremsætte
et forslag til finanslov for næste år med et indtil
nu budgetteret underskud på omkring 32 mia.
kr., et underskud, som desværre kan vise sig at
blive væsentlig højere - ingen offentlige besparelser, og det er altså urimeligt, at man overhovedet ikke vil tale med Fremskridtspartiet om
det, der hedder offentlige besparelser.
Regeringens seneste budgetredegørelse understreger nødvendigheden af, at der tages alvorligt fat om nældens rod. Jo før, jo bedre. Meget tyder på, at regeringen får endog særdeles
svært ved at trække Socialdemokratiet til truget, og derfor bliver det altså nødvendigt, hvad
enten regeringen kan lide det eller ej, at samle
Folketingets ikkesocialistiske flertal, hvis der
skal føres en ansvarlig politik i Danmark.
Det bliver også spændende at se, om Det Radikale Venstre, Kristeligt Folkeparti og CD vil
se sandheden i øjnene: at Socialdemokratiet
faktisk overhovedet ikke er interesseret i at
samarbejde, hvis altså ikke Socialdemokratiet
selv sidder på regeringsmagten. De tre små borgerlige partier bliver nødt til at indse, at Socialdemokratiets taburetkløe, jeg havde nær sagt
heldigvis står i vejen for et samarbejde hen over
midten. Hvorfor i alverden bliver man ved med
at tale om det her brede samarbejde, når den
danske befolkning den 12. december 1990 satte
et Folketing sammen, som bestod af 91 ikkesocialistiske mandater? Et sådant samarbejde
med Socialdemokratiet vil naturligvis også betyde, at der fortsat føres socialdemokratisk politik i Danmark.
Lad os dog i stedet lære af de lande, der i alt
for mange år har været plaget af socialismens
svøbe. For dem er der kun én vej til velstand:
privatiseringer og et sundt erhvervsliv. Jamen
det kan jo ikke nytte noget, at hr. Svend Auken
trækker på smilebåndet. Det er jo sådan, at
man i Østeuropa begynder at tale om markedsøkonomi, noget, som vi egentlig også i Danmark burde interessere os for i stedet for den
bevidstløse planøkonomi, som Socialdemokratiet med den borgerlige regering har stået som
garant for. Hvis det ikkesocialistiske Danmark
ville trække i arbejdstøjet, ville danskerne igen
kunne se fremtiden i møde med forhåbninger

254

om lettelser i skattetrykket, faldende arbejdsløshed, overskud på betalingsbalancen, nedbringelse af statsgælden og en helt igennem
sund økonomi.
Jeg tror egentlig også, at den afmagt, som virkelig føles i den danske befolkning, ville forsvinde. Der har været talt om den lave stemmeprocent til valget den 12. december, og det er
vel nok en begyndelse til enden, hvor vælgerne
synes, at nu nytter det egentlig ikke noget mere,
det bliver jo alligevel den samme surdej, hvad
enten der sidder den ene eller den anden regering.
Med det, statsministeren har lagt op til i sin
redegørelse, er der i hvert fald ikke indtil videre
udsigt til andet end yderligere gældsættelse og
yderligere forringelse af danskernes levevilkår.
Det var altså ikke det, vælgerne pegede på den
12. december, da de, hvad statsministeren desværre som oftest har overset, satte et ikkesocialistisk flertal i Folketinget.
I Fremskridtspartiet afventer vi situationen.
Vi håber sådan set, at regeringen jo før, jo bedre
indser, at Socialdemokratiet åbenbart ikke vil
samarbejde med regeringen, noget, som vi ikke
er specielt kede af i Fremskridtspartiet, for så
ser vi faktisk frem til den dag, da det Folketing,
som vælgerne har sammensat den 12. december, kan begynde at samarbejde til gavn for den
danske befolkning.";Pia Kjærsgaard
123523;name_party;":
Det genfremsatte forslag til finanslov og de
ændringsforslag, som regeringen både før og
efter valget har stillet, giver sammen med de øvrige lovforslag, regeringen nu har fremsat her
efter valget, et billede af en regering, som gør
meget - efter vores mening alt for meget - for at
tilpasse sig Socialdemokratiets ønsker. Og det
er jo ikke engang noget, regeringen lægger skjul
på. Man gør endda meget ud af særlig i pressen
at fortælle, at man nærmest har taget udgangspunkt i de knæfald, man har gjort over for Socialdemokratiet før valget. Og så søger man altså
nu at formulere det i lovforslag i det spinkle
håb, at man så er i stand til at tiltrække sig Socialdemokratiets stemmer.
Tager vi f.eks. hele spørgsmålet om 6
pct.-skatten, der jo af regeringen blev gjort til
det helt store og essentielle valgemne, så husker
vi alle sammen, hvordan regeringen startede
med at forlange, at 6 pct.-skatten med ét hug

255

10/1 91: Forhandling om statsministerens redegørelse af 27. december 1990";Kim Behnke
124536;title_name;"blev afskaffet helt og aldeles. Så gik der lidt tid,
og så kom der et nyt forslag. Det gik ud på, at
nu skulle man først tage de 3 pet. og fjerne dem
i 1991 og så de sidste 3 pet. i 1992. Så gik der lidt
mere tid, og så besluttede man sig for, at det
nok ikke var så godt alligevel: nu skulle man så
kun fjerne de 2 pet. i 1991 og så de resterende 4
pet. i 1992.
Så blev der folketingsvalg - oven i købet udskrevet netop på fjernelsen af 6 pct.-skatten og det eneste, der nu er tilbage, er en sølle forhøjelse af bundgrænsen for, hvornår man overhovedet begynder at betale 6 pct.-skat.
Det ene emne, nemlig 6 pct.-skatten og den
rutschetur, regeringen har udsat sig selv for netop på det forslag, synes vi er meget betegnende
for den politik, regeringen står for i øjeblikket.
Det kan selvfølgelig godt være, at det er underholdende, men efter vores mening måske en
anelse barnligt, når man bruger så mange kræfter på i pressen at skose Socialdemokratiet og
hr. Svend Auken for, at de ikke lever op til deres valgløfter. Jamen så lad dog socialisterne lade være med at leve op til deres valgløfter! Og
så lad dog for søren os andre gå i gang med at få
gjort noget ved de nødvendige ændringer, der
skal til!
Regeringen praler altså selv med - og så sent
som under debatten i dag er det fremstået tydeligt - at det fortsat er Socialdemokratiet, man
satser på, og den situation er vi jo selvfølgelig i
Fremskridtspartiet nødt til nøgternt og realistisk at arbejde ud fra. Det betyder selvfølgelig,
at de nødvendige ændringer på finansloven,
der skal til for at få stoppet gældsætningen, for
at få nogle rigtige skattelettelser og ikke bare
skatteomlægninger, ja, de ting, der skal til, er
man ikke interesseret i at medvirke til. Man vil
hellere flytte hegnspælene ind på den halvvisne
røde mark frem for at komme ind på vores
grønne, saftige, frodige mark med de gode forslag.
Vi har konstateret, hvordan regeringen har
fremlagt 8-9 mia. kr.s budgetforbedringsforslag, og læg mærke til ordet budgetforbedringer, for det dækker over, at der altså ikke er tale
om besparelser. Nej, to tredjedele af de forslag,
regeringen har formuleret, er nye indtægter.
Men ærlig talt troede jeg, vi var enige om, at
den offentlige sektor var for stor, og at vi skal
have gjort den mindre. Det gør man altså ikke
ved i sølle 8-10 mia. kr.s budgetforbedringer at
basere de to tredjedele på nye indtægter.

256

Det kan da godt være, at det er urealistisk at
sige, at vi skal have statens gældsætning stoppet, og at vi skal have budgetunderskuddet sat
ned, men så er det ikke, fordi Fremskridtspartiet er urealistisk, så er det altså, fordi virkeligheden er urealistisk. Og det er nu engang virkeligheden, vi skal forholde os til. Og virkeligheden
tilsiger os altså, at vi skal have stoppet den
»galopske« statsgældsætning.
.Ikke fordi statens 500 mia. kr.s gæld i sig selv
er noget problem. Nej, problemet er, at lige så
vel som alle andre ønsker de, der har lånt staten
de mange penge, også at få deres udestående
forrentet. Og det betyder altså, at vi her i salen
kan diskutere ændringsforslag på stort set
samtlige finanslovens konti, men der er én konto, nemlig § 37, som der nok næppe er nogen
der har ændringsforslag til, og det er dér, hvor
vi betaler renterne. Og ærlig talt, det ligner ikke
noget over for en befolkning, der lever i et samfund, der er højt beskattet. Måske klarer det
danske fodboldlandshold sig ikke så godt længere, men der er dog ét sted, hvor vi bliver ved
med at beholde vores verdensrekorder, og det
er altså i skatteniveau. Dér ligner det ikke noget, at man ofrer 19 eller næsten 20 pet. af alt,
hvad der kommer ind i skatter og afgifter, og
bruger det til noget så goldt og meningsløst som
at betale renter på den store gæld.
Selv om vi i dag diskuterer på baggrund af en
budgetredegørelse, der spår omkring 32 mia.
kr.s underskud, så må vi også alle sammen erkende, at det, som meget af formiddagen gik
med, nemlig at diskutere mulighederne eller risikoen for en krig i Golfen, med ét slag kan gøre
de 32 mia. kr.s underskud til 40 eller 50 mia.
kr.s underskud. Og hvad så? Ja, det betyder så
altså, at de 510 mia. kr., som vi runder i år, næste år bliver til 560 eller 570 mia. kr. Og det ligner ikke noget. Det skal der gøres noget ved.
Derfor har vi fra Fremskridtspartiets side
sagt, helt tilbage fra da det første finanslovforslag blev fremsat i august måned, at der må være tre overskrifter for de finanslovforhandlinger, hvis det skal føre noget positivt med sig.
Den første overskrift er, at Folketinget - det
kan være på tværs af partiskel, eller hvad ved
jeg - i erkendelse af, at den gældsætning er gået
for vidt, bestræber sig på at få stoppet gældsætningen, får bragt underskuddet ned.
Den næste er så, at den hårdt plagede befolkning og ikke mindst vores erhvervsliv, der træn-

257

(17)
101I 91: Forhandling om statsministerens redegørelse af 27. december 1990";Kim Behnke
129444;title_name;"ger til konkurrenceevne, får nogle rigtige personskattelettelser. Dér er jeg da glad for, at det
budskab, vi nu siden 1973 så kraftigt har formuleret, nemlig ønsket om at få den skattefrie
bundgrænse forhøjet, nu bliver formuleret fra
flere og flere sider. Men o.k., skulle der ikke
være et flertal for at forhøje den skattefrie
bundgrænse, så finder vi såmænd nok sammen
om at få andre personskattelettelser. Det vigtigste er, at de bliver gennemført.
Det sidste punkt er måske det vigtigste. Det
er, at vi sørger for at få fortsat privatiseringsarbejdet, fordi privatiseringer er i stand til som
det eneste politiske redskab at løse to problemer på samme tid: Dels får man et provenu, når
man sælger de pågældende ting, og dem kan
man bruge til at afdrage på gælden, dels opnår
man en driftsbesparelse, og den kan bruges til
at finansiere bl.a. skattelettelserne.
Hvis regeringen fortsat er interesseret i at
snakke med os om de tre mål, så er vi stadig
væk i en situation, hvor vi mener, at det kan være muligt at nå frem til en fælles aftale om finansloven. Men hvis resultatet af forhandlingerne stadig væk er en finanslov med et underskud på 32 mia. kr., så er Fremskridtspartiet ikke med. Så kan det godt være, at vi melder os ud
af klubben af de såkaldt ansvarlige: men vi mener ikke, det er særlig ansvarligt at vedtage en
finanslov med et underskud på 32 mia. kr., og
derfor ønsker vi ikke at deltage i den klub, der
gør det.
Omvendt er vi også nødt til selv at være i
stand til at pege på, hvad der så skal gøres, og
det vil så i givet fald blive formuleret i form af
de nødvendige ændringsforslag.
(Kort bemærkning).";Kim Behnke
131088;name_party;":
I forlængelse af debatten i formiddags vil jeg
gerne stille et forslag om motiveret dagsorden
om den truende krig i Golfen.
Jeg kan sige, at vi i Socialdemokratiet har bestræbt os på efter konsultationer med regeringspartierne og med andre partier i Folketinget at finde frem til en tekst, der klart støtter alle
bestræbelser på at få FN's resolutioner opfyldt
- dvs. fuldstændig irakisk tilbagetrækning fra
Kuwait, uden at det udløser en krigerisk konflikt, der vil betyde meget store menneskelige,
økonomiske og politiske belastninger - og som
også udtaler en klar støtte til FN's generalse-

258

kretærs bestræbelser her i den elvte time på at
undgå krigen.
Jeg skal derfor tillade mig at fremsætte følgende:
Forslag om motiveret dagsorden.
»Folketinget opfordrer regeringen til fortsat
at støtte alle internationale bestræbelser på at
sikre en fredelig løsning på Golfkrisen, som indebærer opfyldelse af de relevante FN-resolutioner, dvs. en fuldstændig irakisk tilbagetrækning fra Kuwait.
En krig betyder talløse menneskelige, politiske og økonomiske ofre.
Derfor opfordrer Folketinget regeringen til
at give FN's generalsekretær fuld opbakning til
hans mæglingsbestræbelser.
Tinget går herefter over til næste sag på dagsordenen.«
(Dagsordensforslag nr. D 2).";Svend Auken
132395;title_name;":
Der er nu fremsat følgende forslag om motiveret dagsorden: (se ovenfor). Også dette dagsordensforslag indgår nu i forhandlingen.
(Kort bemærkning).";Henning Rasmussen
132565;name_party;":
Lige siden Centrum-Demokraterne startede
herinde sammen med Fremskridtspartiet, har
vi - og i begyndelsen som det eneste parti - arbejdet for, at man i alle sager tog samme hensyn
til Fremskridtspartiet ved forhandlinger, som
man gjorde til alle andre partier. Det standpunkt har vi stadig væk. Alligevel må jeg advare imod, at den tone, der lå i fru Pia Kjærsgaards indlæg, kommer til at danne udgangspunkt for den kommende debat.
Der var i formiddagens debat, udmærket anført af hr. Peter Brixtofte, en trang til at trænge
ind bag ved alle de mange, skal vi kalde det fraser eller ord, man plejer at bruge om offentlig
sektor og alt det dér. Hr. Peter Brixtofte har i
sin praktiske virksomhed i Farum Kommune
netop vist, at man går bag om det og laver rent
praktiske foranstaltninger, som ingen fornuftige mennesker overhovedet vil kunne vende sig
imod, og som naturligvis også herinde må kunne samle et flertal. Men så er det også nødvendigt, at vi får alle fraserne lagt til side.
Her skal jeg uden i øvrigt at gå ind på Fremskridtspartiets indlæg tage dette med det priva-

259

10/1 91: Forhandling om statsministerens redegørelse af 27. december 1990";Erhard Jakobsen
133745;title_name;"te forbrug og det offentlige forbrug. Hvad er det
offentlige forbrug? Er det det, de offentligt ansatte forbruger? Er det det, som vi, der sidder
herinde, forbruger? Nej, det er det ikke. Det er
det, borgerne forbruger af offentlige ydelser.
Hvorfor skulle det være mindre værd og mere
skadeligt for landets økonomi end privatforbrug? Hvordan i alverden når man frem til den
vurdering? Det vil i mange tilfælde være lige
omvendt, for det koster mindre valuta, end det
private forbrug gør.
Det er så én sag, men i et frit samfund, et økonomisk frit samfund, er der to grundregler: frit
forbrugsvalg og frit beskæftigelsesvalg. Det sidste kan være noget svært at finde frem til i praktisk anvendelse, men det første er ganske klart.
Hvis borgerne vælger at ville have offentlige
goder i stedet for private goder, så skal folk have lov til det. Hvis folk i en kommune gennem
deres stemmeafgivning tilkendegiver, at de ønsker flere offentlige ydelser, så skal de selvfølgelig have de offentlige ydelser, og der er ikke
noget som helst forkert i det. Og det er jo det,
der sker her i landet.
Jeg har jo mit ældgamle spørgsmål til den
tidligere regering, og det kan jeg stille igen:
Hvilken besparelse på de offentlige udgifter
mener man er nødvendig for at fremkalde I
mia. kr.s besparelse i valutaforbruget? Jeg ved
godt, det spørgsmål kan ikke besvares, og derfor stiller jeg det med stor fornøjelse flere gange.
(Kort bemærkning).";Erhard Jakobsen
135193;name_party;":
Jeg kender jo godt - og det gør vi jo i øvrigt
alle sammen - forskellen mellem CD's holdning til den offentlige sektor og så Fremskridtspartiets. Jeg foretrækker altså stadig væk at sige
tingene sådan, som det i hvert fald er min opfattelse at tingene også bliver sagt ude i samfundet, hr. Erhard Jakobsen, uanset hvilken tone
hr. Erhard Jakobsen så mener jeg bruger.
Når der så fra hr. Erhard Jakobsens side bliver sat spørgsmålstegn ved forbruget, så er det
klart Fremskridtspartiets mening, at borgerne
skal have lov at bruge deres egne penge selv i
videst muligt omfang. Og der er altså den forskel på det private forbrug og det offentlige forbrug, at det offentlige forbrug er styret herindefra, det er tvang, og det private forbrug er noget,
borgerne selv råder over, det er frivillighed. Og

260

det er faktisk meget af det, der ligger til grund
for hele Fremskridtspartiets ideologi. Vi ønsker
at give mere magt til borgerne i stedet for til staten, til samfundet. Det er egentlig det, der ligger
i Fremskridtspartiets grundsynspunkter. Dér
ved vi godt, at vi er meget forskellige fra CD,
men vi troede dog ikke, at vi var så forskellige
fra f.eks. de borgerlige partier Venstre og Det
Konservative Folkeparti.
(Kort bemærkning).";Pia Kjærsgaard
136449;name_party;":
Blot til hr. Erhard Jakobsen.
Hvis det er muligt blandt mange andre stykker papir, vi får her i huset, så vil jeg anbefale at
læse Skatteministeriets skattepolitiske redegørelse for 1990. Dér fremgår det bl.a. af side 124,
og jeg citerer frit fra hukommelsen, at »ved ethvert offentligt forbrug må der påregnes et velfærdsøkonomisk tab«. Eller sagt på en anden
måde: Jo mere det offentlige beskæftiger sig
med, jo fattigere bliver vi alle sammen - et velfærdsøkonomisk tab, når det offentlige beskæftiger sig med tingene. Det er Skatteministeriet,
der grundigt og sagligt redegør for, hvordan det
hænger sammen, i den skattepolitiske redegørelse fra maj måned 1990.
Der sker det - og vi kender det jo alle sammen - at når der her i Folketinget skal vedtages
en lov eller vedtages et budget osv., så er det politiske forhandlinger, der afgør, hvilke tal der
skal stå på de enkelte konti - uden den gavnlige
kontrol, der er ude i det private erhvervsliv. I
det private er det sådan, at folk som regel selv
har de bukser på, hvor tegnebogen sidder, og
det gør altså, at man er lidt mere påpasselig
med, hvad man giver penge til, og hvad man siger nej til, hvorimod det her i huset tit er et
spørgsmål om, hvilke politiske aftaler der kan
blive indgået.
Der er en stor befolkning derude, som, uanset om de har stemt på hr. Erhard Jakobsens
parti eller på mit parti, er pligtige til at leve under den lovgivning, der bliver vedtaget herinde,
uanset om de bryder sig om det eller ej. Men
hvis befolkningen ikke bryder sig om de tilbud,
man har i den ene butik, så har man muligheden for at gå hen i en anden butik og købe nogle
alternative varer dér. Den mulighed har man
ikke i forhold til staten. Dér er vi alle sammen
pligtige til at rette os efter den lovgivning, der
er, og det er det skel mellem frihed og frivillig-

261

10/1 91: Forhandling om statsministerens redegørelse af 27. december 1990";Kim Behnke
138363;title_name;"hed, som gør, at vi efter vores mening skal have
flest mulige aktiviteter placeret i den private
sektor.
(Kort bemærkning).";Kim Behnke
138507;name_party;":
Jeg vil gerne have lov til at protestere imod,
at både fru Pia Kjærsgaard og hr. Kim Behnke
fremsætter disse synspunkter på Fremskridtspartiets vegne. Det har de ingen ret til. Jeg vil
protestere på Adam Smiths vegne. Det er næsten ordret afskrift af, hvad Adam Smith sagde i
1776. Dér hører det hjemme, tidsmæssigt og i
praksis, hvorimod hverken hr. Kim Behnke eller fru Pia Kjærsgaard har den erfaring fra det
kommunale, som hr. Peter Brixtofte og jeg har.
Vi ved, at mange kommunalbestyrelsesmedlemmer sukker under, at vi er nødt til at tilfredsstille borgernes krav: men det er faktisk borgerne, der kræver det. Jeg husker fra min borgmestertid, at vi ikke frivilligt har opført en eneste
børneinstitution. Det var ikke noget, der morede os, det var ikke rart, men vi var nødt til det.
Hvorfor? Ellers havde vi aldrig fået Novo eller
Dyrup Lak og Farver eller Fog & Mørup eller
alle de andre, for betingelsen for, at de ville flytte ud til os, det var, at vi byggede de børneinstitutioner, som industrien skulle bruge for at
skaffe kvindelig arbejdskraft. Så kom igen og
sig, at det er politikere, der fastsætter det, det
passer jo ikke!
Men der er bare det ved det, at borgerne jo
ikke kan vælge frit, hvis det ikke er der. Borgerne kan ikke vælge, at deres børn skal i svømmebad, hvis der ikke findes et svømmebad. Borgerne kan ikke frit beslutte at gå til tennis, ridning og alt muligt andet, hvis det ikke findes.
Hvis private laver det, er det i orden. Hvis de
ikke laver det, så ved enhver moderne kommunalmand, at det er vores forbandede pligt at gøre det.
(Kort bemærkning).";Erhard Jakobsen
140111;name_party;":
Uden at det skal udvikle sig til en principiel
diskussion for og imod, hvorvidt hr. Adam
Smith i 1776 havde ret eller ej, tillod jeg mig ikke desto mindre at citere fra en publikation, der
var fra maj måned 1990, oven i købet produceret af vores eget skatteministerium.

262

Når hr. Erhard Jakobsen rejser det spørgsmål, hvorvidt man havde fået virksomheder til
kommunen eller ej, vil jeg gerne henvise til en
virksomhed som Danfoss som et glimrende
eksempel på, at det kan lade sig gøre, uden at
det offentlige blander sig. Netop en virksomhed som Danfoss har etableret pasning af deres
medarbejderes børn osv. helt uden offentlige
tilskud. Det er det, der kendetegner et frit samfund. I et samfund, hvor man får lov til at beholde sine penge, har man også muligheden for
selv at iværksætte forskellige initiativer, frem
for at hr. Erhard Jakobsen eller andre byråd
rundt omkring i landet føler sig forpligtet til at
mene, hvad de tror gavner alles ve og vel. For
der kunne jo være 49 pet. af borgerne i kommunen, som ikke bryder sig om det, der sker, men
på grund af lovgivningen er de alligevel pligtige
til at betale til det, og det er det, der er urimeligt.
(Kort bemærkning).";Kim Behnke
141315;name_party;":
Ja, det er jo netop så velgørende, at man
rundt omkring ser private institutioner klare
det for borgerne, som det offentlige ellers har
haft patent på i utrolig mange år, og det er da
urimeligt at sige, at medmindre private institutioner laver de forskellige aktiviteter i kommunen, bliver det offentlige nødt til at tage sig af
det. Det må da være borgerne, der bestemmer
det: det må da være de borgere, der lever i kommunen, der bestemmer, hvad der skal ske i deres egen kommune, mod at de får lov til at beholde flere af deres egne penge selv, og der er
altså kun Fremskridtspartiet herinde til at påpege den alt for store offentlige sektor.
Jeg føler også anledning til at sige på nuværende tidspunkt, hvor man forsvarer antallet af
offentligt ansatte, hvor man forsvarer den offentlige sektor, at der siden 1987 er ansat 14.000
personer mere i den offentlige sektor. I samme
tidsrum er der 24.000 færre privat ansatte, og
det er bestemt ikke den udvikling, Fremskridtspartiet billiger, for så får vi mere og mere et
tvangssamfund, og det har vi også set at udviklingen har medført - et tvangssamfund, hvor
det er staten, der råder over en alt for stor del af
skatteborgernes midler, og det er det, Fremskridtspartiet fortsat altid vil bekæmpe - ene af
alle partier, ser det desværre ud til.

263

10/1 91: Forhandling om statsministerens redegørelse af 27. december 1990

(Kort bemærkning).";Pia Kjærsgaard
142734;name_party;":
Jamen jeg er helt enig med fru Pia Kjærsgaard i ønsket om, at Fremskridtspartiet kommer til at stå alene med disse synspunkter. Det
var netop baggrunden for det, jeg sagde før,
nemlig at alle vi andre diskuterer det her ud fra
helt andre synspunkter.
Dernæst vil jeg gerne sige, at Adam Smiths
bemærkninger i 1776 ikke bliver bedre af, at nogen genoptrykker dem i en betænkning, som
kommer i vor tid - det kan Adam Smith jo ikke
gøre for. Men Adam Smith tog selv forbehold.
Jeg har en anden udgave af Adam Smith, som
altså er kommet en 10-12 år senere end den første, og dér tager han udtrykkeligt forbehold ved
at sige, at »allerede i disse år er der sket så meget, at jeg naturligvis må se lidt anderledes på
forskellige ting, end jeg gjorde dengang, da jeg
skrev...«. Det var altså allerede efter 12 års
forløb. Nu er der jo gået nogle gange 12 år siden, og derfor er Adam Smith en stor filosof.
Han var i øvrigt ikke økonom, men samfundsrevser, moralprædikant og sådan noget, (tilråb)
- nå, var han oven i købet også teolog? Ja, der
kan man se (munterhed), men at bruge ham i
forbindelse med vor tids problemer - nej, skal
man spørge om nutiden, bliver man nødt til at
tale med hr. Peter Brixtofte, med mig og med
andre, som har haft med det praktiske at gøre,
og som også har tid til at læse lidt teori, men
ikke bliver blinde, fordi vi læser noget teori.";Erhard Jakobsen
144115;name_party;":
Først en replik til det sidste replikskifte: Fru
Pia Kjærsgaard hoppede atter i med begge ben,
idet hun talte om, at offentlige udgifter førte til
tvangssamfund og blev påtvunget borgerne.
Offentlige udgifter kan kun vedtages i Folketinget, i amtsråd eller i kommunalbestyrelse og er
under alle omstændigheder et resultat af borgernes stemmeafgivning. Det er sandheden om
det, og det er det, vi plejer at kalde demokrati.
Det har ikke noget med tvang at gøre: det er
borgernes egen frie vilje, hvis det forholder sig
sådan, at der er disse offentlige udgifter.
Og så over til min ordførertale på vegne af
CD:
Som taknemlig abonnent på hybridnettet fik
min aften i går jo et helt andet forløb, end jeg
havde forudset, idet man over CNN kunne være midt i begivenhedernes centrum i timevis, og

264

jeg må indrømme, at det så i nattens løb faldt
mig lidt svært - vanskeligere end sædvanligt,
det kan være galt nok - at få mig koncentreret
om de ting, vi skal tale om under denne debat,
men hvad - i Gutenberghus står Egmont H. Petersens gamle valgsprog: »Ingen opgave er for
ringe til, at man skal forsøge at udføre den
godt«, og under denne devise vil jeg alligevel
kaste mig ud i dagens mere hjemlige debat om
vores noget mindre og noget lettere problemer,
og jeg vil gerne introducere med en lidt fri genfortælling af et folkekært eventyr.
Se, det havde været en forrygende julemåned
i eventyrriget oppe i Fællesskabernes nordlige
ende. Ikke forrygende morsom, ikke forrygende oplivende, men fart, det var der da i hvert
fald på. Borgerne i dette eventyrrige havde besluttet sig for at fordele julegaverne lidt anderledes end tidligere. De tænkte derved især på to
af de populære og førende figurer i dette rige,
som gik under betegnelserne Lille Klaus og
Lange Klaus. Og så ville borgerne altså ved
denne lejlighed det så, at Lange Klaus fik tildelt
en hel masse nye, skal vi sige heste eller hestekræfter - i ikkeeventyrsproget plejer det vist at
hedde mandater - og glad var han jo for denne
tildeling.
Mindre glad måtte naturligvis Lille Klaus
være, men alligevel svang han pisken og råbte jeg stod lidt på afstand - og jeg ved ikke, om
han sagde »hyp eller hep alle mine mandater«,
og da han havde været oppe hos slotsfruen, så
stod han minsandten og råbte igen til Lange
Klaus' umådelige ærgrelse »hyp eller hep alle
mine ministre« - dem var der også blevet lidt
færre af, men de var der altså stadig væk.
På Gammelgården, henne hvor vejen slår en
bugt, dér var der en karl, Lasse - det var ham,
der ikke kunne lide at se degne - og han fik så
til sin ærgrelse øje på, at en degnesøn var henne
og flirte lidt med den knejsende datter oppe på
den rødkalkede Bjerregård, den, der lå oppe på
bakken, og hvorfra man havde en glimrende
udsigt ned over de grønne marker på Gammelgården.
Det kom der megen julemoro af i denne hektiske julemåned, og man kan forstå, at Lange
Klaus var utilfreds med, at alle hans heste ikke
kunne tage teten fra Lille Klaus' noget færre
heste.
Som I ved, så fortsatte det jo med en kiste og
med nogle sække, som der blev puttet sten i,

265

10/1 91: Forhandling om statsministerens redegørelse af 27. december 1990";Arne Melchior
147283;title_name;"men nu går det jo ikke altid hele vejen igennem
som i eventyret, og jeg tror, vi skal lægge sækkene væk og ikke binde snor om nogen, i hvert
fald mens der er nogen i sækken, endsige putte
sten i og prøve på at drukne hinanden. Jeg tror,
det giver bedre klaus, hvis de to Klaus'er med
deres forenede hestekræfter kunne finde på at
trække i samme retning - så vil eventyret få en
mere lykkelig slutning.
Alt var ikke lykke ved dette valg i utide, som
jeg ikke tror der er nogen i dag mere der glæder
sig over overhovedet blev udskrevet - end ikke
partiet Venstre. Det gav nemlig et nederlag for
stabilitetsbestræbelserne, og det er stabilitetsbestræbelserne, der for os før valgkampen, under valgkampen og efter valget er af afgørende
betydning. Vi tror, at stabilitet herinde på Christiansborg er en meget vigtig forudsætning for
stabilitet ude i samfundet, for den enkelte borger, for familierne og for virksomhederne. Jeg
tror - og der er givet udtryk for disse tanker fra
mange sider også i det private erhvervslivs organisationer og ledelser - at man gerne vil have
en stabilitet på et måske lidt mindre attraktivt
niveau, end man kunne tænke sig, bare stabiliteten præger billedet.
Men der er nogle, der dyrker gamle fjendebilleder. I disse uger har det været moderne at
fortælle om hr. Ivar Nørgaard som EF-modstander eller som modstander af EF-unionerne
eller som tidligere modstander af EF-unionerne. Jeg kunne regne en hel stribe Venstrefolk
op, som har været tidligere modstandere af EF,
men som så blev skeptikere og endelig varme
tilhængere. Hvad hjælper det nu at skyde hinanden alt dette i skoene? Til gavn for hvad er
det? Er det til gavn for Danmarks lykkelige,
samlede, succesrige indgang i den nye europæiske situation? I det hele taget opererer visse lederskribenter og kommentatorer og desværre
også en række politikere med en skarp opdeling af det danske samfund - vi har såmænd også hørt det i dag heroppe fra fru Pia Kjærsgaard
og fra hr. Fischer.
Socialistisk eller borgerlig? Socialistisk eller
ikkesocialistisk? Hvem er det egentlig, der er
socialistisk? Er Socialdemokraterne socialister? Det ligger ikke i navnet Socialdemokratiet, at de er socialister. Jeg har længe ikke hørt
nogen repræsentativ socialdemokrat udtale sig
socialistisk - i hvert fald ikke i sådan en udstrækning, at det gør noget, som en kendt herre
engang har sagt.

266

Der er ikke i befolkningen disse dybe skel.
Sådan taler folk i by og på land, blandt kolleger
og blandt konkurrenter, blandt generationerne
ikke med hinanden. Danmark er ikke et land,
der er faldet sammen i et todelt hinanden bekæmpende samfund. Det er en forenkling og en
forgrovelse, når man fremstiller samfundet på
denne måde. Det er et forenklet verdensbillede,
og det er vildledende og ikke vejledende for debatten.
Men hr. Fischer er jo så glad for de 93 ikkesocialistiske mandater. Jo da, helt fint! Jeg skal
benytte lejligheden til at minde hr. Fischer og
også statsministeren om, at statsministeren nu
for første gang i sin lange og ofte endog bemærkelsesværdigt succesrige karriere som statsminister er i den situation, at hans regering har
færre mandater, end Socialdemokratiet alene
har.
I 1982 var situationen den, at S havde 59
mandater og regeringen 65, det var lige knap og
nap, men det var der altså. I 1984 blev det til 56
socialdemokrater mod 77 mandater bag regeringen. I 1987 54 over for 70. I 1988 55 over for
67, altså stadig en 12-mandats-majoritet til regeringen.
Efter valget den 12. december 1990 er det nu
59 til regeringen og 69 til Socialdemokratiet.
Det er vel, hr. Fischer, når vi skal lege aritmetik,
en ganske afgørende ændring, et ganske svært
vendepunkt, og derfor er det forståeligt, at vi i
dag har en bekymret og forsigtig statsminister.
Al ære det, men jeg ser hellere vores statsminister som en munter, en sejrssikker og en stærk
statsminister, men o.k., vælgerne har ikke villet
det så, og vi holder da fast ved statsministeren
som statsminister, om end vi er meget skeptiske
over for, at han satte ny Guinessrekord i hurtig
regeringsdannelse uden først at lave denne lille
optælling, som jeg her netop har været igennem.
Jeg kan da godt forstå, at statsministeren er
bekymret, for nu har han i otte års statsministertid måttet finde sig i, at Jyllands-Posten og
Børsen og Berlingske Tidende - alle hans hoforganer- skriver ledere og kommentarer om, at
han har ført socialdemokratisk politik minus 5
pet. Nu må det jo blive socialdemokratisk politik plus 5 eller 15 pet., og så er der da grund til
bekymring.
Hvor står CD nu til denne fiktion om opdelingen? Ja, jeg kan sige, vi er ikke på flugt, vi
indtager samme position som tidligere.

267

10/1 91: Forhandling om statsministerens redegørelse af 27. december 1990";Arne Melchior
152031;title_name;"Det er kun tre måneder siden, vi sidst havde
åbningsdebat herinde, og da var det hr. Erhard
Jakobsen, der førte ordet for CD, og talen var
så fremragende, at jeg kunne nøjes med at læse
den op. Jeg skal bare give et enkelt citat: »... vi
er parate, vi vil gøre meget for at hjælpe regeringen igennem, for hvad i alverden skal vi ellers gøre, hvis regeringen ikke kommer igennem selv? Vi skal have en finanslov, og regeringen skal have rimelige vilkår.«
Det kan vi gentage i dag, og i øvrigt kan man
læse vor skattepolitiske ordførers, fru Bente
Junckers, tale af 9. oktober 1990 - det andet var
fra den 4. oktober 1990 - eller vor partiformands, fru Mimi Jakobsens, tale ved partiets
landsmøde den 10. november 1990.
Vi står ved det, vi er ikke på flugt, og det er
igen et eksempel på usandfærdig beskrivelse,
når vi i TV-Avisen efter nedsættelse af udvalgene så denne vippe, hvor man havde S og SF på
den ene side og disse berømte ikkesocialistpartier på den anden side, men så blev blokken
med CD lagt over på S og SF, og så var flertallet
vippet. Det fik vi sandelig med hr. Gammelgaard at gøre for, som om han ikke havde noget
mere konstruktivt at bestille. Men hr. Gammelgaard ved jo udmærket, for han havde selv dagen inden sagt det, som jeg siger her nu, at der
ikke blev vippet noget flertal.
Der er stadig væk ni ikkesocialistiske mandater i de samme udvalg mod otte såkaldt socialistiske, og der er ikke sket nogen ændring heri, og fremstillingen, forsøget på hetz over for
det, må jeg vende mig meget stærkt imod.
Det er jo ikke os, der er løbet fra regeringen,
der er jo andre partier her - ja, et som de faktisk
har boet i hus sammen med indtil, var det den
13. eller 14. december, som ved de eneste møder, vi har haft her i salen, nemlig mellem jul og
nytår, drillede regeringen og stemte imod regeringen. Da var hr. Gammelgaard ikke fremme
med nogen bebrejdelse for det, ægtesengen var
såmænd varm endnu, da disse stemmer gik
mod regeringen, hvor CD var vedholdende og
trofast. Der kom ikke nogen udtalelse fra gruppeformanden til CD om, at det var godt, og at
det var dårligt til nogle andre.
Det er ikke os, der er på flugt fra noget som
helst. Jeg kan tilsige statsministeren, regeringen
og altså aktuelt, da det nu også er finanslovdebat, finansministeren, at vor holdning vil være
præget af skeptisk hjælpsomhed, jeg kan gøre

268

det lidt bedre endnu: af konstruktiv kompromisvilje. Vi stemmer for finanslovforslaget ved
tredje behandling, også hvis de 22 forslag, der
kommer til første behandling i næste uge, og
som har vidtgående sammenhæng med finansloven, ikke er gennemført og der ikke er klarhed over, hvordan de vil ende.
Vi kan muligvis komme i forlig med regeringen om en samlet finanslovsløsning, eller, hvis
ikke det lykkes - hvad vi altså møder konstruktivt til - kan vi stille vore egne ændringsforslag
og stemme for ændringsforslag, som vi finder
fornuftige i øvrigt. Men regeringen bliver ikke
væltet af taburetten - ja, bliver ikke forsøgt eller
drillet med at blive væltet af taburetten af CD.
Hvad den selv gør, hvad den selv måtte finde på
at lægge af vanskeligheder i vejen for sig i denne, indrømmet, vanskelige situation, kan vi dog
ikke tage ansvaret for.
Jeg må sige lidt om CD's stilling til disse
skattelettelser. Nu har jo vælgerne, både under
valgkampen og ved valget, og vismændene og
det meget ansvarsbevidste LO og såmænd også
et stort antal af arbejdsgiverledere udtalt sig
skeptisk imod lettelserne i personskatten. Jeg
skal nøjes med at citere fra Dansk Industri fra
7. januar, hvor Industrirådets formand, le Févre, bl.a. skriver:
»I en situation, hvor der er almindelig politisk enighed om, at der er behov for øget valutaindtjening og beskæftigelse, virker det paradoksalt at finansiere personskattelettelser med
en stramning af beskatningen af industrien.
Forslaget lægger op til, at der flyttes penge fra
virksomhedernes opsparing og investering til
privat forbrug. Det vil vanskeliggøre industriens fremtidige valutaindtjening og jobskabelse.«
Vi har hele tiden sagt - og det er heller ikke
nogen ny position, det er ikke nogen flugt fra
noget - at vi, hvis der er råd til og mulighed for
at skaffe kompensation for lettelser i skatter og
afgifter, foretrækker, af de kendte EF-nødvendige årsager, at de sker over moms og afgifter
og så i øvrigt over boligskatterne. Og den omstændighed, at der nu ser ud til at være mere
end hundrede mandater bag dette synspunkt,
kan vel ikke føre til, at regeringen forlanger, at
så skal vi forlade det.
Oprindelig stod vi temmelig alene med det,
nu er der mange om det. Men det kan jo ikke
være noget godt argument, efter at som sagt og-

269

10/1 91: Forhandling om statsministerens redegørelse af 27. december 1990";Arne Melchior
156767;title_name;"så vismændene har udtalt deres skepsis overhovedet over for skattelettelser, at vi så mener at
måtte blive derved.
Og så er der boligskatterne. Dem får I mere
og mere at høre om. Lejeværdien og især de
amtskommunale grundskatter vil vi ihærdigt
blive ved med at kæmpe for at få inddraget i
kompromiser. Igen: Vi møder ikke kompromisløst, vi møder ikke ultimativt, men vi møder for
at nå nogle resultater.
Det vil være meget afgørende for vores holdning til de forskellige sider i salen, hvordan det
går med vort berømte 15.000 kroners forslag,
som hidtil ikke har kunnet gennemføres. Det
kommer til første behandling på ny i næste uge.
Det har fire indlysende, store kvaliteter: Det
er i høj grad jobskabende - mere end nogen anden foranstaltning kan tænkes at være. Det bekæmper sort arbejde. Det højner boligstandarden. Og det er i værste fald statsfinansielt neutralt, formentlig positivt.
Over for dette kommer så både hr. Lykketoft
og finansministeren, der siger, at de ikke rigtig
kan lide fradrag, men helst vil have dem afskaffet. O.k., forslaget har også dette, skal vi sige
minus ved sig. Men man kan da ikke være så
ideologisk, så principfast, at et forslag med så
indlysende fordele for så mange vigtige samfundsområder af ideologiske grunde skal kules
ned i stedet for at nyde fremme. Det er principrytteri af værste skuffe.
I øvrigt skal jeg sige, at CD jo ikke er en stor
ven af væsentligt øget brugerbetaling. Også her
møder vi pragmatisk. Der kan være områder,
hvor det kan begrænse forbruget at indføre det.
Men vi er først og fremmest opmærksomme på
og beder finansministeren være det, at øget eller ny brugerbetaling, hvis ikke det følges nøjagtigt med skatte- eller afgiftslettelser - og det
har ikke været tilfældet i de tidligere brugerbetalingstryk, som vi har set den tidligere regering
pålægge os alle sammen - så betyder nyt skattetryk, nyt afgiftstryk. Staten løber fra det, pålægger borgeren udgiften, men letter i øvrigt ikke
borgeren skatte- og afgiftsbyrden. Det kalder
jeg ikke nogen særlig venlig forbrugerpolitik.
I øvrigt skal jeg henvise til, at når den store
buket af forslag kommer for i næste uge, vil fru
Bente Juncker redegøre for de enkelte ingredienser.
I går havde jeg en god oplevelse. Jeg var til
åbningen, hvor også den allestedsnærværende

270

undervisningsminister førte ordet, af et eksperimentarium ude på Strandvejen i den gamle Tuborghal. Det var en dejlig oplevelse. For det
første var alle pladser besat. For det andet hørte
man nøje efter, hvad talerne sagde. Alene det og så var det oven i købet gode talere.
Jeg kan anbefale alle at gå ud og se på dette
eksperimentarium. Men jeg kunne ikke lade
være at tænke på, at vi også her giver os i kast
med et eksperiment, nemlig at få denne temmelig vakkelvorne regering til at fungere - og jeg
har tilsagt, i hvor høj grad vi vil bistå den med
at gøre det, men det er et stort eksperiment. Jeg
vil anbefale alle at gå ud og prøve nogle af tingene og anvende samme metode, som man skal
anvende derude, herinde. Det forudsætter
nemlig, at man kender og respekterer naturlovene, herunder aritmetikkens love, og at man
møder med et opladt og legeivrigt sind og med
stor fleksibilitet og kombinationsevne.
Jeg tilønsker både regeringen og oppositionen, at vi i fællesskab skal være i stand til at mobilisere mange af disse gode kræfter.
(Kort bemærkning).";Arne Melchior
160141;name_party;":
Hr. Arne Melchior indledte med at fortælle,
at både hr. Fischer og jeg havde omtalt den ene
og den anden fløj i Folketinget. Jeg tror desværre nok, der er forskel, når vi gør det: jeg
tror, der er forskel selv i hr. Fischers opfattelse
og i min opfattelse.
Men jeg kan da godt prøve at forklare, hvor
Socialdemokraterne efter min bedste overbevisning står rent politisk, og hvor de borgerlige
står. Det, jeg synes er utrolig svært, er at forklare, hvor CD egentlig står.
Det har altid faldet, jeg tror samtlige folketingspolitikere utrolig svært at finde ud af, hvor
CD egentlig befandt sig, bortset fra denne meget brugte sætning: på midten i dansk politik.
I den forbindelse vil jeg gerne sige, at Fremskridtspartiet ikke ønsker at medvirke til at være på midten i dansk politik. Vi synes, der er
trængsel inde på midten. Vi har fortsat ikke noget imod at være det parti, som forsøger at holde den borgerlige regering væk fra socialismens
favntag. Og vi synes fortsat, der er et favntag af
socialister både i det danske Folketing og i det,
som vi oplever ude i samfundet. Vi bryder os ikke om det samfund, som er blevet mere og mere
omklamret af staten - også under den borgerli-

271

10/1 91: Forhandling om statsministerens redegørelse af 27. december 1990";Pia Kjærsgaard
161424;title_name;"ge regering desværre - det er så langt væk fra
Fremskridtspartiets ideologi, som det overhovedet kan komme.
Hr. Arne Melchior omtaler også, at vismændene var skeptiske, og det er korrekt. Nu hører
Fremskridtspartiet jo ikke til dem, der ellers ynder at blive slået i hartkorn med vismændene
og alle deres udtalelser om dansk økonomi,
men det var faktisk rigtigt, hvad der blev sagt
imellem jul og nytår, fuldstændig rigtigt, nemlig at man skal være skeptisk over for indkomstskattelettelser, hvis der ikke samtidig er besparelser i den offentlige sektor. Det var det, der
kom en udtalelse om fra vismændenes side, og
det er vi ganske enige i.
Vi synes da, det er utilfredsstillende i lighed
med Dansk Arbejdsgiverforening og dem, der
repræsenterer dansk erhvervsliv, der siger, det
er urimeligt, hvis det er dansk erhvervsliv, der
skal finansiere de skattelettelser, som regeringen gerne vil have skal finde sted. Det synes vi
er urimeligt: vi synes, der skal besparelser til på
den offentlige sektor. Så dér var vi for én gangs
skyld rimelig enige: Vi ser gerne den offentlige
sektor sat ned.
Fremskridtspartiet vil også gerne påvise,
hvor vi vil spare. I modsætning til CD, der gerne vil afskaffe lejeværdi, ejendomsskatter,
momsen osv., har vi ikke noget imod at gå ud og
tage nogle øretæver en gang imellem i befolkningen og i Folketinget for at fortælle, hvor vi
gerne vil sætte ind med offentlige besparelser.
(Kort bemærkning).";Pia Kjærsgaard
162874;name_party;":
Hr. Arne Melchior begyndte sit indlæg med
at glæde sig over, at den offentlige sektor og
den såkaldte velfærdsstat, vi i det hele taget har,
er vedtaget med et flertal, og udnævnte det så
straks til at være selve demokratiets fundament.
Lad mig spørge hr. Arne Melchior: Hvis nu
et flertal vedtager at afskaffe demokratiet, er
det så demokratisk? Problemet er, at nok er der
et flertal, men det er altså et flertal, som ikke
nødvendigvis foretager sig noget fornuftigt.
Man har også andre steder set det formuleret
sådan, at hvis de dumme kommer i flertal, kan
de vedtage, at det er dem, der er de kloge - uden
nu at skulle udnævne nogen specielt til hverken
at være dumme eller kloge.
Tager vi den sidste folketingssamling - jeg
har nemlig ikke regnet på det efter valget - var

272

det sådan, at de daværende regeringspartier,
Kristeligt Folkeparti, CD, Fremskridtspartiet
og de nordatlantiske mandater var præcis 90
herinde, altså udgjorde et flertal, men rent vælgermæssigt repræsenterede de kun 1,3 millioner mennesker, og de 1,3 millioner mennesker
kan have haft vidt forskellige grunde til at stemme på de pågældende partier.
Dér er vi så tilbage til selve essensen, nemlig
spørgsmålet, om man herindefra har trang til at
bestemme over, hvordan andre skal have det,
om man har trang til at regulere samfundet.
Vi er nogle, der ikke har trang til det, vi er
nogle, der ikke har ønske om at bestemme over
andre mennesker. Der er altså andre, der har
andre opfattelser.
Til allersidst kan jeg ikke undgå at blive fristet til at sige i anledning af hr. Arne Melchiors
sidste bemærkning om respekten for naturlovene og eksperimentariet osv., at jeg var lige ved
at frygte, at hr. Arne Melchior ville bebude et
forslag fra CD om, at man i stedet for at nedsætte skattetrykket ville have nedsat tyngdekraften.
(Kort bemærkning).";Kim Behnke
164724;name_party;":
Ja, hr. Kim Behnkes fantasi er jo kun belastende for ham selv. Men hr. Kim Behnke kunne godt høre efter, hvad jeg sagde. Han gengav,
at jeg havde glædet mig over den offentlige sektors størrelse. Det udtalte jeg ikke noget om:
jeg sagde bare, at den har den størrelse, den
har, fordi vælgerne har bestemt det, borgerne
har bestemt det, og ikke af nogen anden grund.
Det var bare en konstatering.
Og med hensyn til det dumme flertal, som hr.
Kim Behnke taler om, vil jeg slet ikke begive
mig ind på disse grundlovsbetragtninger, det
har ikke noget med sagen at gøre. Jeg troede, at
denne vi alene vide-mentalitet havde forladt
Fremskridtspartiet sammen med hr. Glistrup,
og det er beklageligt at konstatere, at hr. Kim
Behnke mener, at de, der ikke er enige med
ham, åbenbart må være dumme.
Fru Pia Kjærsgaard kan godt forklare, hvad
socialisme og borgerlighed er. Ja, det er da muligt, hun kan give en forklaring på det, men det
er da ikke særlig sandsynligt, at de pågældende, hun vil udlægge teksten for, vil godkende
hendes forklaring og hendes udlægning.

273

10/1 91: Forhandling om statsministerens redegørelse af 27. december 1990";Arne Melchior
165883;title_name;"Men så har fru Pia Kjærsgaard svært ved at
forstå og forklare, hvor CD står. Jeg forstår
godt, at det er for svært for fru Pia Kjærsgaard,
for vi er ikke så forudberegnelige i et og alt, vi
har ikke facitliste over alle ting i en verden under bestandig forandring. Vi er som Kumbels
kat: »Hvis er du, hvis er du? Jeg er sgu min
egen«. Og det er for svært for fru Pia Kjærsgaard.
Vi holder ikke af alle disse ismer, og jeg sagde jo i min tale, at denne opdeling er falsk, den
findes herinde og i nogle kommentatorers
fantasi, men ikke borgerne imellem. Alle disse
ismer, som fru Pia Kjærsgaard opdeler befolkningen i, er flere hundrede år gamle. Vi er pragmatister, hvis vi endelig skal være noget med
-ister, og det har altså noget at gøre med det
muliges kunst, det fremkommeliges kunst og
kompromisets kunst. Men jeg er klar over, at
det er for vanskeligt for fru Pia Kjærsgaard, det
har hun jo selv erkendt heroppefra.";Arne Melchior
166825;name_party;":
Jeg vil gerne benytte denne helt specielle lejlighed til at sige tillykke til min gamle kollega,
hr. Ivar Hansen, med hans nye plads i Folketingets formandsstol, og så vil jeg i øvrigt vende
mig til mit forberedte manuskript.
Det er ikke muligt at stå på denne talerstol i
dag, hvor vi primært debatterer den indenrigspolitiske situation, uden at pege på usikkerheden i Mellemøsten. En væbnet konflikt vil blive
en katastrofe med frygtelige menneskelige lidelser, og alle muligheder for en fredelig løsning, som bygger på FN's resolutioner, skal
forsøges. I tilfælde af en krig, som vi alle inderligt håber kan undgås, kan mange forhold ændre sig meget hurtigt, bl.a. energipriser, dollarkursen, rente, inflation, for blot at nævne nogle
af de forhold, der ikke kun vil få indflydelse på
Danmarks økonomiske situation.
I Sovjetunionen kan man finde på at benytte
situationen til at stramme grebet indenrigspolitisk, hvilket vil forøge usikkerheden om reformprocessen. Vi må i Danmark følge situationen i de baltiske lande med den største bekymring, og vi må kraftigt opfordre Sovjetunionens
centralregering til at respektere den lære, at
problemerne ikke løses ved magtanvendelse.
Jeg vil gerne ved denne lejlighed udtrykke
Det Radikale Venstres tilfredshed med forsvarsministerens udtalelser under besøget i

274

Golfområdet, og jeg citerer fra B.T. den 7. januar 1991:
»Vi har altid lyttet til, hvad FN har at sige i
internationale kriser, og vi vil lytte til, hvad FN
har brug for, også i fremtiden.«
Den holdning har tilslutning fra Det Radikale Venstre.
Det Radikale Venstre kan også tilslutte sig
det dagsordensforslag, som hr. Svend Auken
nu har fremsat: vi havde gerne været medforslagsstiller sammen med andre partier i Folketinget, eftersom vi også har medvirket ved dagsordenens udformning, men det skal ikke skille
os ad. Det vigtigste er, at Folketinget står samlet om den.
Valget den 12. december 1990 gav Det Radikale Venstre et markant nederlag. Vi gjorde meget for at undgå et valg, vi ønskede det ikke, og
vi havde gerne set, at regeringen havde siddet i
en periode på 4 år. Årsagerne til, at valget alligevel kom, vil vi ikke fordybe os i, men vi har
draget vores lære af forløbet, og vi har taget
konsekvensen af vælgernes tale og er trådt ud af
regeringen. Jeg vil gerne ønske de nye ministre
tillykke med deres poster.
Sammensætningen af det nye Folketing kan
give vanskelige arbejdsvilkår, og partierne har
et stort ansvar for at få folkestyret til at fungere.
Der skal samarbejdes, for at vi kan nå resultater, der kan løse problemerne og udfordringerne i en verden, der forandres med stor hast. Det
vil kræve stor selvdisciplin og god vilje af både
partierne og regeringen.
Enhver regering har jo brug for en opposition, og enhver mindretalsregering har brug for
en konstruktiv opposition, og det vil Det Radikale Venstre forsøge at være.
Statsministeren sagde i sin redegørelse den
27. december 1990:
»Denne nye regering ser det som sin fornemste opgave at formidle et samarbejde, som omfatter et bredt flertal på begge sider af midterlinjen her i salen.«
Se, det er et budskab, som vi i Det Radikale
Venstre kan nikke endog meget genkendende
til, og som vi dels vil holde KV-regeringen fast
på og dels vil forsøge at bidrage til - men ikke
for enhver pris, er jeg nødt til at tilføje. Det Radikale Venstre har et medansvar for den tidligere regerings politiske linje og dermed for finanslovforslaget og de forhandlingsresultater,
der blev nået mellem KVR og Socialdemokrati-

275

10/1 91: Forhandling om statsministerens redegørelse af 27. december 1990";Marianne Jelved
170430;title_name;"et før valget. Resultaterne fra efterårets forhandlinger er nu lagt frem i form af KV-regeringens lovforslag, som er et skridt i den rigtige
retning mod løsningen af nogle strukturproblemer. Det Radikale Venstre har ikke ændret politik, fordi vi er gået ud af regeringen, og vi kan
derfor ud fra en overordnet betragtning tilslutte
os disse forslag.
Her bliver jeg nødt til at komme med en indskudt bemærkning til hr. Arne Melchior, som
kommenterede Det Radikale Venstres stillingtagen vedrørende udsættelsen af lægekonflikten mellem jul og nytår i en temmelig ubehagelig tone. Jeg skal bare for en god ordens skyld
sige, at Det Radikale Venstre tager stilling på så
saglige vurderinger, som det nu er muligt, og aldeles ikke for at drille nogen regering.
Der er sammenhæng mellem finanslovforslaget og de øvrige lovforslag, og da det ikke i
dag er muligt at vide noget om resultaterne af
de næste ugers forhandlinger, vil jeg gerne understrege, at sammenhængen spiller en væsentlig rolle for Det Radikale Venstres stillingtagen
i disse forhandlinger.
Blot et enkelt eksempel: Vi vil fastholde sammenhængen mellem en reform af dagpengesystemet og finansieringen af en markant uddannelsesindsats. Det var i øvrigt også et af budskaberne for firepartsforhandlingerne. Vi forventer selvfølgelig også, at den nye regering på
samme måde både står ved de brede aftaler,
som blev indgået i KVR-regeringens tid, eksempelvis eludbygningsaftalen, og de sager, der
blev sat i gang, eksempelvis kulturfonden, det
sociale udviklingsarbejde og miljøreformen.
Det er klart, at der kan dukke nye udfordringer op, og dem må vi så tage stilling til, men der
er stadig væk brug for de brede løsninger, og vi
har i Det Radikale Venstre noteret med tilfredshed, at Socialdemokratiet i hvert fald på nogle
områder er af samme opfattelse. Jeg har valgt at
bringe et citat af fru Pia Gjellerup, der udtaler
sig til Information den 3. januar 1991 om skatteområdet:
»Vi vil ikke fraskrive os mulighederne for at
få forbedret lovgivningen med blot 90 mandater, men hvis den bedre lovgivning skal virke,
skal flertallet være meget bredere.«
Det synspunkt kan Det Radikale Venstre tilslutte sig. Det er faktisk vigtigt, når det gælder
f.eks. skatte-, arbejdsmarkeds- og boligområdet. Men det fører også til den konstatering, at

276

der ligger et særligt ansvar på de store partier i
Folketinget, nemlig Socialdemokratiet og KVregeringens partier. Det Radikale Venstre skal
nok påtage sig sin del af ansvaret, mindst svarende til det antal mandater, vi råder over. Men
det er de store partier, som kan blokere for løsningerne, det er først og fremmest deres ansvar,
at det hele ikke falder på gulvet.
Det har igennem mange år været en vigtig
opgave for Det Radikale Venstre at få styr på de
økonomiske problemer, at få skabt flere arbejdspladser og at få løst strukturproblemerne,
så vi kan klare os godt i internationale sammenhænge. En stram økonomisk politik har været
nødvendig og er stadig nødvendig, og resultaterne begynder jo også at vise sig nu. Overskuddet på betalingsbalancen giver os faktisk lidt
mere handlefrihed, så der nu er mulighed for at
sætte målrettet ind mod ledigheden.
Overenskomstforhandlingerne skal ende
med ansvarlige løsninger af hensyn til konkurrenceevne og beskæftigelse. Men Folketinget
kan også bidrage til stabilitet om den økonomiske politik ved at bidrage til sikring af reallønnen, ved at løse strukturproblemerne på arbejdsmarkedet og skatteområdet og ved at føre
en eksportfremmende erhvervspolitik. Og uanset hvad der ellers er sagt her i Folketinget, er
det Det Radikale Venstres opfattelse, at helhedsløsningen fra efteråret 1990 var et bud på
disse områder.
I den sammenhæng har flere partier ment, at
der ikke var brug for skattelettelser, og at det
var vigtigere at sænke afgifter og moms. Det vil
jeg gerne kommentere. For det første har Det
Radikale Venstre aldrig ment og mener stadig
væk ikke, at der er plads til skattelettelser. Der
er derimod brug for skatteomlægninger, som
kan bidrage til to ting på én gang, så det er jo
ikke så galt. De kan bidrage til sikring af reallønnen, og samtidig kan vi tage hul på en nødvendig tilpasning af skattesystemet til EF-landenes skattesystemer.
For det andet er en tilpasning af afgifter og
moms ikke nær så påtrængende, som det påstås. Afgifter og moms er ikke strukturproblemer. Dels har vi foretaget en vis tilpasning af
afgifterne og gør det fortsat, dels har vi også en
interesse i, at de andre EF-lande også bruger afgifter til at styre visse former for ressourceforbrug, og endelig er det vigtigt at understrege, at
det indre marked kræver, at skattesystemet til-

277

10/1 91: Forhandling om statsministerens redegørelse af 27. december 1990";Marianne Jelved
175167;title_name;"passes en situation med højere international
mobilitet for varer og tjenesteydelser, kapital
og arbejdskraft. Hvis ikke det sker, får vi for alvor problemer. Det er nøjagtig ligesom med
vand, siger en gammel fysiklærer. Vand løber
den nemmest fremkommelige vej. Kapital og
arbejdspladser går derhen, hvor det bedst kan
betale sig, og så kan vi i øvrigt sidde her i Folketinget og diskutere nok så meget, for verden
venter ikke på os.
Det Radikale Venstre er nu i en anden position end før valget. Vi agter at arbejde for at nå
den politik, vi gik til valg på, og vi agter at bidragé til de løsninger, vi mener der er brug for.
Finansloven skal vedtages, den stramme udgiftspolitik skal fastholdes, og der skal ske reformer på arbejdsmarkedet og i dagpengesystemet i sammenhæng med en massiv uddannelsesindsats. Der skal tages fat på strukturproblemerne i skattesystemet, og forskningsindsatsen
skal styrkes.
Erhvervspolitiken skal bruges til at skabe
nye arbejdspladser, og vi vil fremme udviklingen af en regional erhvervspolitik sammenkoblet med uddannelsesinstitutionerne: den traditionelle iværksætterpolitik er ikke tilstrækkelig.
Vi vil arbejde for en flerårig rammeaftale for de
videregående uddannelser, og vi vil forberede
en indholdsreform for folkeskolen, der bygger
på en grundig evaluering af udviklingsarbejderne i folkeskolen og skolen som kulturcenter.
Vi vil fastholde linjen i den kulturpolitik, som
blev lagt, da vi var i regering, hvor spændingsfeltet mellem kunsten og folks egne udfoldelser
er pulsslaget.
Vi vil fastholde udviklingsarbejdet på socialområdet for at skabe grundlag for en socialreform under overskriften: Der er brug for alle. Vi
vil en politik, der giver mennesker muligheder,
fordi alle mennesker har muligheder, hvis vi vil.
Vi vil også fastholde den miljø- og energipolitik, som vi har lagt grunden til, og bruge økonomiske styringsmidler til at skabe en bæredygtig
udvikling. Vi vil fastholde stigningstakten på
ulandsbistanden og medvirke til, at forsvarsudgifterne reduceres målrettet og bl.a. anvendes
til hjælp i Østeuropa, og vi vil med ihærdighed
bidrage til en bred offentlig debat om EF og
Europa.
Vi vil presse på på et af de mest ømtålige politiske områder, nemlig boligområdet, for at få
en langsigtet og sammenhængende boligpoli-

278

tik. Politisk ro er her et mål i sig selv, det ved
enhver, der beskæftiger sig med boligmarkedet.
Vi vil nøje prioritere politikken på områder,
der berører børnefamilierne, og her har omsorgsdage for de yngste den højeste prioritet.
Det er efter vores opfattelse ganske perspektivløst bare at dele 100 kr. ud til alle, det løser i
virkeligheden ikke noget problem. Og endelig
vil vi vogte retssikkerheden alle steder, hvor
den trues, det være sig på skatteområdet - det
var en hilsen til hr. Stavad - i forhold til minoriteter, eller hvor der i øvrigt kan blive brug for
det.
Den gennemgående radikale holdning vil
være demokratisering, ansvar og kompetence
tæt på den enkelte og omsorg for dem, der har
brug for det. Systemerne skal tilpasses nye behov, ressourcerne skal prioriteres til fordel for
dem, der har brug for dem. Verden og dermed
virkeligheden forandrer sig med en utrolig hastighed, og det er faktisk ganske vanskeligt at
tage bestik af morgendagen. Vi mener ikke, at
Det Radikale Venstre har patent på sandheden,
men vi forbeholder os ret til at være skeptiske
over for de forkromede løsninger, at tage bestik
af udviklingen omkring os, at tænke os om, at
diskutere mulighederne.
Vi vil koncentrere vore kræfter om den politiske linie, der her er ridset op, og det betyder
konkret, at vi vil bidrage til et konstruktivt og
ordentligt samarbejde, og at vi vil fastholde
kravet om, at løsningerne skal hænge sammen
og have perspektiv. Det er klart, at der kan skabes mange slags flertal i denne sal, og der kan
ikke mindst skabes flertal uden Det Radikale
Venstres medvirken. Det er vilkårene. Men i
det omfang, det er muligt, vil vi bidrage til, at
der er sammenhæng og perspektiv i beslutningerne, og både her i salen og uden for Christiansborg vil vi sætte ideer til debat, inspirere og
skabe debat om forandringer og værdier.
Under valgkampen lærte vi, at det er vigtigt,
ja, faktisk forudsætningen for folkestyret, at debatten om de politiske spørgsmål forstærkes
uden for Christiansborgs mure. Den skal ikke
kun have lov til at foregå isoleret i denne sal.
(Kort bemærkning).";Marianne Jelved
179567;name_party;":
Jeg vil godt kvittere for nogle af fru Marianne
Jelveds betragtninger om skattepolitikken og
rimeligheden i at stræbe efter så brede løsnin-

279

10/1 91: Forhandling om statsministerens redegørelse af 27. december 1990";Lykketoft
179804;title_name;"ger som muligt. Jeg går ud fra, at ligesom det er
tilfældet i Socialdemokratiet, dækker det over
et ønske om, at når vi skal lave de store, nødvendige strukturændringer i vort skatte- og afgiftssystem - hvor jeg på meget, meget lange
strækninger var enig i det, fru Marianne Jelved
sagde - skal vi også prøve at tage afsæt i de
strukturer og i den kreds af partier, der lavede
skattereformen i 1985, meget gerne suppleret
med Socialistisk Folkeparti, der jo også på disse områder har givet udtryk for synspunkter,
der ligger på samme linie.
Jeg er meget enig, når fru Marianne Jelved siger, at verden venter ikke på os, det er et påtrængende problem. Jeg skal bare understrege,
at Socialdemokratiets væsentligste indvending
fra start til slut i diskussionen omkring 6
pct.-skatten, sådan som den er blevet lagt frem
fra den tidligere og nuværende regerings side,
er, at man har taget en enkelt brik ud i den store
strukturdiskussion, at man ikke har taget det
store overblik, at man ikke har villet drøfte en
bruttoskattereform, som allerede er på dagsordenen i den europæiske udvikling, som vi ved
vi skal deltage i.
Jeg håber meget, at de bemærkninger, som
fru Marianne Jelved kom med her, er udtryk
for, at Socialdemokraterne og De Radikale tilsammen kan være motoren i en udvikling, som
gør, at vi får taget hul på en diskussion om en
mere sammenhængende reform, ligesom det
var tilfældet i midten af 1980'erne. Her har vi jo
gode fælles erfaringer, og jeg synes, at vi skal
benytte lejligheden efter regeringsomdannelsen til at udmønte et nyt pres, så der kan blive
tænkt i helheder på området.
Så noterede jeg mig, at fru Marianne Jelved
nævnte en hel del om den såkaldte helhedsplan
fra før valget og sagde, at Det Radikale Venstre
ikke har ændret politik, fordi partiet er gået ud
af regeringen. Men jeg går ikke ud fra, at regeringens politik før valget i ét og alt har været
udtryk for Det Radikale Venstres politik. Jeg
har lyttet mig til, og jeg har læst i Det Radikale
Venstres program, at der netop på meget store
strækninger skulle være mulighed for, at Socialdemokraterne og De Radikale kunne tage
hinanden i hånden, og jeg synes, der var et godt
oplæg til det på dette område.
(Kort bemærkning).";Lykketoft
182037;name_party;":

280

Jeg kan bekræfte hr. Lykketofts udlægning af
det, jeg sagde. Det Radikale Venstre ønsker, at
der skal være stor bredde bag væsentlige skatteændringer, skatteomlægninger, strukturændringer. Det er da også rigtigt, som hr. Lykketoft siger, at 6 pct.-skatten var en lille brik af et
større billede.
Det er en lidt besynderlig situation, at jeg
skal stå her og forsvare den siddende regering,
men jeg vil gerne fastholde, at i 1989 forsøgte
KVR-regeringen ihærdigt at nå frem til nogle
større skatteomlægninger gennem forhandlinger med Socialdemokraterne. Det lykkedes ikke, og derfor var Det Radikale Venstre med til
at foreslå regeringen at tage små skridt, lidt ad
gangen.
Når vi fastholder helhedsløsningen, er det,
fordi vi kan stå inde for den. Vi har været med
til den hele vejen, vi har ikke nogen som helst
grund til at løbe fra det medansvar, vi har for
den, og vi vil gerne være den bekendt, fordi den
også var et forsøg på at få sat gang i skattestrukturændringerne. Det står vi ved, og det vil vi
fortsat gerne arbejde med. Kan vi ikke få det
store hele på én gang, så tager vi det lidt ad gangen. Det er forklaringen på det.
Helhedsløsningen er måske ikke Det Radikale Venstres politik, siger hr. Lykketoft. Jamen
vi gik til valg på den, og vi førte en helhjertet
valgkamp på den, og vi havde gerne set, at vi
havde fået et styrket mandat til at løse problemerne, men vi løber da ikke fra vores politik. Vi
fik 7 mandater, og det er, hvad vi har. Derfor er
der ingen grund til at begynde at sløre billedet
omkring vores opfattelse af helhedsløsningen
og den politik, der ligger bag.
(Kort bemærkning).";Marianne Jelved
183675;name_party;":
Jeg vil gerne beklage over for fru Marianne
Jelved, hvis hun på et givet tidspunkt har følt
tonen i min ordførertale ubehagelig. Det bør
den ikke være, så jeg beklager, at det er kommet
sådan frem fra min mund.
Lidt misforståelse må der nu være hos fru
Marianne Jelved, for det var ikke en polemik
over for Det Radikale Venstre, men faktisk et
led i min kollegiale polemik med hr. Gammelgaard. Jeg følte det lidt påfaldende, at det rent
tekniske valgforbund, som hr. Gammelgaard
selv betegnede som ikke politisk signalgivende,
gav anledning til nogle ganske grove beskyld-

281

10/191: Forhandling om statsministerens redegørelse af 27. december 1990";Arne Melchior
184347;title_name;"ninger, mens den omstændighed, at i faktuelle
sager, hvor man måske kunne vise lidt imødekommenhed og indordne sig en lille smule over
for den regering, man lige var trådt ud af, gav
det ikke anledning til noget som helst komma i
nogen som helst avis. Det var det, det gik på.
Men jeg beklager, hvis det var ubehageligt.
Når jeg ikke har kunnet tilbageholde denne
korte bemærkning, som Tinget godt kunne have levet uden, skyldes det, at fru Marianne Jelved i sin sidste korte bemærkning sagde, at det
jo føles noget mærkeligt at stå her og forsvare
den siddende regering. Se, det undrede mig, og
det skulle hr. Gammelgaard lægge mærke til.
Hvorfor skulle det dog være mærkværdigt for
den radikale ordfører at stå her og forklare og
forsvare og gå ind for den regering, man lige er
udtrådt af, og som man har stået last og brast
med - med eller uden indre spændinger, det
skal ikke være op til mig at afgøre - skulle det
være mærkværdigt? Og det tegner ikke så godt
for statsministeren og regeringen, hvis fru Marianne Jelved, som jeg plejer at regne for en meget pragmatisk radikaler, har så svært ved det
allerede i dag, at hun ligefrem må fremhæve
det. Det er et faresignal.
(Kort bemærkning).";Arne Melchior
185556;name_party;":
Jeg skal ikke blande mig i fru Marianne Jelveds veneration for den afdøde helhedsplan.
Jeg skal bare konstatere, at den er afdød, at der
ikke i dette Folketing er et flertal for den prioritering, der lå i helhedsplanen, men i forhold til
de store linier, som fru Marianne Jelved var inde på i sit indlæg om, hvad der under alle omstændigheder skal og bør ske, er det vel helt underordnet.
Det, der netop er vigtigt nu, er, at vi får taget
fat på tingene i en større sammenhæng, og når
jeg mener, at det var en forkert konklusion af
regeringen at tage en enkelt brik ud i efteråret,
var det jo, fordi det illustrerede med al ønskelig
tydelighed, at så kunne man ikke få hverken en
socialt afbalanceret finansiering eller en tilstrækkelig solid finansiering. Samtidig med, at
vi drøfter marginalskattelettelser, skal vi også
have fat i fradragsomlægning og overgang til
bruttoskat, og vi skal have fat i de arbejdsfri gevinster, fordi det er den eneste måde, man kan
få Venstre og De Konservative med til det. Hvis
man vil forene synspunktet om, at de foran-

282

dringer er nødvendige, og at vi skal have brede
flertal for dem, er det de eneste lejligheder, vi
har for at presse de partier, der optager regeringspladserne i øjeblikket, til at være med til
det.
Så vil jeg i øvrigt bare notere mig, at vel har
fru Marianne Jelved megen veneration for helhedsplanen, men allerede under valgkampen
og nu også efter valget har jeg dog noteret to
skred i den radikale tankegang. Det ene er, at
man gerne ser miljøafgifter og energiafgiftsomlægninger fremmet. Det er vi enige i meget
langt, det vil vi gerne drøfte, og det kan så også
til sin tid være noget af det, der kan være med til
at finansiere nødvendige afgiftslettelser på andre områder, hvor beskæftigelse og valuta er
truet af udviklingen i Europa, hvis ikke vi gør
noget.
Den anden ting er, at fru Marianne Jelved ikke vedstår den del af helhedsplanen, der hedder børnefamilieydelsesforhøjelse, man vil hellere have omsorgsdage. Det er da i hvert fald
også en ny melding.
(Kort bemærkning).";Lykketoft
187625;name_party;":
Til hr. Arne Melchior vil jeg nøjes med at sige, at jeg har noteret mig, at hr. Arne Melchior
går meget op i, hvad der er faresignaler og ikke
faresignaler. Det giver i hvert fald mig lidt stof
til eftertanke.
Til hr. Lykketoft vil jeg sige, at egentlig synes
jeg ikke, at det tjener noget formål at blive ved
med at diskutere, hvad der skete tidligere. Nu
er det altså den 10. januar 1991, og vi skal fremad.
Jeg er ikke enig i den udlægning, hr. Lykketoft lige har givet af efteråret osv. Det er lige
meget, lad os dog lade det være forbi, og lad os
så komme videre, og her er jeg enig i, at det også
er vigtigt, at vi diskuterer de lange linjer og prøver at lave nogle perspektiver og forsøg på at
komme videre. Det vil vi gerne bidrage med.
Med hensyn til børneydelser kan jeg da betro
fra det radikale gruppemøde - dem må man jo
ellers ikke citere fra, men jeg tillader mig at gøre det på forventet efterbevilget tilgivelse - at
det generede den radikale gruppe meget, at vi
skulle give børneydelse på den måde, som det
var foreslået. Vi forstod, at det var noget, Socialdemokratiet ønskede. Derfor sagde daværende socialminister Aase Olesen, at hun var me-

283

10/1 91: Forhandling om statsministerens redegørelse af 27. december 1990";Marianne Jelved
188890;title_name;"get interesseret i at få en aftale med arbejdsmarkedets parter om at lave omsorgsdage for de
600 mio. kr., der var afsat til det. Det ønsker vi
at fastholde, vi synes, det er den prioritering,
der skal til. Men det er historien bag.";Marianne Jelved
189143;name_party;":
Jeg vil begynde med at sige velkommen til de
nye ministre, og dernæst vil jeg takke statsministeren for redegørelsen af 27. december 1990.
Jeg synes, det var en klog redegørelse, som lagde op til det samarbejde, som vi alle er klar over
at der er brug for. Det muliges kunst bør være
samarbejdets kunst. Regeringens Rembrandt
og Socialdemokratiets Picasso må sammen
kunne komponere et realistisk finansscenario.
Vi har hverken brug for økonomiske skønmalerier eller abstrakte rædselsbilleder. Vi har kort
sagt en række opgaver, som vi skal løse i fællesskab.
Derfor bliver det store spørgsmål: Vil et flertal af Folketingets partier forpligte sig til at
samarbejde om langsigtede og nødvendige beslutninger, eller er samarbejde bare noget, man
taler om i en valgkamp for straks efter valget at
kaste sig ud i kortsigtede partiegoistiske profileringer og taktiske smådrillerier? De er ikke
sjove, og de løser ikke landets problemer.
Hvad er det så, vi har brug for at løse? Jeg
mener, at arbejdsløshedsproblemet er det, vi
skal prioritere højest. Her tror jeg, at den bedste
medicin er en klog indkomstpolitik, og jeg vil
også sige, at en klog indkomstpolitik er den
bedste socialpolitik, vi kan føre. Vi herinde skal
altså forberede de kommende overenskomstforhandlinger så klogt som muligt, og til den
opgave mener jeg vi behøver at foretage skatteomlægninger. Jeg er enig i, at vi ikke bare kan
dele penge ud, men hvis vi kan finde penge til
nogle omlægninger, så vi kan forberede nogle
gode og kloge overenskomster og på den måde
føre en politik, som bringer flere i arbejde, har
vi fat i den rigtige ende.
Jeg tror, vi alle er enige om, at vi har en for
høj marginalskat i Danmark, vi har for høj en
moms, og nogle af vore punktafgifter er også
for høje.
Om punktafgifterne vil jeg gerne sige, at når
det gælder billigere øl, billigere vin, billigere tobak, så medvirker vi ikke fra Kristeligt Folkepartis side. Vi sætter sundhedspolitikken højere end afgiftslettelser på disse områder. Men

284

der er en række andre afgifter. Hvorfor skal
f.eks. afgiften på mineralvand være højere end
afgiften på hvidtøl? Det har jeg aldrig kunnet se
nogen særlig saglig begrundelse for.
Marginalskatten er for høj, men jeg mener
også, at momsen er for høj, og dér må vi spørge:
Hvad er det klogest at begynde med? Vi synes,
at der er mange gode argumenter for differentierede momssatser, hvor vi begynder med at
sætte fødevaremomsen ned. At den danske fødevaremoms er mere end dobbelt så høj som
gennemsnittet i EF, finder vi ingen rimelig begrundelse for. I EF ligger den på fra 0,1 pet. til 9
pet., og i Danmark er momsen på basale, sunde
fødevarer minsandten 22 pet.
Var det ikke noget at begynde på momsområdet, hvor vi har det strukturproblem - det vil
jeg gerne sige til Det Radikale Venstres ordfører - at vi også her må nærme os EF-satserne,
naturligvis, hvis vi skal have det fulde udbytte
af det indre marked? Og skal vi bevare høje
giftskatter, så må vi vise vilje til at harmonisere
på andre områder. Derfor synes vi, at det ville
være klogt at begynde her.
Jeg tror også, at det ville være et godt signal
for at få de kloge overenskomster. Det er jo ikke
noget, som Kristeligt Folkeparti alene står for:
jeg kunne komme med flere citater, f.eks. af ledende personer i Dansk Arbejdsgiverforening,
som jeg da går ud fra har en hel del forstand på
overenskomstspørgsmål.
Men så vil jeg sige, at det, regeringen har
spillet ud med på 6 pct.-skatten, er langt klogere end det, regeringen kom med i efteråret, for
jeg vil gerne vedgå, at ikke mindst i indtægtsgruppen fra 150.000 til 170.000 kr. er der nogle,
der har en dramatisk høj marginalskat. Vi har
en lovmodelberegning fra Økonomiministeriet
fra juni 1989, der viser, at i indkomstgruppen
150.000-152.000 kr. - det er nu en halv snes tusinde kroner højere, for det var 1988-89-tal
har man i givet fald en marginalskat på 104 pet.
Det er klart, at det er en oplagt urimelighed, så
at der er bestemte områder, hvor 6 pct.-skatten
simpelt hen begynder for tidligt, er vi enige med
regeringen i. Og at regeringen også sørger for,
at der er fuld overførselsret for ægtefæller, er en
klar, klar forbedring, som jeg her gerne vil komplimentere regeringen for.
Vi har et problem med 6 pct.-skatten, men jeg
mener også, at vi har et problem med momsen,
og jeg vil gerne understrege, at begge proble-

285

10/1 91: Forhandling om statsministerens redegørelse af 27. december 1990";Kofod-Svendsen
193593;title_name;"mer skal løses, og så må vi se, hvad det er det
klogeste at begynde med. Det er i og for sig den
debat, vi skal tage i de kommende dage under
forhandlingerne, og vi har nævnt, hvad vi er
overbevist om. Vi er selvfølgelig lydhøre over
for andre argumenter, det vil jeg gerne understrege, men den overordnede målsætning for os
er at vælge det, der er bedst, og at sikre så lave
lønstigninger som muligt.
Vi mener, at det er rigtigt med den valgfrihed,
som familierne får ved børnechecken. Vi er enige i det, Socialdemokratiet og regeringen har
spillet ud med. Jeg håber, at hr. Lykketoft vil
holde fast i det, Socialdemokratiet har spillet
ud med, for dér er vi helt enige, også i det, Socialdemokratiet officielt har givet udtryk for i sit
lovforslag.
Jeg vil rose hr. Lykketoft for det, Socialdemokratiet har spillet ud med med hensyn til
børnechecken. Det synes vi er klogt og forstandigt. Det vil jeg råde hr. Lykketoft til at holde
fast i.
Når det gælder regeringens forslag om nedsættelse af a-kassekontingentet, så mener vi,
det er rigtigere med en særlig skattelettelse til
de lavtlønnede. Regeringens oprindelige udspil
synes vi er klogere. Vi er tilhængere af, at vi
styrker forsikringselementet, og et lavt a-kassekontingent er også til gavn for de højtlønnede:
det er jo ikke specielt en hjælp for de lavtlønnede. Der er højtlønnede, der har et ganske højt
a-kassekontingent.
Hvis vi ganske målrettet kunne konvertere
det til en lettelse til de lavtlønnede, synes vi, det
ville være forstandigere og virke mere målrettet. Det flugter også mere med EF. F.eks. i
Tyskland har man en deling, så arbejdsmarkedets parter betaler hver en tredjedel og det offentlige den sidste tredjedel af finansieringen. I
den retning finder vi det rigtigere at gå set fra
Kristeligt Folkepartis side.
Det, regeringen har spillet ud med på uddannelses- og erhvervspolitikkens område, er vi
enige i. Vi er stadig optaget af, om finansieringen af skatteomlægningerne er tilfredsstillende, set fra erhvervslivets side.
Vi har også set den leder i Industrien, som
Bent Lefévre, formand for Industrirådet, skrev
- jeg tror, det var den 9. januar 1991 - hvor han
konstaterer, at belastningen er kommet ned på
3 pet., hvor man oprindelig opererede med 5
pet., så de roste regeringen for en forbedring.

286

Men ligesom regeringens argumenter skal efterprøves, vil vi også gerne prøve industriens
argumenter bag den udtalelse, det vil jeg gerne
sige. Jeg vil gøre opmærksom på, at vi har bemærket det, og det vil indgå i vores præmisser
for de kommende drøftelser.
Vi mener også, at man skal lave særlige foranstaltninger for at øge beskæftigelsen.
Vi er meget godt tilfredse med, at boligpakken er blevet forlænget, et godt signal. Vi er også enige i, at vi må vedtage en langsigtet boligpolitik både for ejere og for lejere. Vi mener, at
vi fint kunne kombinere det med at give fradrag
for reparations- og vedligeholdelsesudgifter.
Det kunne være en del af en langsigtet boligpolitik, som tillige er beskæftigelsesfremmende.
Netop i en situation, hvor vi har stor arbejdsløshed ikke mindst i byggebranchen, er der
mange gode argumenter for, at vi giver mulighed for fradrag for udgifter til reparation og
vedligeholdelse.
Jeg er helt enig i det, hr. Arne Melchior var
inde på, at vi ikke af dogmatiske grunde skal afvise at indføre dette fradrag for reparations- og
vedligeholdelsesudgifter, som har de positive
følgevirkninger, hr. Arne Melchior redegjorde
for, og som Kristeligt Folkeparti er helt enig i,
nemlig beskæftigelsen med vedligeholdelse af
bygninger osv. Jeg mener heller ikke, at det vil
belaste betalingsbalancen ret meget.
Så skal vi have en fordomsfri drøftelse af den
offentlige sektors størrelse og opgaver, ikke nogen hetz mod offentligt ansatte, ligesom vi ikke
skal hetze mod andre befolkningsgrupper, men
vi skal selvfølgelig drøfte, hvordan vi så klogt
som muligt kan lægge arbejdet til rette, udlicitere opgaver, når det er hensigtsmæssigt, og
sørge for, at vi har så få administrationsomkostninger som muligt, som Venstres ordfører var
inde på. Men samtidig har vi jo behov for service over for borgerne. Vi skal ikke have færre
hjemmehjælpere osv. Dér må vi ikke på nogen
måde komme ind på nogle hetzformuleringer,
hvad jeg mener at et parti var inde på, men som
andre har taget afstand fra. Jeg er enig i den afstandtagen.
Så mener vi, at der skal indføres en ansvarlig
etiklovgivning om fostrets retsstilling. Der er
ting, forskningen kan, men som vi mener at
man af etiske grunde ikke bør gøre. Jeg nævner
det her som noget, der er væsentligt for Kristeligt Folkeparti, også når vi på et senere tids-

287

10/1 91: Forhandling om statsministerens redegørelse af 27. december 1990";Kofod-Svendsen
198307;title_name;"punkt skal behandle et lovforslag fra sundhedsministeren.
Vi siger ligesom Det Radikale Venstres ordfører, at vi må føre en aktiv miljøpolitik. Det
kendetegnede firkløverregeringen, og det skal
videreføres. Jeg håber, at KV-regeringen også
vil satse på en aktiv miljøpolitik. Jeg er glad for
de synspunkter vedrørende miljøet, statsministeren var inde på i sin nytårstale.
Så har Kristeligt Folkeparti nogle særlige ønsker i forbindelse med finansloven. Jeg skal ikke remse dem op alle sammen. Vi er kommet
med ændringsforslag lige før valget, men jeg vil
understrege et punkt her. Det er de hospitaler,
der ejes eller drives af sygdomsbekæmpende
organisationer, bl.a. Kolonien Filadelfias epilepsiafdeling, og vi har nogle andre organisationsejede hospitaler, der gør et knagende godt
stykke arbejde. Vi vil ikke acceptere, at de kommer i klemme ud fra, hvad jeg vil kalde lidt
kortsigtede betragtninger og beslutninger hos
amterne. Det er en af de ting, vi vil lægge vægt
på under forhandlingerne.
Men vi er også parate til at se, om vi ikke
kunne spare. Der er f.eks. Kulturfonden, som
fik dette gigantiske beløb på ekstra 120 mio. kr.
Jeg synes, at vi kritisk skal vurdere, om der virkelig er brug for alle de penge. Dér kunne vi
måske spare nogle penge, som så naturligt kunne kanaliseres hen og blive brugt mere fornuftigt.
Det er klart, at hvis vi havde masser af penge,
så kunne vi da også fuldt ud have råd til det,
men i det øjeblik vi må føre en stram økonomisk politik, så er det et af de områder, vi gerne
vil kigge nærmere på.
Vi ønsker, at der fortsat skal føres en aktiv
ulandspolitik og en medmenneskelig flygtningepolitik, at vi her giver udtryk for holdninger,
så vi også på det globale plan er parat til at stå
for en virkelig medmenneskelig politik.
Hvad EF-regeringskonferencerne angår, mener jeg, at Danmark aktivt og fremsynet skal arbejde for at forme det nye Europa, som er ved
at blive til.
Det er vigtigt, at EF er åbent, det er vigtigt, at
vi fortsat lader beslutningsprocessen ligge i Ministerrådet, og at Parlamentet har den kontrollerende funktion, men at vi lader Ministerrådet
være lovgiveren, så det er de nationale parlamenter, der, om jeg så må sige, har den sidste
bestemmelsesret.

288

Sluttelig vil jeg sige, at den dagsorden, som
hr. Svend Auken lagde frem, synes vi er klogt
og forstandigt formuleret, og den vil vi meget
gerne støtte. Vi er enige i, at en krig betyder talløse menneskelige, politiske og økonomiske
ofre. Derfor vil vi meget gerne være med til at
opfordre regeringen til at give FN's generalsekretær fuld opbakning til hans mæglingsbestræbelser, men også at vi får en fuldstændig irakisk
tilbagetrækning fra Kuwait. Det er den opgave,
der skal løses.
Med disse ord vil jeg gerne sige, at vi fra Kristeligt Folkepartis side er parat til at gå ind i et
konstruktivt samarbejde om den kommende finanslov og også de andre følgelove og det overordnede sigte at nedbringe ledigheden.
(Kort bemærkning).";Kofod-Svendsen
201276;name_party;":
Jeg kan helt tilslutte mig den sidste bemærkning vedrørende den fuldstændige tilbagetrækning fra Kuwait, som hr. Kofod-Svendsen kom
med. Jeg synes, det er vigtigt at få det understreget. Det var i øvrigt et meget sobert indlæg.
Det giver mig anledning til at sige til den
dagsorden, som hr. Svend Auken har fremsat
vedrørende Golfkrisen, at det jo er rigtigt, som
hr. Svend Auken har oplyst, at ordlyden er formuleret i samarbejde med regeringspartierne.
Vi stemmer derfor naturligvis for den dagsorden, og vi glæder os over, at vi er nået frem til
en formulering, der bredt kan samle de partier,
der sædvanligvis står bag dansk udenrigspolitik, om en klar opbakning af FN-politikken på
dette vigtige område.";Fischer
201997;name_party;":
Krisen i Golfen vækker naturligvis også dyb
bekymring i Grønland, og jeg vil nøjes med at
sige, at jeg naturligvis også vil støtte hr. Svend
Aukens forslag om motiveret dagsorden. Jeg
synes dog, det er vigtigt at sige, at vi hver især
også viser en eller anden form for fredsinitiativ,
og at et A4-ark alene ikke ændrer verdens gang.
For at vende blikket mod Grønland vil jeg sige, at vi jo også har haft valg til Folketinget her
den 12. december 1990. Jeg tror, valget vendte
op og ned på en hel del forventninger til resultatet, måske specielt hernede i Danmark. Jeg
skal ikke komme nærmere ind på baggrunden,
den kender de fleste.

289

(19)
10/1 91: Forhandling om statsministerens redegørelse af 27. december 1990";Rosing
202729;title_name;"Nu kan vi stille os selv det spørgsmål, om
valget til Folketinget vil være en strømpil for
valget til Landstinget den 5. marts, til foråret.
Det kan jeg naturligvis ikke sige på nuværende
tidspunkt, men mit parti, Siumut, har været førende og regerende siden 1979, da vi fik hjemmestyre, og det regner jeg da også med bliver
tilfældet efter den 5. marts. Men én ting er sikker, og det er, at vi har brug for samarbejde også i Grønland, men ikke nødvendigvis hen over
midten i Grønland.
EF-spørgsmålet har været et fremtrædende
emne under valgkampen i Grønland. Alle ved,
at vi har en fiskeriaftale med EF, og det er en
god aftale efter vores mening. Den mening deles ikke af alle inden for EF, men aftalen er god,
og den varer helt til udgangen af 1994.
Vi har diskuteret, hvilke forbindelser Grønland skal have med EF efter 1994. Vi kan ikke
sige noget om det i dag, fordi EF er i en rivende
udvikling, så den diskussion må vi gemme lidt,
men selvfølgelig følger vi nøje, hvad der sker i
EF, og prøver at afspejle situationen i EF over
for de behov, vi har i Grønland. Vi har sagt farvel til EF eller »EF-by«, som vi siger i Grønland, to gange, så én ting er sikker: Vi ønsker
ikke igen at blive medlem af EF.
Der er i Grønland politisk enighed om at
overtage ansvaret for sundhedsvæsenet i 1992.
Vi har sagt 1. januar, men vi har også sat nogle
betingelser for overtagelsesdatoen om nødvendige anlægsfornyelser og om økonomien omkring sundhedsvæsenet, og at man i hvert fald
ikke sænker niveauet for den økonomi, der ligger bag sundhedsvæsenet i Grønland. De betingelser er ikke helt opfyldt af den forhenværende regering, men vi håber, at de vil blive opfyldt af den nuværende regering. Hvis de ikke
bliver opfyldt, så må vi tage op til overvejelse i
Grønland, hvorvidt vi ønsker at overtage det så
hurtigt. Vi mener selv, det er vigtigt, at vi overtager ansvaret for sundhedsvæsenet, men vi
skal altså lige have klaret forhandlingen med
den danske regering.
Forhandlingen foregår ved et embedsmandsudvalg med fagministerielle embedsmænd her
fra Danmark, som har et godt kendskab til
sundhedsvæsenet som sådant, og så hjemmestyreembedsfolk. Jeg kan frygte, at der kan være en lille skævhed mellem den ekspertise, man
har her i Danmark, og den embedsstand, vi har
i Grønland, ikke fordi den ikke er dygtig nok,

290

men vi har ikke nogen erfaringer med sundhedsvæsenet. Så jeg vil godt gøre opmærksom
på, at det er vigtigt, at der er en balance også i
det her tilfælde. Jeg mener, at det må være en
ligeværdig og en ærlig forhandling mellem ligeværdige parter om det her vigtige emne.
Retsvæsenets og politiets arbejdsforhold har
også været oppe og vende i Grønland under
valgkampen. Vi har en kriminallov, som i sin
tid er blevet kaldt verdens bedste og verdens
mest moderne, men jeg mener, at retsvæsenet i
dag skal afspejle, at vi lever i 1990'erne og ikke
tilbage i 1950'erne. Vi er en del af det danske
retssystem - heldigvis for det. Det forpligter
dog også Danmark, at vi er en del af det danske
retssystem.
I Grønland har vi brudt med årtiers forbandelse, det, vi kalder fødestedskriteriet, altså en
forskelsbehandling på grundlag af, om man er
født i Grønland eller i Danmark. Denne ophævelse af fødestedskriteriet har ikke slået igennem hos politiet og den danske regering, der
har ansvaret for politiet i Grønland. Jeg synes,
det er på høje tid, at Danmark følger Grønland
i det vigtige skridt, vi har taget: ellers må vi
stærkt overveje at overtage ansvaret for politiet
også.
Omkring miljøet har vi stadig et godt samarbejde. Jeg mener, jeg kan sige, at Grønland stadig er førende på miljøområdet, ligesom vi har
været førende på det område i årtusinder med
den tradition og med den kultur, vi har.
Mellem Danmark og Grønland er der enkelte knaster, der skal høvles af, fordi vi mener, at
ansvar avler ansvarlighed, og ansvarlighed er
der i høj grad brug for omkring miljøet.
Med hensyn til Søndre Strømfjord, altså de
amerikanske baser, og Kulusuk på den grønlandske østkyst er det blevet aftalt mellem Danmark og Grønland på den ene side og USA på
den anden side, at disse baser bliver rømmet i
1992. Det er jo godt. Det har jeg udtrykt flere
gange heroppefra. Men et spørgsmål står tilbage: Hvem skal nu betale? Skal det være Danmark eller Grønland, eller skal vi deles om det?
Det er en forhandling, der foregår. Jeg vil bare
gøre opmærksom på, at vi nødig vil stå alene
med byrden efter 1992.
Valget her i Danmark den 12. december var
jo et flot valg for Socialdemokratiet og enkelte
andre partier her i salen. Det undrede os i
Grønland at høre regeringens eller måske rette-

291

10/1 91: Forhandling om statsministerens redegørelse af 27. december 1990";Rosing
207417;title_name;"re statsministerens fortolkning af valgresultatet, men vi skal jo ikke blande os i det. Jeg vil
nøjes med at sige, at Danmark og Grønland
hver især og sammen har brug for et bredt politisk samarbejde i den verden, vi befinder os
midt i.
Som sagt har vi valg til vort eget ting, Landstinget, den 5. marts. Jeg skal ikke forudsige,
hvordan det går. Det eneste, jeg ved, er, at valget finder sted den 5. marts.
En valgkamp til Folketinget bruger vi i
Grønland til at - det mener jeg i hvert fald vi
skal bruge den til - vurdere relationerne til
Danmark, mellem Danmark og Grønland, de
historiske, økonomiske og kulturelle relationer. Og jeg mener ikke, det er en historisk
kendsgerning, at forholdet i al fremtid skal være som i dag. Jeg skal ikke i dag kunne sige,
hvad vi ønsker, hvad det kan blive til, og hvornår det kan blive. Men vi må, begge dele af riget, både Danmark og Grønland, hele tiden
vurdere vort rigsfællesskab og vort broderskab.
Og jeg vil sige: Godt nytår!";Rosing
208411;name_party;":
Jeg vil gerne sige et par ord om de punkter i
finanslovforslaget, der har relation til Grønland.
Efterhånden som statens aktiviteter i Grønland er blevet spredt over diverse ministerier og
Grønlands hjemmestyre, er det blevet mere og
mere indviklet at følge med i de bevillinger, der
afsættes til grønlandske formål. Jeg har endvidere forstået, at de forskellige ministeriers bidrag til finansloven for så vidt angår bevillinger
til Grønland er nogenlunde i overensstemmelse
med de fra grønlandske myndigheder modtagne indstillinger. Det skyldes således vore interne forhold i Grønland, herunder en udtalt
modvilje hos det regerende parti, Siumut, mod
at orientere de andre partier om dets indstillinger, når det er vanskeligt at fremkomme med
bemærkninger til finansiovforslaget.
Jeg skal på denne baggrund selvfølgelig undlade at komme med kritiske bemærkninger til
de forskellige ministerier.
For så vidt angår sundhedsvæsenet har jeg i
tidligere folketingsår fremsat kritiske bemærkninger om driften. Den standard, som den
grønlandske befolkning lever under, er ikke for
god. Der er til stadighed personalemangel, bl.a.
med den følge, at et efter min mening alt for

292

stort antal grønlandske patienter må sendes til
hospitaler i Danmark.
Jeg har tidligere fremsat bemærkninger om
forholdet mellem ledelsespersonalet og administrationspersonalet. Det er ikke mit indtryk,
at der er sket væsentlige ændringer, og jeg vil
da også i dette folketingsår være opmærksom
på dette forhold.
Så er der bevillingerne til retsvæsen og politi.
Det er min opfattelse, at det grønlandske retsvæsen lever under særdeles vanskelige forhold,
dels på grund af manglende bevillinger, dels på
grund af fejlagtige personalenormeringer. Jeg
har tidligere specielt vedrørende det grønlandske politi dels fremsat kritiske bemærkninger,
dels stillet spørgsmål til justitsministeren.
Spørgsmålene bliver som regel høfligt besvaret,
men man spejder forgæves efter forbedringer.
Et af de største problemer, politiet i Grønland må leve med, er lønvilkårene. Det grønlandske politi har gennem årene mistet mange
dygtige polititjenestemænd, som på grund af
utilfredsstillende løn- og arbejdsvilkår er gået
over til mere menneskelige og bedre betalte
job. Dette forhold er en stor belastning for det
grønlandske politi i et samfund, hvor den stedfundne samfundsudvikling egentlig betinger en
dygtig og effektiv politietat.
Politiets forlængede arm i bygder og på andre mindre steder er så elendigt aflønnet, at
man må undre sig over, at der overhovedet er
nogen, der vil påtage sig opgaven, der ofte medfører ubehageligheder såvel for kommunefogden som for hans familie.
Jeg håber, at sådanne forhold er taget med i
betragtning ved indstillingerne til årets bevillinger.
Endelig vil jeg gerne sige et par ord om trafikforholdene i Grønland, herunder ikke
mindst de dystre udsigter med hensyn til driften af flyvepladsen i Søndre Strømfjord.
Trafikken i Grønland er kostbar, men er et
nødvendigt led i samfundsstrukturen. Det er
klart, at denne funktion også må være påvirket
af de sparebestræbelser, som har ramt det danske samfund i de senere år. Det er umådelig
dyrt at rejse i Grønland, og det er min opfattelse, at det samlede samfund burde bidrage mere
til billiggørelse af rejselivet.
Som bekendt er det meningen, at de amerikanske styrker trækker sig tilbage fra Grønland
i løbet af et par år. Som følge deraf opstår der

293

10/1 91: Forhandling om statsministerens redegørelse af 27. december 1990";Steenholdt
211910;title_name;"alvorlige problemer med hensyn til driften af
flyvepladsen i Søndre Strømfjord, som i mange
år har fungeret som vigtigste indgangsvej til
Grønland. Vi har vænnet os til en rimelig service, men må i de kommende år desværre forberede os på forringede vilkår. Den økonomi,
som flyvepladsen i fremtiden vil være underkastet, er en helt anden økonomi end den, der var
ved hjemmestyrets overtagelse af trafikken i
Grønland.
På denne baggrund må det undre mig, at regeringen har bebudet at ville vælte nogle af udgifterne over på det bestående bloktilskud, når
det er aftalt med regeringen, at overgangen af
sager til Grønlands hjemmestyre økonomisk
skal være neutral, således at hjemmestyret ikke
får større bevillinger eller staten sparer penge
ved sagernes overgang som særanliggender.
Der foreligger her en situation, som kræver
ekstraordinære foranstaltninger, og jeg må anmode regeringen om at tage dette i betragtning
ved den endelige økonomiske ordning ved flyvepladsens overtagelse som civil lufthavn.";Steenholdt
212934;name_party;":
Siden mit parti sidst var repræsenteret her i
Tinget, er der sket meget både ude i den vide
verden og hjemme i vores egen verden, hvad
angår den politiske situation, og hvad angår
økonomien i samfundet, som i høj grad influerer på den almindelige borgers daglige liv på
land og ikke mindst på søen. Vi må sande, at
havet kan give og har givet, men at det også kan
koste at satse på rigdomme i havene omkring
Færøerne såvel som alle de andre steder, hvor
færinger søger deres udkomme. Vi må erkende,
at forudsætningerne for et godt og økonomisk
velfungerende liv i vores samfund i væsentligt
omfang har ændret sig.
Det har været sædvane for færøske repræsentanter her i Tinget loyalt at meddele, hvad
de regerende færøske politiske myndigheder
har besluttet at føre ud i livet. Dernæst har det
altid været en selvskreven regel, at vi ikke volder de store kvaler, hverken for regeringen eller
for oppositionen, når det drejer sig om indre
danske anliggender. Men jeg må tilføje, at meget har ændret sig. Vi har behov for at meddele
og at klargøre over for Tinget, hvilken politik vi
fra færøsk side står for.
Ved folketingsvalget den 12. december sidste
år blev det færøske Socialdemokrati igen det

294

førende parti, dernæst Folkeflokken, der fik sit
mandat genvalgt. Men umiddelbart før folketingsvalget, nemlig den 17. november, var der
valg til Lagtinget, idet samarbejdspartierne bag
landsstyret, Folkeflokken, Sambandspartiet og
Republikanerne, ikke kunne blive enige om
samarbejdet. Resultatet blev, at der nu efter intense forhandlinger i 2 måneder på nær I uge vil
blive dannet landsstyre med Socialdemokratiets og Folkeflokkens 17 mandater bag sig i Lagtinget.
Når det nye landsstyre er etableret - formentlig i løbet af denne uge eller i begyndelsen
af næste uge - vil landsstyrets første opgave være at få vedtaget Lagtingets finanslov for 1991,
der i store dele vil være en fastholdelse af en
meget stram økonomi, men med det bestemte
sigte at genetablere balance i den offentlige
økonomi, sådan set at genetablere forudsætningerne for fiskebestanden ved Færøerne, at
genforhandle
undergrundsproblematikken
med regeringen, at genforhandle hjemmestyrelovgivningen med det formål at etablere en
selvstyrelov, der vil være tidssvarende, en modernisering af en ny styrelsesordning for det
færøske samfund og endelig at intensivere miljølovgivningen på land og ikke mindst på havet.
Målsætningen med disse politiske initiativer
bunder i nødvendigheden af en påkrævet omlægning af samfundsøkonomien, men således
at vi vedvarende kan opretholde et samfund i
vækst og udvikling. Et led i denne politik er den
igangværende reduktion og omlægning af den
eksisterende fiskerflåde. Denne politik vil medføre et mangeartet lovforberedende arbejde og
forhandlinger på forskellige niveauer og ikke
mindst på regeringsplan.
Jeg formoder og tror, at vi fra et bredt Folketing kan regne med forståelse for de initiativer,
som efterhånden vil melde sig fra Færøerne,
initiativer, der i alt væsentligt vil være en modernisering af lovgivningskomplekser og aftaler, der er bindende for det samarbejde, der er
mellem Færøerne og Danmark. Spørgsmålet
om Færøernes forhold til Det Europæiske Fællesskab er selvfølgelig meget vigtig for Færøerne, men vi har ikke ønsket medlemskab af Fællesskabet, derimod har landsstyret nu i måneder forhandlet om en frihandelsaftale, en holdning, der deles af samtlige partier i Lagtinget.
Vor totale erhvervsstruktur tilsiger denne holdning.

295

10/1 91: Forhandling om statsministerens redegørelse af 27. december 1990";Jacob Lindenskov
216504;title_name;"Jeg vil gerne minde om, at kommende færøske ønsker om forhandlinger med regeringen
om meget centrale områder er af stor betydning, således at vi fortsat kan opretholde et bæredygtigt samfund for den færøske befolkning.
Jeg vil til slut udtrykke mit ønske om, at det vil
lykkes for det nye politiske flertalsstyre på Færøerne at skabe grundlag for en politik, der igen
kan føre samfundet til trivsel og til fremgang.";Jacob Lindenskov
216956;title_name;":
Hr. Svend Auken var i sit indlæg inde på
spørgsmålet om arbejdet med EF's regeringskonferencer. Jeg synes, der er grund til at glæde
sig over, at disse kommentarer lægger op til en
fortsat enighed imellem regeringen og Socialdemokratiet om den danske politik over for de
kommende forhandlinger i EF om politisk
union og om økonomisk og monetær union.
Det er jo en helt generel politisk enighed, som
blev slået fast i efteråret med det danske memorandum, og det er en enighed, som både kan og
skal fastholdes, og de synspunkter, der kom
frem i hr. Svend Aukens indlæg her i dag, er alle
på linje med den holdning, regeringen anlægger. Jeg hæfter mig specielt ved formuleringen
om et åbent fællesskab - det er der andre der
også har været inde på, bl.a. hr. Kofod-Svendsen - hvor de andre europæiske lande efterhånden kan komme med. Det ligger helt på linje
med regeringens holdning. Derfor er den seneste udvikling i Sverige med rigsdagsdebatten i
december som foreløbig afslutning også overordentlig glædelig. Jeg håber, at Sverige snart
indgiver en ansøgning om medlemskab, og det
siger sig selv, at Danmark vil arbejde for, at der
hurtigt bliver indledt optagelsesforhandlinger
med Sverige.
Jeg kan også være enig i hr. Svend Aukens
bemærkninger om nødvendigheden af en bredt
anlagt oplysnings- og debatkampagne. Her er
det min opfattelse, at regeringen har taget sådanne skridt. Der fremsendes nu til Folketingets Markedsudvalg samtlige dokumenter, som
indgår i regeringskonferencerne: det sker uden
fortrolighedsstempel, og det sker så hurtigt, at
vi somme tider sender dem af sted, før de er nået at blive oversat til dansk, men selvfølgelig
sender vi senere de danske oversættelser. Det
gør vi alt sammen for at undgå myter om, at vi
prøver at holde noget tilbage. Det er vigtigt, at
der ikke bliver skabt myter om lukkethed om-

296

kring disse forhandlinger, og jeg kan da også,
når nu forhandlingerne starter, give tilsagn om,
at jeg er rede til at møde i Markedsudvalget og
give en løbende orientering om drøftelsernes
forløb under regeringskonferencerne.
Når regeringskonferencerne er afsluttet, vil
resultatet blive forelagt for Folketinget til ratifikation. Det er vel sandsynligt, at der så vil blive
afholdt en folkeafstemning. Her ser jeg meget
vel behovet for i den mellemliggende fase at gå
ind i en oplysnings- og debatkampagne. Den
nærmere indretning heraf må vi jo drøfte. Jeg
tror bare, det er vigtigt, at vi nok for at sikre
bredden i en sådan kampagne fra starten bør
advare imod det synspunkt, at det er noget, der
udelukkende eller fortrinsvis er en statslig opgave, men jeg er sikker på, at vi vil finde den
rette måde at sikre en sådan bred oplysningsog debatkampagne på.";Ellemann-Jensen
219690;title_name;":
Må jeg først takke repræsentanterne for
Grønland og Færøerne for, at de traditionen
tro har taget ordet under denne åbningsdebat for det er den jo egentlig, vi har alle været på
valg, og nu sidder vi her alle 179. Jeg synes, det
var tiltalende, at vore grønlandske og færøske
kollegaer gav os et indtryk af, hvordan man nu
tænker over problemstillingerne de to steder i
riget.
Hr. Rosing fremhævede den vigtige sag om
Grønlands overtagelse af sundhedsvæsenet.
Det er regeringen også meget optaget af. Vi har
ført forhandlinger i nogen tid derom, og der er
svære problemer forbundet med at finde løsningen, men jeg er overbevist om, at vi nok skal
have held med det inden længe, således at også
dette vigtige område kan blive underkastet
grønlændernes egne dispositioner.
Jeg vil i øvrigt sige, at jeg har da glædet mig
over i de otte år, jeg har haft et ansvar for regeringerne hernede, at have et godt samarbejde
med Grønlands landsstyre, og det håber og
venter jeg også vil fortsætte i den kommende
tid.
Hr. Steenholdt refererede til en række problemer omkring politi og retsvæsen. Jeg takker
for den påpegning, han foretog deraf. Jeg er
sikker på, at disse problemer kan blive løst i et
tæt samarbejde mellem ikke mindst de grønlandske myndigheder og Justitsministeriet.

297

10/1 91: Forhandling om statsministerens redegørelse af 27. december 1990";Poul Schlüter
221066;title_name;"Så nævnte hr. Steenholdt den store forandring, som nu er i sigte omkring de grønlandske
lufthavne og jo især den store økonomiske rækkevidde for så vidt angår Søndre Strømfjord.
Når nu amerikanerne træder ud af det gamle,
mangeårige arrangement, efterlader det naturligvis store problemer både for Danmark og
Grønland, og det siger sig selv, at vi må se at få
løst dem snart, således at begge parter ved,
hvad vi har at indrette os efter.
Regeringen har det synspunkt, at det er en
helt naturlig og meget vigtig rigsinteresse, at vi
sikrer, at vi har gode beflyvningsforhold mellem Grønland og Danmark. Vi må se at finde
en løsning på den økonomiske smerte, som er
det vanskelige, og som er forbundet med, at
amerikanerne nu af naturlige grunde udtræder
af det gamle arrangement. Vi skal se at finde en
løsning på denne sag hurtigt, og som hr. Steenholdt ved, arbejder et udvalg under Statsministeriet i denne tid intenst med at finde den rette
løsning.
Hr. Jacob Lindenskov nævnte det nylige valg
på Færøerne og siger til os, at nu kan man vente, at der om få dage dannes et nyt færøsk
landsstyre. Det vil vi glæde os til at træde i forbindelse med. Også her er der mange problemer, som løbende skal klares i et samvirke mellem Færøerne og Danmark. En vigtig sag er
endnu uløst. Det er forhandlingerne mellem
Færøerne og EF, og jeg vil gerne tilsige den
danske regerings stærke vilje til også i slutfasen
at støtte Færøerne så godt, som vi overhovedet
kan under disse forhandlinger, der betyder så
meget for de færøske handelsinteresser.
Jeg synes, vi har haft en meget positiv debat i hvert fald da indtil nu - her i Folketinget efter
det valg, som fandt sted i december måned. Jeg
kan vel roligt sige og som vanlig uden at overdrive, at efter valget var der nogen variation i
vurderingen af, hvilken regeringsdannelse der
var den naturligste eller den bedste. Jo, men sådan har det også ofte været tidligere. Nu fik vi
altså en regering, den er der, og den bliver der.
Nu er spørgsmålet, om vi kan samle os om de
stpre arbejdsopgaver og deres løsning. Jeg mener, jeg har kunnet konstatere i dag, at der hos
alle partier gives udtryk for, hvad der er hovedopgaven. Det er dog altid noget, hvis vi i et vist
fællesskab kan formulere opgaven foran os.
Hovedopgaven må være at føre en økonomisk
politik og en uddannelsespolitik og en arbejds-

298

markedspolitik, som giver det bedst mulige
grundlag for, at der ude omkring i vores samfund bliver vækst og kan skabes flere nye job.
Det er dog altid noget, hvis vi på den første ordinære arbejdsdag i januar måned kan fastslå,
at partierne i og for sig ikke er uenige om, at her
ligger den store opgave for os. Så bliver selvfølgelig det næste, hvad vi kan gøre for at imødekomme det stærke ønske om bredt samarbejde,
som blev udtrykt af så mange før valget og også
efter valget.
Det var en stærk tone hos Socialdemokratiet,
hos CD, hos Det Radikale Venstre og hos Kristeligt Folkeparti - de to regeringspartier deltager fuldt ud i dette ønske - at vi må søge at etablere et endnu bredere, et endnu tættere samarbejde end før. Vi havde jo også i den forrige folketingsperiode på mange måder et tæt samarbejde om mange problemer. Langt de fleste love lykkedes det os at få vedtaget med overvældende store flertal. Alligevel tror jeg, alle erkender, at partidelingen og mandatopsplitningen i det nye Folketing er kompliceret.
Denne tankegang i den forrige folketingsperiode om fra starten at anstrenge sig for at skabe
et klima for godt, bredt samarbejde førte til det
ændrede finanslovforslag og de øvrige 22 lovforslag, regeringen fremsatte i Folketinget mellem jul og nytår. De var ment, ligesom regeringens åbningserklæring af 27. december, som en
åben, fredsommelig invitation til at arbejde tæt
sammen.
På hvilken samfundsøkonomisk baggrund er
det så, vi skal i gang? Man kan anlægge forskellige vurderinger, men jeg lægger vægt på, at ingen af os forfalder til at male et sortsyn, for det
er uberettiget. Vi har mange uløste problemer,
det ved vi. Det er dem, vi nu skal kæmpe med.
Men jeg mener, at vi grundlæggende har fået en
positiv udvikling i den danske samfundshusholdning. Uden at ville gå i detaljer vil jeg fremhæve, at der dog siden 1986 er sket et omsving
på betalingsbalancen, og det er faktisk uden sidestykke i nyere tid. Baggrunden for det er ganske tiltalende, for den ligger i forøget privat opsparing, en stram finanspolitik og en forbedret
konkurrenceevne. Det er den vej, vi skal fortsætte.
Overskuddet på betalingsbalancen og den
stærke krone har betydet, at vores udenlandsgæld som procent af BNP er faldet. Ved udgangen af 1990 var gælden, når vi måler den som

299

10/1 91: Forhandling om statsministerens redegørelse af 27. december 1990";Statsministeren
225805;title_name;"procent af vores bruttonationalprodukt, mindre end i mange år. Det skyldes i høj grad vores
egen indsats, at vi har fået denne forbedring af
betalingsbalancen.
Så vil jeg sige, at der er andre opmuntrende
tegn, som er vores fælles arbejdsbaggrund.
Væksten i vores forbrugerpriser er faktisk helt i
bund i Danmark og nærmer sig kun 2 pet. Vi
har udpræget lavinflation, men denne gang er
den lave inflation i høj grad opnået på baggrund af den indenrigsøkonomiske udvikling
og på trods af tendenser til stigning i vore energipriser. Inflationsfaldet har vi altså ikke blot
fået foræret udefra, vi har selv bidraget meget
stærkt til det.
Hvis vi tager statsfinanserne, har vi sandelig
problemer. Det er der for resten mange andre
der har i vores del af verden og endog i en væsentlig højere grad end os i Danmark. Vi får efter det finanslovforslag, der er fremsat, et underskud, et dagunderskud, som er for stort,
uønskeligt stort, men jeg mener, vi har lov at sige efter nogle år, hvor vi jo har haft overskud i
statsfinanserne, at der er tale om et konjunkturfænomen, og at vi selv kan rette op på det. Den
bedste metode vil være - og nu er jeg tilbage i
det, jeg startede med at sige - at vi satser på at
muliggøre vækst, således at vi gennem vækst
får ændret en række af de afgørende poster og
får underskuddet bragt ud af verden.
Får vi i de næste 2-3 år en vækst på 2-3 pet.,
kan vi øjne, at vi igen vil opleve overskud også i
statsfinanserne. Det er altså slet ikke noget
fjernt, urealistisk mål. Tværtimod, vi kan sagtens nå det, når vi satser bevidst på det.
Hvis vi taler om vores skattetryk, så mener jo
mange af os, at det er for højt. Men alligevel er
bøtten ved at vende, udgiftstrykket er faldende
fra 1983 og frem, og skattetrykket er dog faldet
fra 1987. Vi mener, at vi skal fortsætte den linie,
for det vil også bidrage til at få gang i økonomien. Det er i den situation, regeringen har fremsat sin finanslov som en invitation til samarbejde.
Jeg ved, nogle kan sige - og det er heller ikke
blevet forbigået under debatten her i dag - at
det er uønskeligt med et underskud på et finanslovforslag i størrelsen godt 30 mia. kr.
Naturligvis er det det, men alligevel vil jeg
fremhæve over for Folketingets medlemmer i
dag, at finanslovforslaget er faktisk udtryk for
en strammere finanspolitik end den, vi førte i

300 .

1990, og end den, vi førte i 1989. Der er ikke tale
om med de offensive forslag, regeringen ønsker
gennemført, f.eks. skatteomlægningerne, at det
fører til en løs finanspolitik, som er en fare for
den nu gode betalingsbalanceudvikling.
Vi tror, det er vigtigt med en stram finanspolitik. Derfor ønsker regeringen at fastholde
måltallet. Vi tror, det er uklogt at gennembryde
måltallet. Det er et dårligt signal også i forhold
til amterne og kommunerne, som regeringen
har truffet en fornuftig aftale med om udgiftspolitikken. Amterne og kommunerne arbejder
nu med på at rette tingene op. Vi ville nok skuffe dem, hvis vi ikke selv holdt os til vores måltal.
Alligevel er det en offensiv politik, som er
bygget ind i finanslovrammerne. Der bliver tale
om plads til 15.000 nye helårspladser til uddannelse og aktivering. Der bliver plads til nye erhvervspolitiske initiativer for et par milliarder
kroner. Der er tale om uddannelse og aktivering for over en milliard kroner og en erhvervspolitik endog eksklusive skattelempelserne på
112mia. kr. og mange andre gode, positive tiltag,
som jeg håber vi i den kommende tid kan opnå
enighed om. Vi vil gerne forhandle det alt sammen. Vi stiller os smidigt an, vær ikke i tvivl om
det.
Efter regeringens opfattelse skal en offensiv
beskæftigelsespolitik især bestå af tre stærke
elementer: skatterne skal lægges om, vi skal have moderate persónskattelettelser, vi skal have
afgiftslempelser, vi skal have nedsat a-kassekontingent, så vi baner vej for meget små lønstigninger ved forårets forestående overenskomster. En bedre konkurrenceevne er nu engang den bedste måde at forbedre beskæftigelsen på.
Men det andet element er en styrket erhvervspolitik. Det er vi glade for at mange andre her i Folketinget også er optaget af. Vi er
måske i dette øjeblik ikke helt enige om metoderne. Det skal vi nok blive i den kommende
tid. Regeringen foreslår en nedsættelse af erhvervsbeskatningen, etablering af en ny garantiordning for eksport til Østeuropa, en styrkelse
af forskningen, gode, positive ting. Vi vil gerne
forhandle det.
Det tredje .element bygger vi på erfaringerne
fra midten af 1980'erne, som fortæller os, at
mange stivheder på vores velorganiserede arbejdsmarked kan føre til mangel på arbejds-

301

10/191: Forhandling om statsministerens redegørelse af 27. december 1990";Statsministeren
230488;title_name;"kraft selv i en situation, hvor arbejdsløsheden
er relativt høj, og at vi let får forstærkede lønstigninger, det ved vi, selv ved forholdsvis høj
arbejdsløshed. Derfor mener vi, at det tredje
element må være, at vi ser på vores arbejdsmarkedsstrukturer. Øget uddannelse og en begyndende reform af dagpengesystemet mener vi
skal anvendes som en indsats over for risikoen
lJr flaskehalse. Uden en dagpengereform tror
jeg egentlig ikke vi gør nok for at kunne nærme
os fuld beskæftigelse. Disse metoder foreslår
regeringen. Det har været vores opgave og forpligtelse at lægge forslagene frem. Nu håber vi,
at arbejdet kan gå i gang.
Hr. Svend Auken sagde i sin tale i formiddags, at han mente, at der hos de to regeringspartier lå en undertone af krænkelse i anledning af valgresultatet. Nu må jeg sige, jeg har i
og for sig ikke indtrykket af, at mine gode venner i partiet Venstre beklager sig over Venstres
mandattal fra 12. december. Jeg kan sige for mit
eget partis vedkommende, at vi føler os absolut
ikke krænket. Vi tager valgresultatet til foreløbig efterretning, og så har vi tænkt os at gøre
meget for at rette op på situationen næste gang.
Vi har også oplevet så meget. Det har Socialdemokratiet jo også igennem årene.
Jeg forstår udmærket - og hr. Svend Auken
sagde det jo helt åbent og tiltalende ærligt heroppefra - at Socialdemokratiet selvfølgelig er
glad for sit valgresultat, og jeg synes, hr. Svend
Auken skal have anledning til at tømme kalken
helt til bunds. Nu kan man vel skimte bunden.
Man kan jo ikke bare blive ved med at glæde
sig eller ærgre sig over valgresultatet. Nu skal vi
jo i gang med arbejdet.
Jeg har for resten også tit været glad for valgresultater - ikke altid, men tit. Jeg har i min tid
herinde oplevet, at Det Konservative Folkeparti fik en valgdag, som tildelte os 10 mandater.
Jeg har også oplevet én, hvor vi fik 42. Det første var nok for lidt, og det sidste åbenbart for
meget. Nu har vi 30, flere end da vi begyndte i
1982. Vi klarer os nok. Jeg opfatter det således,
at Socialdemokratiets flotte valgresultat først
og fremmest var udtryk for, at Socialdemokratiets tilslutning hos den danske vælgerbefolkning er blevet normaliseret efter en lang årrække med et alt for stærkt Socialistisk Folkeparti.
Det ønsker jeg gerne tillykke med også ud fra
en egen interesse, for jeg mener, det må på et
eller andet tidspunkt bidrage til, at venstreflø-

302

jen trækkes indad mod midten i dansk politik.
Det skulle ikke gøre samarbejdsmulighederne
vanskeligere, snarere tværtimod. Jeg kan levende forestille mig, at man i årenes løb i Socialdemokratiets folketingsgruppe kan have haft nogle drøftelser om, hvad i alverden man dog skulle stille op, og hvor store bevægelsesmuligheder man egentlig havde i en periode, hvor Socialistisk Folkeparti lå derude på venstrefløjen
og kunne gøre indhug i Socialdemokratiets lidt
venstreorienterede vælgere. Det forstår jeg
godt, og jeg ønsker Socialdemokratiet tillykke
med, at sådan er det altså ikke længere. Det
giver mange af os berettigede forventninger,
mener jeg, om, at Socialdemokratiet nu langt
mere end før må kunne være i stand til at deltage i det brede samarbejde hen over midterstregen i dansk politik.
Hr. Svend Auken sagde også i sin tale, at han
mente, der var mange gode flertalsmuligheder i
det nye Folketing. Det mener jeg også. Så brugte hr. Svend Auken en lidt munter vending. Hr.
Svend Auken sagde: »Det er svært at se, hvorledes K og V kan indgå i Folketingets flertal.«
Det er en ganske sjov måde at sige det på. Så
kom jeg til at tænke på: Gad vidst for resten,
om det mon betyder, at Socialdemokratiet i virkeligheden skulle foretrække, at det blev daglig
arbejdsrytme i det nye Folketing, at vi fik flertal, som var baseret på S og SF, frem for flertal
baseret på regeringens to partier? Sådan tror
jeg nu ikke det er. Jeg håber ikke, at Socialdemokratiet vil have alt for meget imod, at vi agter
at anstrenge os en lille bitte smule for, at det bliver hovedreglen i det nye Folketing, at regeringen er med i flertallene.
Det er der også mange gode praktiske argumenter som taler for. Der er ligesom noget ordentligt forbundet med det. Det er også i overensstemmelse med dansk politisk tradition, og
jeg mener, vi kan opnå meget positivt gennem
det brede samarbejde. Vi kan få betalingsbalanceunderskuddet forbedret endnu mere, vi
kan få arbejdsløsheden ned, vi kan skabe
vækst, vi kan også få omlagt vores skattestruktur, så vi får lavere personskattetryk - marginalskatterne - og lavere afgiftstryk, vi kan få
skabt et mere dynamisk erhvervsklima, og vi
kan få titusinder omfattet af nye uddannelsestilbud. Så er det, jeg vil sige, at disse store hovedopgaver ikke kan løses af alternative flertal.
Det kan de altså ikke. Disse store hovedopga-

303

10/1 91: Forhandling om statsministerens redegørelse af 27. december 1990";Statsministeren
235344;title_name;"ver kan kun løses ordentligt ved et samarbejde,
som omfatter regeringspartierne og - hvis jeg
må bruge udtrykket - midterpartierne og Socialdemokratiet. Det er det, som ligger foran os.
Hr. Svend Auken understregede i sin tale Socialdemokratiets samarbejdsvilje. Det har jeg
noteret mig, og jeg er sikker på, at det er helt
oprigtigt ment, og det vil jeg derfor gerne kvittere for.
Jeg forstår godt, at Socialdemokratiet gerne
ville have været i regering, men det er min opfattelse, andre kan vurdere det anderledes, at
en socialdemokratisk regering nu eller senere,
hvis man tænkte sig det i den forestående 4 års
periode, ville få det vanskeligere end den nuværende regering som den, der skal forestå
samarbejdet og spille ud.
Så vil jeg også gerne sige i dag, at jeg har med
stor tilfredshed noteret mig mange partiers
melding om, at nu skal vi se at få klaret den finanslov. Vi har en midlertidig finanslov, og jo,
det fungerer jo alt sammen, men det er ikke ordentligt. Vi skal have en finanslov og så hurtigt
som overhovedet muligt. Det er jeg godt tilfreds
med, og det vil regeringen gerne bidrage til.
Men så må jeg føje til, at det jo ikke er godt
nok, at vi bare i den nærmeste fremtid får vedtaget en finanslov. Det er også vores - og det vil
sige regeringens og Folketingets - ansvar at
gennemføre en økonomisk politik, som muliggør fortsat lavinflation. Det er her, skatteomlægningsproblemet kommer ind i billedet.
Jeg mener fortsat, at lavere marginalskatter
er vigtigt for os at realisere. Jeg mener fortsat, at
lavere afgifter er et tema, der må arbejdes med.
Det kan vi ikke klare fuldt tilfredsstillende på
én gang, men vi kan over en årrække. Vi begyndte jo faktisk for så vidt angår afgifterne i
fjor. Dér sænkede vi en række afgifter, og jeg
tror, det er en stærkt medvirkende grund til, at
grænsehandelen er faldet betragteligt, vistnok
med 40 pet. Det er den vej, vi skal.
Vi var jo også alle meget optaget af marginalskatteproblemet i efterårsmånederne. Socialdemokratiet var det, og det anerkender jeg, Socialdemokratiet fremsatte den 15. november
1990 sit forslag til folketingsbeslutning, og det
var jo her, man skrev:
»Folketinget opfordrer regeringen til at
fremsætte forslag, der sikrer reallønnen for lavog mellemindkomstgrupperne og med særlig
vægt på lettelser for børnefamilier.«

304

Hvis jeg må citere fortsat fra beslutningforslag nr. B 28, så siger man i motiveringen:
»Forud for de kommende overenskomstforhandlinger sikres reallønnen gennem skattelettelser og nedsatte takster og kontingenter, samtidig med at konkurrenceevnen forbedres.«
Det er jo en filosofi, regeringspartierne gerne
tilslutter sig også i dag. Og da Socialdemokratiet så sent som 15. november sagde med sit forslag, at 6 pct.-skatten afskaffes fra 1991 for alle
indkomster under 200.000, så følte vi som ny regering efter valget, at hvis vi satsede på det samme meget beherskede mål, så kunne vi da umuligt ramme ved siden af et flertal her i Folketinget.
Nå, så kom valgkampen, og da gik vi jo hver
især ud for at samle tilslutning til vore synspunkter. Og siden Socialdemokratiet har lagt
sine forslag frem i Folketinget den 15. november 1990, var det jo også helt ærligt og tilladeligt, synes jeg, at Socialdemokratiet f.eks. havde annoncer i valgkampen, hvor det med hr.
Svend Aukens underskrift hed: »Vi vil give
skattelettelser til indtægter under 300.000 kr.,
og vi vil sikre reallønnen mod udhuling gennem lavere institutionstakster og a-kassekontingent og sikring mod stigende boligudgifter.«
Nu vil jeg sige - ja, man ved selvfølgelig ikke,
altså sådan set er jeg ikke sikker på, at det var
på grund af disse annoncer, Socialdemokratiet
vandt mandattilvæksten, man kan aldrig vide at det var et signal, som jeg synes var på sin
plads under valgkampen, og jeg mener, at Socialdemokratiet er nødt til at anerkende vores gode vilje, som vi udtrykte på dette punkt ved at
tage udgangspunkt i Socialdemokratiets eget
forslag fra november.
Og så ved vi, at det med finansieringen lægger Socialdemokratiet enormt megen vægt p å det forstår jeg godt, det bøjer jeg mig for, det
må vi så forhandle. Jeg fristes næsten til den betragtning, om jeg måske skulle anbefale andre
end mig selv nu og da at gøre brug af princippet
om genbrugstaler. Det er jo godt, når der er
sammenhæng imellem det, man sagde i fjor, og
det, man så siger i år. Jeg mener oprigtig talt, at
der ligger nogle forventninger, som vi må prøve
at opfylde i form af, at vi samler et flertal for
nogle fornuftige skatteomlægninger, som også
kan være et godt oplæg til de afsluttende overenskomstforhandlinger, som kan blive svære
nok. Jeg skal vende tilbage til det om et øjeblik.
Nu vender jeg mig til hr. Gert Petersens tale.

305

101I 91: Forhandling om statsministerens redegørelse af 27. december 1990";Statsministeren
240151;title_name;"Hr. Gert Petersen sagde: det hele hastede jo,
sagde regeringen i efteråret: men det er nu en
misforståelse, når hr. Gert Petersen mener, at vi
skulle have haft det synspunkt, at nye skattekort skulle trykkes inden den 1. januar. Det var
ikke tanken, og det er stadig ikke tanken. Tanken er at trykke de nye skattekort, når lovgivningen er på plads, forhåbentlig om nogle uger
eller om nogle dage, således at de kan udsendes
i februar eller marts måned, og gerne inden
overenskomsterne er i slutfasen, i hvert fald for
så vidt angår den vedtagne lovgivning i Folketinget.
Det er rigtigt, at det haster. Det gjorde det i
efteråret: det gør det endnu mere nu. Det er jo,
fordi vi føler - og jeg tror ikke, at nogen vil være
uenig med mig deri - at det er væsentligt i forhold til arbejdsmarkedets parter og deres betingelser, at vi gør vores arbejde færdigt snarest.
Det er væsentligt for arbejdsmarkedets parter,
at de kender vilkårene, hvorunder overenskomsterne skal afsluttes.
Jeg vil ikke tage noget til indtægt uberettiget,
men jeg har hæftet mig ved, at folk på højtstående pladser i arbejdslivet så sent som i går gav
udtryk for, at det er meget vanskeligt at få disse
overenskomstforhandlinger klaret, hvis man
ikke får en besked fra Folketinget om, hvad der
bliver gældende lov. Og det er jo begge parter,
både arbejdsgivere og lønmodtagere, det berører, om vi ændrer f.eks. i skattevilkårene, eller
om det lykkes for os at skaffe finansiering til de
titusinder af nye uddannelsestilbud og alt det
andet.
Hr. Gert Petersen gav udtryk for, at det måske kan være svært for en regering at skulle administrere alternative flertal, og dem skal vi da
nok komme til at opleve nu og da på nogle områder, men det er der jo ikke noget nyt i. Det har
været regeringernes opgave igennem over 8 år
ofte at måtte acceptere alternative flertal, og så
mener jeg, at vi har søgt loyalt at administrere
den lovgivning, der kom ud af det.
Nu vil jeg sige, at jeg synes sådan set, at vi
begynder rigtig godt i dag. Det er jo i hvert fald
ikke i dag på Folketingets første egentlige arbejdsdag, at vi konstaterer et alternativt flertal.
Jeg synes, at det er en meget positiv ting, at når
vi senere på dagen vender os til spørgsmålet om
udviklingen i Det Mellemste Østen, er der udsigt til, at Folketinget vedtager en udenrigspolitisk dagsorden med et meget, meget stærkt flertal. Det synes jeg er en god begyndelse.

306

Ellers kan man vel sige, at for SF må den
mest positive oplevelse i retning af antihængekøjeeffekt have været de slet ikke få resultater,
SF bidrog til ved i forrige samling at gå i forlig
med regeringen på en række slet ikke uvæsentlige lovområder.
Jeg tror i det hele taget, at det er bedst for arbejdsklimaet her i Folketinget, at vi indstiller os
på, at den nuværende regering såmænd nok er
regering indtil næste valg. Jeg tror, at alle er
bedst tjent med at se dette i øjnene, og derfor vil
jeg også advare hr. Gert Petersen og andre mod
at tro, at man kan tvinge os væk. Det kan man
ikke gennem alternative flertal indimellem,
man kan det ikke gennem udsultning, man kan
det ikke gennem nålestik. Og jeg tror såmænd
nok, at vi kan regne med, at om få dage bliver
alle så optaget af det nødvendige saglige arbejde, at det bliver en hel fornøjelse herinde, og
det skal der nok komme noget godt ud af.
Jeg har nogle enkelte bemærkninger til fru
Pia Kjærsgaard. Fru Pia Kjærsgaard vil så gerne, at man skal føre politik og helst al politik på
grundlag af de seks ikkesocialistiske partiers
mandatflertal. Jo, det kan man have tanker om.
Nu tror jeg godt, at fru Pia Kjærsgaard selv
kunne holde et langt og indholdsrigt foredrag
om, på hvor mange områder der er stor afstand
mellem Fremskridtspartiets synspunkter og
f.eks. de tre midterpartiers synspunkter, for det
er der jo, og det har der været igennem 8 år.
Alligevel har det ofte haft sin betydning, at
Folketinget har haft et sådant flertal. Det har
man kunnet bruge i årenes løb på mange væsentlige lovområder, men ikke på dem alle.
Må jeg sige til hr. Kim Behnke, som harcelerede over, at regeringen stedse har modereret
sine skatteforslag: Ja, det har vi. Hver gang vi
har konstateret, at vi ikke kunne komme igennem med det, vi forelagde, sagde vi til os selv:
Skulle vi så ikke tage og moderere det i håbet
om, at vi da så kan få flertal. Det er ikke lykkedes endnu, men jeg tror, at der er gode udsigter
til, at det lykkes i det nye Folketing, som jo simpelt hen må gøre det stykke arbejde færdigt,
som det gamle Folketing og den gamle regering
ikke klarede i efteråret.
Hr. Arne Melchior udtrykte CD's, som han
kaldte det, konstruktive kompromisvilje allerede nu omkring første opgave, finansloven, og
det vil jeg gerne takke for. Det havde jeg også
ventet. CD er jo et af de partier, som i mange,

307

10/1 91: Forhandling om statsministerens redegørelse af 27. december 1990";Statsministeren
245022;title_name;"mange år næsten altid har været med, når et arbejdsresultat skulle etableres her i salen, uanset
hvem der så var regering, og derfor kommer det
ikke overraskende for mig, at CD melder sig
med god vilje til at få arbejdet til at lykkes.
Fru Marianne Jelved gav udtryk for, at Det
Radikale Venstre vil være en konstruktiv opposition, og partiet vil ikke skifte politik, fordi
man er gået ud af regeringen. Det har jeg noteret mig, og det kvitterer jeg for. Det synes jeg
var et flot og fornemt standpunkt.
Så sagde fru Marianne Jelved, at det må være
rigtigt at sammenkæde dagpengereform med
en massivt forstærket uddannelsesindsats. Det
mener jeg er en rigtig opfattelse. Den opfattelse
har også regeringen.
Hr. Kofod-Svendsen talte om erhvervsbelastningen i skatteomlægningen og gav udtryk
for, at det er væsentligt, at vi ikke indretter tingene, så det bliver en for stor hæmsko for erhvervslivet. Det er regeringen enig i. Det var
den gamle regering også enig i. Med de nye forslag, som nu er fremsat mellem jul og nytår, mener vi, at det er fair og rigtigt at opgøre erhvervsbelastningen som cirka 0,2 procent af
lønomkostningerne i 1991, og vi mener, at fordelene ved den afdæmpede lønudvikling er
langt større. For at tage et eksempel: Hvis regeringens skatteforslag kunne få støtte, så ville
det betyde, at en arbejder med en skattepligtig
indkomst på 190.000 kr. får 3.100 kr. i skattelettelse i stedet for, hvis han skulle nå samme realindkomstsresultat, at hans virksomhed skulle
give en lønforhøjelse på 8.200 kr., og de 8.200
kr. er jo selvsagt for virksomheden en ekstraomkostning, som betyder forringede muligheder for vækst og oprettelse af nye job.
Må jeg sige til sidst, at jeg er overbevist om,
at midterpartierne, hvis jeg må bruge det udtryk, kan bidrage meget stærkt til at muliggøre,
at vi får stærke flertal om sagernes løsning i det
nye Folketing, og det håber jeg vil ske. Nogle
har brugt det udtryk, at før valget var i virkeligheden den daværende regering og opposition
enige om 98 pet. af de elementer, som skulle
indgå i en helhedsløsning.
Man kan diskutere, om det er en korrekt vurdering, personlig er jeg mere tilbøjelig til at mene, at vi var enige om 97 pet., men så mangler
der altså også kun 3 pet. Jeg mener, det er en
absolut nødvendighed, selv om vi er uenige på
mange måder også i det nye Folketing - og det

308

er naturligt, at vi er det, for vi er forskellige partier- at vi får klaret de sidste få procent, således
at en eller anden tilfredsstillende løsning kan
blive virkelighed i løbet af de kommende få
uger, så vi med rette kan sige, at nu har regering
og Folketing løst sin del af opgaven, nu kan vi
alle sammen holde mund og overlade overenskomstsituationens løsning til parterne på arbejdsmarkedet. Det skal de så nok klare, og så
har vi fået gode vilkår for vækst og flere nye
job, det vigtigste af det hele.";Statsministeren
247899;name_party;":
Først vil jeg gerne sige tak til Folketingets
partier for den støtte, man har vist det forslag
om motiveret dagsorden vedrørende en fredelig løsning af Golfkrisen, som jeg har stillet. Jeg
tror, det er godt, selv om dagsordener jo desværre ikke løser problemerne, at vi har kunnet
samles i enighed om en tilkendegivelse i den
dybt alvorlige og anspændte situation, som foreligger ved Golfen.
Jeg vil også gerne sige tak til udenrigsministeren for et overordentlig venligt og imødekommende indlæg i forhold til mine betragtninger omkring arbejdet med EF's regeringskonferencer og sikringen af fuld åbenhed omkring alle beslutninger, og også for, at han, når
resultatet af konferencerne foreligger, da vil
drage omsorg for, at der bliver en bred offentlig
debat på et så godt grundlag som overhovedet
muligt. Og jeg er selvfølgelig enig med udenrigsministeren i, at det ikke kun skal være på
statsligt initiativ, vi niå drage alle folkelige
kræfter ind i denne diskussion.
Nu er det jo sådan i Folketinget, at man ikke
får alt med af det, der bliver sagt. Det gælder
mig, og jeg har også lagt mærke til, at det gælder statsministeren. Når jeg udtrykte stor glæde
på Socialdemokratiets vegne over valgresultatet den 12. december 1990, så var det ikke Socialdemokratiets eget valg, som jeg overhovedet
ikke omtalte, så var det de mange gode flertalsmuligheder, jeg ser i Folketinget efter valget, og
jeg opregnede dem: flertal for en virkelig aktiv
erhvervs-, beskæftigelses-, uddannelses- og arbejdsmarkedspolitik, flertal for en virkelig indsats for øget tryghed, flertal for en langt kraftigere miljøindsats end hidtil og endelig flertal
for en modernisering og effektivisering af den
offentlige sektor uden ideologisk bestemte privatiseringsforslag, afskedigelser osv. af offentligt ansatte.

309

10/1 91: Forhandling om statsministerens redegørelse af 27. december 1990";Svend Auken
249789;title_name;"Jeg mener fortsat, selv om statsministeren ikke kan lide, at jeg siger det, at Folketinget er
langt, langt bedre sammensat, end den nuværende regering er, langt bedre. Vælgerne har
gjort det betydelig bedre end dem, der har været ansvarlige for regeringsdannelsesprocessen
- eller rettere sagt den proces, som ikke fik lov
at finde sted - og derfor står vi i en situation,
hvor vi har en regering, der er sammensat på et
endnu snævrere grundlag end den tidligere i et
Folketing, der har en helt anden sammensætning end det, der var gældende under KVRregeringen. Det er det, der giver problemet.
Men jeg sluttede alligevel min tale med at sige, at selv om vi har den forkerte regering, så
håber jeg ikke, det vil bremse for, at vi kan føre
den rigtige politik.
Den anden ting, som statsministeren ikke fik
helt rigtigt fat i i mit første indlæg, var, at jeg
skulle have sagt, at det var vanskeligt at se,
hvordan VK kunne indgå i de positive flertal,
som jeg så mulighed for i Folketinget.
Det er rigtigt, jeg sagde næsten det, men jeg
sagde ikke helt det, for jeg sagde nemlig, at det
var vanskeligt at se, hvordan V og K sammen
kunne indgå i disse positive flertal. Jeg kan meget vel forestille mig situationer, hvor de to partier adskilt fra hinanden, hver for sig, kunne
indgå i positive flertal, men det, der har blokeret for samarbejdet i dansk politik, har været, at
de to partier har holdt hinanden i skak. Det var
uenigheden mellem Venstre og De Konservative om taktikken i forhold til Socialdemokratiet,
der bremsede forhandlingerne i 1989, der
bremsede forhandlingerne i 1990, og som har
ført til, at resultaterne har været så pauvre, som
tilfældet har været.
Vi er tilhængere af et bredt samarbejde, men
vi var også tilhængere af en regering, som var
udtryk for det brede samarbejde og ikke for en
snæver løsning - jeg havde nær sagt for en snæver vending - i det parlamentariske liv, og derfor havde vi ønsket egentlige forhandlinger om
en bred regering på et realistisk politisk grundlag. Hvem ved, om vi kan få sådanne forhandlinger på et senere tidspunkt? Statsministeren
sagde lidt nedslående, at vi skulle indstille os
på, at det skulle der i hvert fald ikke blive mulighed for, men lykkeligvis er statsministeren jo
ikke ene om at bestemme det.
Jeg er enig med statsministeren på ét punkt,
og det er, når han siger, at det er farligt, hvis vi

310

maler den danske situation i for sorte farvenuancer. Omvendt må jeg advare imod de tendenser til skønmaleri, som f.eks. den seneste
budgetredegørelse er udtryk for. Her anlægger
man en vurdering af udsigterne for dansk økonomi, som afviger på en række afgørende områder fra de vurderinger, som uafhængige sagkyndige har anlagt.
En kendsgerning er det i hvert fald, at vi i øjeblikket mister arbejdspladser i industrien, fire
et halvt tusinde har vi mistet i løbet af det sidste
år inden for industrien, og udsigterne til stigende arbejdsløshed er der stadig.
Det er også en kendsgerning, at vi har et stort
og stigende underskud på statens budget. Havde vi ikke haft realrenteafgiften, så ville vi i dag
have et underskud, som var langt større i kroner
og øre end det underskud, som man oplevede
under den tidligere socialdemokratiske regering.
Det er i den situation, at vi hele tiden har understreget, at det er vigtigt, før man giver lettelser, at sikre, at man har pengene.
Det er rigtigt, at jeg har sagt, at omkring lettelserne havde jeg indtryk af at der var en 98
pct.s enighed eller i hvert fald udsigt til 98 pct.s
enighed mellem de daværende regeringspartier
og Socialdemokratiet. Men det springende
punkt var dengang og er det i dag, hvor pengene skal komme fra. Hvis man gennemfører ufinansierede skattelettelser eller skattelettelser i
kraft af kreativ bogføring, så ved befolkningen
udmærket godt, at så vender regningen tilbage i
form af brugerbetaling og nedskæringer på et
senere tidspunkt.
Jeg sagde ved fremsættelsen af vort forslag i
november, at det netop var dette med finansieringen, der var det springende punkt. Vort forslag førte til eir nedsættelse af budgetunderskuddet, hvorimod regeringens forslag førte til
en belastning med 3-5 mia. kr.
Det er derfor, jeg kan gentage, at hvis regeringen vil tage udgangspunkt - hvad jeg forstod
at statsministeren var indstillet på - i Socialdemokratiets forslag fra november 1990, så skylder han også at tage udgangspunkt i et og alt i
det, der skal finansiere skattelettelserne. Tager
man kun den ene side ud og ikke den anden side, tager man ikke indgrebet over for de arbejdsfrie indtægter eksempelvis, så får man en
skæv og uretfærdig politik. Vi er ikke med til
lettelser, som ikke er udtryk for retfærdighed,

311

10/1 91: Forhandling om statsministerens redegørelse af 27. december 1990";Svend Auken
254535;title_name;"og som ikke har den fornødne finansielle dækning.
Hvordan kommer vi så videre? Ja, mit forslag er, at vi gemmer alle forslagene om lettelserne - som der i øvrigt er stærkt delte meninger om her i salen, men én ting er jo tydelig fra
debatten, nemlig at der er ikke umiddelbar tilslutning til regeringens helhedsløsning, heller
ikke i dens modificerede form - at vi hver især
gemmer alle godterne, gaverne, lettelserne og
så vedtager en finanslov og gør op, hvor mange
udgifter og hvor mange indtægter vi kan blive
enige om. Derefter ser vi, hvor stort et underskud vi vil acceptere, og først når vi har gennemført det, tager vi stilling til, hvilke lettelser
der skal gennemføres siden hen.
Hvis sandheden er - og jeg var faktisk enig
med hr. Kim Behnke, der tidligere talte om disse spørgsmål - at skønnet over statens underskud på 32 mia. kr. i virkeligheden er et optimistisk skøn, og at vi kan nærme os tal omkring
40 mia. kr., ville det jo virke fuldstændig ansvarsløst, hvis vi i den situation sagde til befolkningen, at svaret var, at vi strøede om os med
milliardgaver, som ikke var finansierede.
Der må være orden i sagerne, og Socialdemokratiet forlader ikke den linje, at vi vil være
sikre på, hvordan økonomien er stillet, før vi siger ja til lettelser.
Statsministeren var så venlig at opfordre mig
til genbrug af tidligere taler, og det ved jeg at
han har positive erfaringer for, så det skal jeg
da gerne leve op til. Jeg vil godt tage fat i den
fremsættelsestale - for jeg bruger kildeangivelse - som jeg havde i november måned for vort
forslag. Det sidste, jeg siger her, er:
»... en regering har én styrke: Den kan sætte
den politiske dagsorden. Egentlig er det imponerende, er det utroligt, at statsministeren har
haft held til at gøre 6 pct.-skatten til det største
samfundsproblem herhjemme. For os er skatteproblemer ikke ligegyldige: jeg tror ikke, der er
et medlem af Folketinget, som ikke gerne vil
være med til at bevilge lavere skatter, især når
der er råd til det: men har vi ikke ret, når vi siger, at de store problemer i Danmark er den
store arbejdsløshed, den manglende dynamik i
dele af vores erhvervsliv, dårligt miljø og utrygheden hos tusindvis af familier, som ikke kan
klare deres boligudgifter, som måske har mistet
deres arbejde, eller som frygter, at de skal miste
deres arbejde, eller som er ramt af ventelisterne
på sygehusene?«

312

Det er stadig væk vores opfattelse, at det er
de vigtigste problemer, og det er stadig væk vores opfattelse, at regeringen gør vold på den politiske virkelighed, når den krampagtigt fastholder nogle skattelettelsesforslag, som der ikke er økonomisk belæg for. Lad os i fællesskab
tage problemerne i den rækkefølge, de bør tages, dvs. starte med arbejdsløsheden, starte
med underskuddene, starte med at få orden i
dansk økonomi og, når vi så har klaret denne
vanskelige opgave, i fællesskab glæde os over
lettelserne.";Svend Auken
257465;title_name;":
Hr. Svend Auken kom med en udokumenteret påstand om, at der skulle være tale om et
skønmaleri i den budgetoversigt, der blev offentliggjort forleden dag. Det er et udsagn, der
ikke kan stå uimodsagt, når det kommer her fra
Folketingets talerstol. Jeg vil tværtimod dokumentere, at der ikke er tale om et sådant skønmaleri, og det vil jeg gøre ved at fremhæve nogle oplysninger fra de sidste fire økonomiske
vurderinger af udviklingen i 1991 og 1992, som
er kommet. De fire vurderinger er fra OECD,
fra EF, fra Det Økonomiske Råd, altså vismændene, og så den budgetoversigt, vi afleverede i
mandags.
Hvis vi ser på alle de væsentlige oplysninger,
så er der en forbavsende grad af samstemmighed i vurderingerne mellem de tre uafhængige
institutioner og regeringens vurdering.
Hvis vi f.eks. tager det helt afgørende spørgsmål om den økonomiske vækst, så er den økonomiske vækst i 1992 i regeringens vurdering
på 2 pet., de andre varierer mellem 1,8 pet. og
2,3 pet. Regeringen ligger altså i midten af feltet
i forhold til samtlige vurderinger. Hvis vi tager
spørgsmålet om betalingsbalanceudviklingen,
så er regeringens vurdering et overskud på 8
mia. kr., de andre vurderinger ligger mellem 4
og 10 mia. kr., altså ligger regeringen igen midt
i feltet. Hvis vi tager spørgsmålet om forbrugerprisernes udvikling, er regeringens skøn 2,3
pet., de andre vurderinger ligger på mellem 2
pet. og 3,2 pet., igen ligger regeringen altså midt
i feltet. Der er altså tale om for de tre væsentlige
parametre: væksten i bruttonationalproduktet,
betalingsbalancen og forbrugerpriserne, at regeringen ligger midt i feltet af de vurderinger,
der er kommet fra uafhængige institutioner.

313

10/191: Forhandling om statsministerens redegørelse af 27. december 1990";Henning Dyremose
259238;title_name;"Kun på ét punkt adskiller regeringens skøn
sig fra de andre vurderinger. Det er spørgsmålet om ledighedens udvikling. Dér siger OECD,
at ledigheden i 1992 vil være på 285.000, EF siger også 285.000, regeringen siger 265.000. Og
forklaringen på de 20.000 er indiskutabel: det
er nemlig sådan, at i modsætning til de andre
har regeringen indlagt effekten af noget af den
politik, der er lagt frem her i Folketinget, nemlig de uddannelsespladser, som vi beder Folketingets partier hjælpe os med at finansiere. Vi
har indlagt konkret 10.000 helårspladser i
skønnet for 1991 og 20.000 helårspladser i
skønnet for 1992, når vi snakker om effekten på
arbejdsstyrken. Der er tale om flere helårspladser i uddannelsessystemet, men effekten på arbejdsstyrken er indlagt med de 20.000. Når vi
korrigerer for de 20.000 i regeringens arbejdsløshedsskøn, så er vi fuldkommen på linje med
OECD, vi er fuldkommen på linje med EF, det
er præcis det samme tal.
Det er derfor en udokumenteret påstand - og
den fortjener ikke gentagelse - når hr. Svend
Auken kom med sin påstand om regeringens
skønmaleri. Der er tale om en nøgtern vurdering i overensstemmelse med OECD, vismændene og EF.
Så blot en enkelt bemærkning mere om det
meget alvorlige problem arbejdsløsheden. Vi
synes, at arbejdsløsheden er for stor, men det er
jo forkert, når det hævdes, at arbejdsløsheden
for øjeblikket er stigende. Når vi ser på de sidste sæsonkorrigerede oplysninger, vi har, som
er fra september og oktober 1990, så viste septembertallet for første gang i lang tid et beskedent fald i den sæsonkorrigerede ledighed, og
der var et stort set uændret niveau i oktober.
Der ser heldigvis ud til at være en stagnation på
vej i stigningen i ledigheden. Vi vurderer, at
med den rigtige politik kan der komme et beskedent fald i ledigheden i 1991. Lad os nu koncentrere os om i fællesskab at få gennemført
den politik, der kan gøre, at også dette skøn bliver det realistiske skøn.
(Kort bemærkning).";Finansministeren
261211;name_party;":
En af de uafhængige analyser, der er foretaget af folk, som dog trods alt er betydelig tættere på dansk økonomi - selv om jeg indrømmer,
at den økonomiske kommissær i EF er tidligere
Venstrefinansminister, så er dog hans medar-

314

bejdere ikke helt så tæt på den danske økonomiske virkelighed, og det samme gælder jo
OECD - nemlig Det Økonomiske Råds formandskab, vurderer jo arbejdsløsheden i år til
at stige til 300.000 og til næste år til 305.000, og
de har taget stilling til regeringens helshedsløsning, for de siger nemlig, at hvis man gennemfører den, så vil man yderligere forværre situationen.
Jeg skal ikke slå finansministeren oven i hovedet med flere tal, kun gøre opmærksom på én
ting, at alle udsigterne i dag for den internationale økonomi peger nedad, og får vi krigen i
Golfen, ser det endnu værre ud, og så ville det
være topmålet af letsindighed, at vi i en usikker
international konjunktursituation med bragende underskud på vort eget statsbudget og stor
arbejdsløshed bevilgede hinanden en stor
mængde skattelettelser.
Hvis jeg skulle finde en fejl hos den nuværende finansminister, så er det hans letsindighed, når det drejer sig om at sige ja til goderne
og så sige, at pengene må vi finde bagefter. Vi
oplevede det mellem jul og nytår med boligpakken - 600 mio. kr. drejede det sig om - og så
sagde finansministeren, at dem måtte vi se at
finde bagefter. Nu drejer det sig om 8-9 mia. kr.
i skattelettelser, og de penge må vi så også se at
finde.
Statsministeren var i sin redegørelse af 27.
december 1990 inde på de løfter, han gav i slutningen af valgkampen, nemlig at vi til næste år
skulle nedsætte statsskatten: jeg tror, man sagde, at den skulle nedsættes fra 22 pet. til 20 pet.
Det alene koster 8 mia. kr., som der heller ikke
er penge til.
Det er jo egentlig en ejendommelig situation,
at det er regeringen, der letsindigt slår ud med
armene og siger: Vi har masser af penge, brug
bare løs, og at det så er oppositionen, der siger,
at al historisk erfaring belærer os - ikke mindst
i øvrigt os Socialdemokrater - om, at hvis man
bruger pengene, før man har dem, kommer
man til at betale dem på det mest ugunstige
tidspunkt og på den mest ubehagelige måde,
man kan forestille sig.";Svend Auken
263464;title_name;":
Det var sådan set ikke for at starte en ny politisk debat, det var for at give nogle konkrete oplysninger, og jeg vil også give den yderligere
konkrete oplysning, at vores skatteforslag, som

315

10/191: Forhandling om statsministerens redegørelse af 27. december 1990";Henning Dyremose
263757;title_name;"hr. Svend Auken får lejlighed til at studere i forbindelse med førstebehandlingen i næste uge,
er finansieret krone til krone: det fremgår af side 18 i forslaget.
Men tilbage til skønnene. Hr. Svend Auken
havde brug for at sige, at EF og OECD er længere væk. Jo, men jeg nævnte også Det Økonomiske Råd, og både hvad angår bruttonationalproduktvæksten, betalingsbalancen og forbrugerpriserne, er vores skøn på niveau med Det
Økonomiske Råds. Det er rigtigt, at der er en
forskel mellem os og dem for så vidt angår udviklingen i ledigheden, det bekræfter jeg, og der
er en forskel i 1992 på 40.000. De 20.000 redegjorde jeg for var uddannelsespladser. Så er det
sådan, at Det Økonomiske Råds formandskab
har bekræftet i sin seneste rapport, at en lavere
lønudvikling fører til en højere beskæftigelse
og en lavere arbejdsløshed. Vi har forudsat en
lavere lønudvikling i 1991, som fører til en lavere arbejdsløshed i 1992 på 10.000. Så der er kun
en forskel mellem os og Det Økonomiske Råd
på 10.000.
Jeg vil gerne give hr. Svend Auken den konkrete oplysning, at hvis man tager samtlige
skøn fra Det Økonomiske Råd afgivet i efteråret over det efterfølgende års arbejdsløshed, er
variationen mellem disse skøn og den faktiske
gennemsnitlige arbejdsløshed, at Det Økonomiske Råd har overvurderet med mellem
12.000 og 34.000 systematisk år for år i hele
1980'er-perioden.
Vi har altså en mindre afvigelse nu end den
afvigelse, der plejer at være i den overvurdering, der systematisk har været i Det Økonomiske Råd igennem 1980'erne.
(Kort bemærkning).";Finansministeren
265317;name_party;":
Vi, der har været herinde både før og efter
valget, ved, at stats- og finansministrene har en
leg med tal: de slår op i den store statistikbog,
og de finder de sider, der passer bedst til at belyse noget positivt, og så slår de lidt om sig med
nogle tal. Det kan nogle gange tage meget lang
tid, kan jeg sige til de nye medlemmer - vi har
været heldige i dag, det har taget forholdsvis
kort tid - men det er og bliver et skønmaleri.
Det passer alt for godt til denne svage mindretalsregerings politiske behov lige nu, at man,
som hr. Svend Auken sagde for lidt siden, i en
situation, hvor alle tal og alle prognoser på den

316

internationale scene peger nedad, kommer og
siger, at nu går det for. resten bedre med den
danske økonomi. Det sagde de også i Nordisk
Fjer.
Krone til krone-finansiering, siger finansministeren. Det er jo ikke rigtigt, at der er en krone
til krone-finansiering af skattelettelserne i 1991.
Regeringen erkender selv, at der er 21/2 mia. kr.
- der for resten ikke kommer ind i kassen i år,
men først næste år. Derudover er der 1,8 mia.
kr., som er en anden måde at kontere en indtægt på, som staten hele tiden har haft, nemlig
overskuddet af statens Hypotekbank. Det undrer mig virkelig, at ansvarlige ministre gang på
gang på gang vil stille sig op her og sige, at der
er dækning krone for krone, fordi man konterer
1,8 mia. kr. - som man vel i øvrigt ikke helt sikkert ved bliver 1,8 mia. kr., men det er jo ligegyldigt, for det er en ren papirdisposition konterer dette beløb på statsbudgettet, hvad
man ikke plejer at gøre, selv om det har været
statens penge hele tiden.
Og så cigaretpapiret som det sidste eksempel. Den dér engangsindtægt, man får ved at tage noget likviditet ud af Skandinavisk Tobakskompagni én gang for alle og så flytte pengene
over i statskassen og give dem lov til at forhøje
cigaretprisen med renten af beløbet, skulle det
give en gigantisk økonomisk dækning for en
varig skattelettelse? Man kan måske finde nogle økonomer, der kan støtte et eller andet tal i
en eller anden opstilling, men man kan ikke finde nogen økonom her i riget, der vil påstå, at
statens Hypotekbank eller engangsindtægter
fra cigaretmærkaterne er noget, der kan finansiere varige skattelettelser. Den går altså ikke,
den er for tyndbenet.
(Kort bemærkning).";Lykketoft
267625;name_party;":
Jeg står her med to publikationer udgivet i
samme uge. Den ene er regeringens budgetoversigt, som proklamerer på side 3, at »konjunkturerne i 1991 er stort set uændret i forhold
til oktober«. Den anden er det internationalt
anerkendte tidsskrift The Economist, der skriver om »hårde tider igen« og har et billede af en
Steinbeckfamilie fra trediverne, den magre
mand, den fortvivlede kone, det sultne barn. Og
indeni står under henvisning til det skøn, der
kom fra OECD, og som spiller en stor rolle i
det, økonomiministeren sagde, at selv OECD

317

.

10/1 91: Forhandling om statsministerens redegørelse af 27. december 1990";Erling Olsen
268272;title_name;"skrev, at risikoen for fejl går i nedadgående retning. Og The Economist føjer til: Ja, det tør
man sige, spørgsmålet er kun, hvor langt går det
nedad?
Endvidere skriver The Economist, at de fleste private forudsigelser, der er kommet fra de
store banker og de store finansinstitutioner sidenhen, gang på gang går ud på, at det går nedad, og derfor er og bliver det et skønmaleri,
man har præsteret.";Erling Olsen
268706;title_name;":
Forhåbentlig for sidste gang til hr. Lykketoft:
Det eneste af hr. Lykketofts udsagn, der kan bekræftes helt klart, er det om kredittiden på cigaretter. Det vil jeg gerne bekræfte. Det modsvares så til gengæld af, at hvad angår en række af
de andre indtægter, er førsteårsindtægten, der
er anført i oversigten, mindre end de efterfølgende års indtægt, hvorfor der også i de efterfølgende år vil være fuld dækning. Men det får
vi rig lejlighed til at diskutere ved førstebehandlingerne i næste uge.
Så skal jeg sige til hr. Erling Olsen, at der i
vore rapporter i forhold til tidligere nu er sket
en nedvurdering i væksten i 1991. Stigningen i
væksten er udskudt til 1992. Det er klart, at
skønnet for 1992 må være usikkert, men jeg
minder om, at Danmark faktisk har bevæget sig
i modfase til de andre europæiske lande op
igennem firserne. Vi havde stor vækst i perioden 1983-86, hvor der var tilbagegang i de andre lande. Så havde vi lavvækst, mens de andre
lande havde højvækst. Nu er vi måske på vej
ind i den anden situation, hvor det er os, der har
vækst, mens de andre har en faldende vækstrate. Vi bør i hvert fald her i Danmark ved vores
politik yde vores bidrag til, at det bliver sådan,
at vi får skabt den vækst i Danmark.
(Kort bemærkning).";Henning Dyremose
269972;name_party;":
Hvis jeg kun har ret i én ting, hr. finansminister, må der være en fejl i regeringens egen budgetoversigt, for der står, at der mangler 2,5 mia.
kr. i finansiering i 1991. De kommer senere, siger man så - det er en tidsmæssig forskydning.
Tidsmæssige forskydninger er nogle gange
interessante. Men jeg synes nu også, at hvis ikke alle nye medlemmer af Venstres og De Konservatives folketingsgrupper er klar over det,
bliver vi nødt til at understrege én gang til, at de

318

dér 1,8 mia. kr. fra statens Hypotekbank er et
overskud i en statsvirksomhed, som staten hele
tiden har haft ejendomsretten til, og som nu
teknisk bogholderimæssigt bliver ført på statens regnskab, og derefter konstaterer man, at
man har skaffet dækning krone for krone for
skattelettelser til landets borgere. Det er en interessant måde at regne på, og man kan måske
godt have en lille bitte bekymring, hvis det også
er på den måde, de regner i andre sammenhænge i Finansministeriet.
Jeg tror, vi bliver nødt til at gå det finanslovforslag efter en ekstra gang.
(Kort bemærkning).";Lykketoft
271048;name_party;":
Selv om vi nu skulle mene, at vi var enestående i verden, at det kan gå op for os, når det går
ned for andre, synes jeg alligevel, at almindelig
beskedenhed burde medføre, at vi må sige: Når
nu det går ned for alle de andre, skulle vi så ikke være så forsigtige, at vi i hvert fald hverken
brugte matadorpengene eller engangsindtægterne til at nedsætte skatterne varigt? Det er
det, der ligger i vores holdning.";Erling Olsen
271480;name_party;":
Jeg synes, den sidste halve times diskussion
om de økonomiske orakler har været meget interessant og oplysende, ikke mindst på baggrund af det forudgående foredrag af statsministeren, hvor han brugte mange ord - elegant,
det skal være erkendt - men mange ord skulle
der til for at bevise, hvor stærk regeringen er, og
hvor store samarbejdsmuligheder der er i dette
Folketing, i ganske særlig grad mellem regeringen og Socialdemokratiet. Det synes jeg vi har
fået en meget god illustration af igennem den
sidste halve times debat.
Her er det egentlig ikke så meget de økonomiske orakler, der er interessante. Det er altid
sjovt at sammenligne, hvad de siger i OECD og
i EF, eller hvad de nu hedder, de forskellige
økonomiske organer. De siger så meget: noget
af det passer, noget af det passer ikke, det viser
erfaringen. Men det er alligevel ikke det, der er
det afgørende. Det afgørende, når jeg lytter, er
spørgsmålet om økonomisk dækning.
Jeg hører nøjagtig den samme diskussion,
som der var optræk til de allersidste dage, før
valget blev udskrevet. Måske var jeg uretfærdig
i mit første indlæg, da jeg sagde, at der kun var

319

10/1 91: Forhandling om statsministerens redegørelse af 27. december 1990";Gert Petersen
272709;title_name;"2 pct.'s afstand, men det læste man jo i alle aviserne. Det var måske nok så meget regeringens
påstand, for jeg vil godt erkende, at Socialdemokratiet faktisk også begyndte at rejse spørgsmålet om finansiering dengang, nok ikke med
den styrke, som de gjorde under valgkampen,
og som de gør nu, men det er da kun udmærket,
at det bliver rejst med styrke, men det blev altså
også rejst forinden. Diskussionen om krone til
krone-finansiering har jeg hørt, inden valget
blev udskrevet. Diskussionen om Hypotekbanken har jeg hørt, inden valget blev udskrevet.
Det være også sagt til Det Radikale Venstre,
der lægger så meget vægt på en ansvarlig økonomisk politik. Det gør vi også i SF.
Man spørger sig selv, hvordan De Radikale i
et års tid eller to har kunnet være med i sådan
en regering. Det rejser da spørgsmålet om den
utrolige letsindighed, som denne regering lægger for dagen i økonomisk henseende. Jeg husker under valgkampen - og jeg må indrømme,
det gjorde indtryk, for jeg blev faktisk helt imponeret - da statsministeren i fjernsynet en af
de sidste dage før valget trak en check på 10
mia. kr. op af lommen og ville forære den til
skatteyderne. Han vidste ikke rigtig, hvordan
han skulle få dækning, men de bestilte nok noget mere derude, når de fik sådan en skattenedsættelse på 10 mia. kr., og så kom pengene vel
ind igen.
O.k., statsminister, det var et forslag, jeg kunne være kommet med for 20 eller 30 år siden, da
jeg sådan var meget ungdommeligt venstreorienteret. Men nu var det altså en konservativ
statsminister, der kom med det, og jeg synes
egentlig, at den diskussion, vi her har overværet, afspejler noget af den samme letsindige
holdning som den, vi stødte på i fjernsynet.
Det er nemlig rigtigt - dér er jeg enig med hr.
Svend Auken - at det ikke er skatterne, som er
det store problem, det er arbejdsløsheden, og
det er underskuddet på finansloven, der er det
store problem. Jeg vil sige, at for almindelige
mennesker derude er det arbejdsløsheden og
den sociale nedtur, som følger med, der er det
store problem. Og det er det, man først og fremmest skal sætte ind på at overvinde. Hvis man
tror, man kan gøre det med sådan nogle skattelettelser, at det skulle være hovedvejen til at løse problemerne, så tror jeg, at man er gået meget galt i byen.

320

Fra SF's side er vi selvfølgelig også med til at
forhandle med regeringen om det ene og det
andet. Det var vi - som statsministeren var så
venlig at minde om - også villige til inden valget, det er vi stadig væk. Men det må være noget, der nytter noget, og det må være noget,
hvor tingene hænger nogenlunde sammen. Og
jeg tror altså, som jeg sagde tidligere, at det
først og fremmest bliver de alternative flertals
beslutninger, som regeringen kommer til at administrere.
Jeg synes, det er i orden, hvis KV-regeringen
får en vis indflydelse, når den har fremsat et forslag, og så ændrer det alternative flertal forslaget. Det er klart, en vis indflydelse må regeringen have på det, men den kan godt gå hen og
blive meget begrænset.
Jeg tror, vi kan komme i den situation det
næste halve års tid, at vi vil opleve dette den ene
gang efter den anden. Og så vil der opstå det
spørgsmål i Folketinget: Jamen hvad skal vi så
med sådan en regering? Og selv om statsministeren her har udtalt - lidt ukonstitutionelt, vil
jeg nok sige - at regeringen ikke kan tvinges
væk, så kunne det jo godt være, at folketingsflertallet alligevel i løbet af nogle måneder, et
halvt eller helt år fandt ud af, at det nok var en
mere holdbar situation at få ændret på konstitutionen på regeringsplan.
Så skal jeg sige om de stillede dagsordensforslag, at Socialistisk Folkeparti - jeg må sige, at
hr. Svend Auken virkelig har forhandlet bredt også var blevet orienteret om den socialdemokratiske dagsorden, inden den blev fremsat. Vi
vil stemme for den, den er udtryk for en holdning, som vi fuldt ud deler. Vi opretholder principielt vores egen dagsorden, men det er klart,
at den bortfalder som følge af afstemningsproceduren.
Jeg vil lige indskyde, at jeg er meget tilfreds
med, at udenrigsministeren her fra talerstolen
udtrykkeligt bekræftede, at Danmark støtter en
Mellemøstkonference og ønsker en Mellemøstkonference. De to sidste afsnit i SF's dagsordensforslag kunne vi såmænd godt have strøget, men i disse advares der udtrykkeligt imod,
at sanktionspolitikken nu afløses af krigspolitikken, og vi ville have foretrukket, at det var
blevet sagt helt klart og tydeligt. Men vi var
godt klar over, at det ikke kunne samle et flertal
her.

321

(21)
10/1 91: Forhandling om statsministerens redegørelse af 27. december 1990";Gert Petersen
277317;title_name;"Til gengæld synes vi, det er positivt i den af
hr. Svend Auken foreslåede dagsorden, at det
understreges, hvilke forfærdelige følger krigen
vil have, og at vi skal støtte alle internationale
bestræbelser på at sikre en fredelig løsning og
på den baggrund bakke FN's generalsekretær
op. Det er en positiv udmelding at komme med.
Jeg ved ikke, om det skuffer statsministeren,
som mente, at her var det alternative flertal ikke
i bevægelse, og det var måske så, fordi SF var
udenfor, men SF agter at stemme for den dagsorden, og vi glæder os over, at den er kommet.
Vi ser vores eget dagsordensforslag som et instrument, hvormed vi har fremprovokeret en
sådan tilkendegivelse fra Folketingets side.
Det blev sagt tidligere, at regeringen har den
fordel, at den sætter dagsordenen. Det kan et
politisk parti altså også lejlighedsvis gøre.
Og vi er så tilfredse med, at der kommer en
sådan tilkendegivelse, selv om vi som parti
kunne have ønsket, at den skulle gå noget videre. Men vi er tilfredse med den i den form, den
her foreligger.
(Kort bemærkning).";Gert Petersen
278389;name_party;":
Jeg havde såmænd siddet og overvejet, om
jeg skulle blande mig i den debat, der har fundet sted mellem Socialdemokratiet og regeringen, men syntes ikke, det var umagen værd.
Men hr. Gert Petersen lokkede mig herop ved
at sige, at det var dog en utrolig letsindighed,
Det Radikale Venstre havde været med til ved
at sidde i regering sammen med De Konservative og Venstre.
Jeg vil gerne slå fast - og det kan måske også
være på sin plads over for Socialdemokratiet at
slå det fast - at Det Radikale Venstre faktisk
mener, at den økonomiske situation i Danmark
i dag er bedre, end den har været på noget andet tidspunkt i de sidste 10 år. Der er nu overskud på betalingsbalancen, og jeg går ud fra, at
alle her er enige om, at det ikke drejer sig om
kreativ bogføring, når man opgør betalingsbalancen. Statsunderskuddet er stort, ja, og det er
et problem, men årsagen til statsunderskuddet
er, at der er for få indtægter. Folk bruger mindre, end man har regnet med, der kommer for
få afgifter ind, der er flere, der bliver arbejdsløse, dermed færre indtægter - for at sige det meget enkelt.

322

Hvordan ordner man nu det? Så kigger man i
»Gang i 90'erne«, for det kunne jo godt være,
man kunne hente nogle ideer hos Socialdemokratiet. Og så ser jeg egentlig grundlæggende
den filosofi i »Gang i 90'erne«, at man sætter
gang i en økonomisk vækst for at skabe flere arbejdspladser de rigtige steder, dermed øge indtægterne til staten og få statsunderskuddet væk
og overskud og betale gælden. Sådan! Det er
nøjagtig den tankegang, der ligger i helhedsløsningen. Hvis man trækker skattedelen af helhedsløsningen ud, så stiger ledigheden i Danmark, og det drejer sig heller ikke om kreativ
bogføring eller andre af den slags beskrivelser
af sammenhængene.
Det Radikale Venstre har ingen problemer
med at bruge den skattefinansiering, som ligger
i det, KV-regeringen har lagt frem. Tværtimod
vil vi anbefale den, fordi den vil være med til at
lempe og sætte den styrede økonomiske vækst i
gang ved at skaffe nogle flere arbejdspladser,
og det troede jeg egentlig også var Socialdemokratiets intentioner.
(Kort bemærkning).";Marianne Jelved
280520;name_party;":
Jeg vil gerne foreslå fru Marianne Jelved, nu,
hvor hun er ubundet af regeringssamarbejde, at
gennemlæse »Gang i 90'erne«. Det er jo ikke
noget ideologisk manifest, det er en anvisning
af nogle praktiske redskaber til at få en økonomisk politik, der er langsigtet, der hænger sammen, der styrker erhvervsudviklingen, og som
gør, at vi omsider over en længere årrække kan
angribe begge de grundlæggende problemer
samtidig, gældsætningen og arbejdsløsheden,
fordi det, som jo går som en rød tråd igennem
alle de borgerlige regeringers selvforherligelse
op igennem 1980'erne, er, at i én periode gik det
godt med beskæftigelsen, men så gik bunden
ud af betalingsbalancen. I en anden periode gik
det godt med betalingsbalancen, men så gik det
den forkerte vej med beskæftigelsen, og statsunderskuddet løb ud over alle bredder.
Det, vi prøvede at vise vejen til med »Gang i
90'erne«, var, hvordan man kunne angribe de
fundamentale problemer samtidig. Og det er et
langt, sejt træk, det kræver et politisk og et psykologisk beredskab, det har meget med stabilitet at gøre, men det har også noget at gøre med,
hvordan man sætter instrumenterne sammen.

323

10/1 91: Forhandling om statsministerens redegørelse af 27. december 1990";Lykketoft
281761;title_name;"Når fru Marianne Jelved siger, at der er mange lighedspunkter mellem den skibbrudne helhedsplan og så »Gang i 90'erne«, vil jeg sige, at
der er to meget, meget afgørende forskelle, to
ting, der totalt mangler initiativer til i den skibbrudne helhedsplan i forhold til »Gang i
90'erne.« Man kan godt finde ud af at anvise
nogle ideer til skattelettelser, men der er ikke
den strukturreform af skattesystemet med overgang til bruttoskat, som vi kommer til at tage
stilling til, og der er ikke de tiltag til at styrke
opsparing og investering gennem en pensionsreform, som var en anden afgørende bestanddel, som gjorde, at det hele hang sammen og
trak i den rigtige retning.
(Kort bemærkning).";Lykketoft
282472;name_party;":
Jeg kender godt indholdet i »Gang i 90'erne«
- jeg har endda betroet hr. Lykketoft forleden
dag, at jeg har genlæst den her til lejligheden og derfor drejer mit spørgsmål sig ikke om forskellene, og hvad der er bærende osv. »i Gang i
90'erne«, mit spørgsmål er bare ganske enkelt:
Drejer »Gang i 90'erne« sig ikke om at skaffe
en økonomisk vækst for at løse nogle problemer på den måde, som jeg beskrev det? Jo, det
gør den.
Det er erkendt, at helhedsløsningen overhovedet ikke har samme omfang og samme ambitionsniveau som »Gang i 90'erne«, men jeg har
tidligere i dag sagt, at det dog var et skridt på
vejen til sammen med Socialdemokratiet at få
taget hul på de problemer, som Socialdemokratiet påpeger i »Gang i 90'erne« og selv anviser
nogle tilsvarende løsninger på.";Marianne Jelved
283265;name_party;":
Jeg skal først forholde mig til den af hr.
Svend Auken stillede dagsorden. Den stemmer
CD for. Jeg skal ikke skjule, at vi gerne havde
været medforslagsstillere til den, men det skulle ej så være. Det går nok. Vi vil gerne komplimentere hr. Svend Auken for formuleringen.
Som jeg tidligere fortalte i mit indlæg først på
eftermiddagen, overværede jeg »live«, som det
hedder, alle beretningerne og udtalelserne i går
aftes vedrørende Golfkrisen, og det er min klare forståelse - og det er sikkert alle enige med
mig i - at denne dagsordens tre punkter alle er i
fuld overensstemmelse med, hvad både præsident Bush og udenrigsminister Baker sagde i

324

går aftes, og hvad for øvrigt vores udenrigsminister har sagt ved adskillige lejligheder. Når
jeg nu har komplimenteret hr. Svend Auken, så
ville det da være rimeligt også at komplimentere udenrigsministeren - jeg har gjort det herfra
før - for hans håndtering af den danske del af
denne sag. Hvis man ikke vidste andet, så kunne man i nyere tid have troet, at vores udenrigsminister var den fødte diplomat, men da han jo
ikke er det, er det så meget mere ære værd,
hvordan han har håndteret denne nok så svære
sag.
Så vil jeg gerne komme med en lille replik til
statsministeren, som endnu en gang kørte frem
med, at arbejdsmarkedets parter skulle have
hjælp og lokkemad til at nå nogle - sagde statsministeren - lave overenskomster. Det ligger jo
i selve begrebet LO, det må jo nok betyde noget
i den retning: Lave Overenskomstskrav. Det er
ikke nogen overdrivelse, for LO's formand har
på LO's repræsentantskabsmøde for cirka 21/2
måned siden sagt, at der ikke vil blive vidtgående, overdrevne overenskomstskrav, i hvert fald
ikke nogen, som LO står bag. Enkelte forbund
kan så, det har vi hørt og læst i dag, gøre noget
andet. Vi har jo et ansvarsbevidst LO.
Hvorfor skal man betale for noget, som allerede er lovet leveret uden betaling? Vismændene og alle mulige andre har tilbagevist sammenhængen mellem lavere skatter og de derefter følgende overenskomstkrav. 40 år er vismændene gået tilbage i historien, og der har
faktisk været lejligheder, bl.a. da den smalle
Hartlingregering havde lavet skattelettelser,
hvor det ikke hjalp. Jeg er enig med regeringen
og med statsministeren i, at det vil være hjælpsomt, at vi bliver færdige, således at vor del af
arbejdet er gjort, og så man ved, at bordet er
dækket, og hvad man har at rette sig efter. Så
langt er vi enige, men som sagt, at lokke med
noget, som allerede er blevet én tilsagt så at sige
frit leveret i hus - det har hr. Niels Helveg Petersen i sin tid som økonomiminister i efteråret
lanceret, og talrige ministre har sagt det gang
på gang - det bliver det altså ikke en pind rigtigere af.
Det sidste, jeg har på hjerte, er at påpege over
for statsministeren, at det forekommer mig, at
hr. Svend Auken var ganske konstruktiv i sit
andet indlæg, da han talte om, hvordan vi skulle se at bringe finansloven i hus. Det minder en
lille smule om, hvad jeg i mit ordførerindlæg

325

10/1 91: Forhandling om statsministerens redegørelse af 27. december 1990";Arne Melchior
286357;title_name;"sagde om, at vi stemmer for finansloven sådan
og sådan, også uanset at man ikke er færdig
med resten. Jeg forstår da godt finansministeren, regeringen, at den allerhelst ville have det
på plads på én gang mere eller mindre med et
snuptag, men jeg synes faktisk, hr. Svend Auken var ganske hjælpsom og konstruktiv i den
fremgangsmåde, han anbefalede, og jeg vil give
det råd: Tag ham på ordet. Landet stander ikke
mere i våde, og som sagt har vi ikke brug for
disse lokkemadder til arbejdsmarkedets parter,
så om det nu bliver to måneder før eller senere,
vil ikke give noget væsentligt udslag i statsfinanserne.
Tage hr. Svend Auken og Socialdemokratiet
på ordet, det ville statsministeren ikke, da hr.
Svend Auken gerne ville i regering. Han ville
ikke engang afprøve, om hr. Svend Auken ville
i regering under statsminister Poul Schlüter.
O.k., det var statsministerens afgørelse. Vi rådede dengang til: Tag ham på ordet, prøv ham
af! Vi fik ikke vor vilje, det skal vi heller ikke
have hver gang.
Men nu, hvor det altså gælder, at vi skal have
arbejdet gjort, som statsministeren også sagde
det i sin replik, at vi skal i arbejdstøjet - og polemikken har haft en meget fin dag i dag: ikke
for lidt og ikke for meget: det har været helt i
orden - så prøv Socialdemokratiet. Lad os se at
få den finanslov hurtigt i hus, og lad det så være
indgangen til, at vi også bliver enige om en hel
række andre ting.
CD opfatter ikke Danmarks situation som
kritisk på en sådan måde, at det behøver at ske
inden 1. februar 1991, men på den anden side
bliver det heller ikke os, der bliver en hindring
for, at det i givet fald kan ske. Men tag nu hr.
Svend Auken på ordet.
Hermed sluttede forhandlingen.
Afstemning
Forslag om motiveret dagsorden nr. D 2 af
Svend Auken (S) (se foran)
vedtoges enstemmigt med 148 stemmer.
Hermed var følgende forslag bortfaldet:
Forslag om motiveret dagsorden nr. D 1 af
Gert Petersen (SF) (se foran).
Hermed sluttede åbningsdebatten.

326

Den næste sag på dagsordenen var:
2) Første behandling af lovforslag nr. L 1:
Forslag til finanslov for finansåret 1991.
Af finansminsteren (Henning Dyremose).
(Fremsat 27/12 90).
Lovforslaget sattes til forhandling.
Ingen bad om ordet.
Afstemning
Lovforslagets overgang til anden behandling
vedtoges uden afstemning.";Arne Melchior
288647;title_name;"Jeg foreslår, at lovforslaget henvises til Finansudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.
Meddelelser fra formanden:";Formanden
288848;title_name;"Der er ikke mere på dagsordenen.
Der er foretaget ændringer i følgende udvalg:
Trafikudvalget (9/1 91):
Udtræder: Hanne Thanning Jacobsen (SF)
Ny stedf.: Birthe Hansen (SF)
Udvalget vedr. Det Etiske Råd (9/1 91):
Udtræder: Lis Noer Holmberg (CD)
Nyt medl.: Bente Juncker (CD)
Tilsynet iht. grundlovens § 71 (9/1 91):
Udtræder: Bente Juncker (CD)
Nyt medl.: Duetoft (CD)
Forsvarsudvalget (10/1 91):
Udtræder: Annette Just (FP)
Ny stedf.: Køpke Christensen (FP)
Sundhedsudvalget (10/1 91):
Udtræder: Lone Møller (S)
Nyt medl.: Jytte Hilden (S)

327

10/1 91: Meddelelser fra formanden";Formanden
289445;title_name;"Folketingets næste møde afholdes tirsdag
den 15. januar 1991 kl. 13.00.
Angående dagsordenen skal jeg henvise til
den dagsorden, der er opslået i salen.

328

Med hensyn til de øvrige møder i den kommende uge skal jeg henvise til den omdelte ugeplan.
Mødet hævet kl. 17.04";Formanden
