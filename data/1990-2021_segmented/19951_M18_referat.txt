split;reason;text;value
0;;"Fredag den 17. november 1995 (D)

18. m ø d e";
84;Time;"Dagsorden
1) Anden behandling af lovforslag nr. L 38:
Forslag til lov om ændring af patentloven.
(Implementering af TRIPS-aftalen m.v.).
Af erhvervsministeren (Mimi Jakobsen).
(Fremsat 11/10 95. Første behandling 26/10 95.
Betænkning 9/11 95).
2) Første behandling af lovforslag nr. L 63:
Forslag til lov om Dansk Eksportkreditfond m.v.
Af erhvervsministeren (Mimi Jakobsen).
(Fremsat 8/11 95).
3) Første behandling af lovforslag nr. L 48:
Forslag til lov om ændring af lov om banker og
sparekasser m.v., lov om forsikringsvirksomhed
og realkreditloven. (Afskaffelse af ministerudpegede bestyrelsesmedlemmer i pengeinstitutter, forsikringsselskaber og realkreditinstitutter).
Af Kirsten Jacobsen (FP) m.fl.
(Fremsat 26/10 95).
4) Første behandling af lovforslag nr. L 66:
Forslag til lov om ændring af lov om elforsyning. (Afregning af elektricitet fra decentrale
kraftvarmeværker m.v.).
Af miljø- og energiministeren (Svend Auken).
(Fremsat 8/11 95).
5) Første behandling af lovforslag nr. L 67:
Forslag til lov om ændring af lov om udnyttelse
af vedvarende energikilder m.v. (Fremme af
solvarme).
Af miljø- og energiministeren (Svend Auken).
(Fremsat 8/11 95).
6) Første behandling af beslutningsforslag nr.
B 9:
Forslag til folketingsbeslutning om forbud mod
antipersonelminer.
Af Villy Søvndal (SF) m.fl.
(Fremsat 10/10 95).

1103

7) Første behandling af beslutningsforslag nr.
B 38:
Forslag til folketingsbeslutning om Danmarks
godkendelse af den i København den 29. september 1995 undertegnede overenskomst om
ændring af samarbejdsoverenskomsten mellem
Danmark, Finland, Island, Norge og Sverige.
Af ministeren for nordisk samarbejde (Marianne
Jelved).
(Fremsat 8/11 95).
8) Første behandling af lovforslag nr. L 60:
Forslag til lov om ændring af lov om beskatning
til kommunerne af faste ejendomme. (Ophævelse af ejendomsskattefritagelsen for visse fredede
ejendomme).
Af indenrigsministeren (Birte Weiss).
(Fremsat 8/11 95).

Meddelelser fra fonnanden";kl. 10.00
2057;title_name;"Medlemmer af Folketinget Svend Erik Hovmand (V), Pernille Sams (KF) og Kirsten Jacobsen (FP) har meddelt mig, at de ønsker skriftligt
at fremsætte:
Forslag til lov om ændring af konkurrenceloven.
(Ligestilling af Konkurrencerådets indgrebsmuligheder over for offentlige og private virksomheder).
(Lovforslag nr. L 74).
Medlemmer af Folketinget Anne Baastrup (SF),
Margrete Auken (SF), Steen Gade (SF) og Jørn
Jespersen (SF) har meddelt mig, at de ønsker
skriftligt at fremsætte:
Forslag til lov om Retslægerådet.
(Lovforslag nr. L 75).
Medlemmer af Folketinget Hanne Severinsen
(V), Anders Mølgaard (V), Ulla Tørnæs (V),
Frank Dahlgaard (KF), Lene Espersen (KF) og
Jens Jørgensen (KF) har meddelt mig, at de
ønsker at stille følgende forespørgsel til undervisningsministeren:
»Hvad agter ministeren at gøre for i hele
uddannelsessystemet at indlægge incitamenter,
der stimulerer de uddannelsessøgendes interes-

1104

Fredag den 17. november 1995

se for de naturvidenskabelige og tekniske fag
ved de videregående uddannelser med henblik
på at få flere kvalificerede ansøgere til de videregående uddannelser?«
(Forespørgsel nr. F 20).
Skriftlig fremsættelse af forslag";Formanden
3249;name_party;":
Som ordfører for forslagsstillerne tillader jeg
mig herved at fremsætte:
Forslag til lov om ændring af konkurrenceloven.
(Ligestilling af Konkurrencerådets indgrebsmuligheder over for offentlige og private virksomheder).
(Lovforslag nr. L 74).
Jeg henviser i øvrigt til de bemærkninger, der
ledsager lovforslaget, og anbefaler det til Tingets velvillige behandling.";Svend Erik Hovmand
3635;name_party;":
Som ordfører for forslagsstillerne tillader jeg
mig herved at fremsætte:
Forslag til lov om Retslægerådet.
(Lovforslag nr. L 75).
Jeg henviser i øvrigt til de bemærkninger, der
ledsager lovforslaget, og anbefaler det til Tingets velvillige behandling.

Den første sag på dagsordenen var:
1) Anden behandling af lovforslag nr. L 38:
Forslag til lov om ændring af patentloven.
(Implementering af TRIPS-aftalen m.v.).
Af erhvervsministeren (Mimi Jakobsen).
(Fremsat 11/10 95. Første behandling 26/10 95.
Betænkning 9/11 95).
Der var ikke stillet ændringsforslag.
Lovforslagets paragraffer og spørgsmålet om
dets overgang til tredje behandling sattes til forhandling under ét.
Ingen bad om ordet.

Afstemning
§§ 1-4 vedtoges uden afstemning.
Lovforslagets overgang til tredje behandling
vedtoges uden afstemning.";Anne Baastrup
4457;title_name;"Jeg foreslår, at lovforslaget går direkte til tredje
behandling uden fornyet udvalgsbehandling.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Den næste sag på dagsordenen var:
2) Første behandling af lovforslag nr. L 63:
Forslag til lov om Dansk Eksportkreditfond
m.v.
Af erhvervsministeren (Mimi Jakobsen).
(Fremsat 8/11 95).
Lovforslaget sattes til forhandling.
Forhandling";Formanden
4916;name_party;":
Lovforslagets hovedformål om at sikre danske
virksomheder de samme eksportgaranti- og
finansieringsmuligheder som deres udenlandske konkurrenter mener vi i Socialdemokratiet
er af afgørende betydning både for beskæftigelsen, samfundsøkonomien og de enkelte virksomheders fremtidige muligheder på de internationale markeder.
Eksportkreditfonden foreslås oprettet til sikring af denne overordnede målsætning. Fondens hensyntagen til dækning af ekstraordinære
risici for tab i forbindelse med eksport, herunder
salg af skibe, som bygges på danske værfter,
samt etablering af en genforsikringsordning for
kortsigtede risici er for Socialdemokratiet afgørende og positive elementer i forslaget, som alt
sammen har til hensigt at sikre dansk eksport.
Med oprettelsen af Dansk Eksportkreditfond,
som skal være en selvstændig regnskabspligtig,
administrativt samlende enhed, finder Socialdemokratiet, at vi nu får samlet den statslige indsats på overskuelige enheder, hvilket vil gøre

(139)
Fredag den 17. november 1995 (L 63)
det statslige system mere enkelt og overskueligt
for brugerne.
Eksportkreditfonden bliver ansvarlig for fondens økononu og skal bl.a. inden for erhvervsministerens fastlagte retningslinjer forestå gennemførelsen af Eksportkreditudvalgets afgørelser.
Med hensyn til Eksportkreditudvalget finder
Socialdemokratiet, at udvidelsen og de nye
sammensætningskriterier er et positivt element,
fordi det sikrer en mere ligelig sammensætning
af repræsentanter for det offentlige og brugerrepræsentanterne, heraf ét medlem, som har en
praktisk viden og erfaring med salg og finansiering af nybyggede skibe.
Med disse kommentarer og idet jeg henviser
til ministerens bemærkninger til lovforslaget,
skal jeg på Socialdemokratiets vegne anbefale
lovforslaget til Tingets velvillige behandling.";Ole Vagn Christensen
6733;name_party;":
Venstre kan bestemt støtte intentionerne i dette
lovforslag om en dansk eksportkreditfond. Vi
vil gerne være med til at sikre danske virksomheder lige så gode eksportkreditordninger og
rentestøtteordninger, som udenlandske virksomheder har, og vi er opmærksomme på, at
der gennem et stykke tid har været klager og
henvendelser fra flere dele af erhvervslivet om
dette problem.
Vi vil også gerne være med til at skabe et
mere enkelt og brugervenligt system, hvilket
også ifølge brugerne af systemet har været hårdt
tiltrængt, således at der bliver så få indgange
som muligt til eksportkreditsystemet.
Vi hilser også intentionen om, at staten ikke
skal påføre det kommercielle marked konkurrenceforvridende vilkår, meget velkommen. Det
er nemlig helt i overensstemmelse med Venstres
generelle ønsker, og vi støtter således princippet
om genforsikringsordningen.
Men så vil jeg til gengæld sige, at vi gerne vil
have belyst under udvalgsarbejdet, om der kan
eksistere en konkurrenceforvridning i forhold til
private udbydere, hvis, som lovforslaget nævner, staten kan deltage i datterselskaber og lignende.
Vi synes også, at forholdene omkring administration, drift og økonomi er meget uklart
beskrevet.
Vi ønsker, at disse spørgsmål bliver grundigt
belyst under udvalgsarbejdet, og vi vil gå ind i
udvalgsarbejdet som meget aktive deltagere,

1105

men stadig væk meget kritiske, selv om vi støtter intentionerne.
Pemille Sams (KF):
I den konservative folketingsgruppe tager vi
meget positivt imod dette lovforslag. Vi synes,
det tilgodeser et godt formål, og vi synes, det er
tiltrængt både ud fra ønsket om at styrke den
danske eksportkredit og ud fra ønsket om at
forenkle, forbedre og lette virksomhedernes
muligheder for at anvende den.
Vi har en del opklarende og præciserende
spørgsmål, vi gerne vil have afklaret. Dem vil vi
i første omgang stille i forbindelse med behandlingen i udvalget, bl.a. vedrørende skibsfinansieringer og flere andre områder, og så vil vi se,
om vi ikke ad den vej får afklaret de uklarheder,
vi mener der er.
Det overordnede sigte er vi i hvert fald enige i
og støtter.
Frank Bøgh (SF):
Lovforslaget er, som vi ser det, interessant, men
i virkeligheden vanskeligt gennemskueligt. Det
indebærer, at en række eksportstøtteordninger
m.v. samles i en nyoprettet fond, nemlig Dansk
Eksportkreditfond. Dette ser ud som en administrativ forenkling, og i SF er vi til forenklinger,
det er helt klart, og ikke mindst i denne sag, fordi en forenkling her bl.a. vil gøre livet lettere for
især mindre rutinerede eksportører.
Hovedprincippet i den skitserede ordning ser
ud til at være en hvilen i sig selv på lang sigt, og
det princip støtter vi også. Under udvalgsarbejdet vil vi nøje undersøge, om dette udmærkede
princip så også vil blive fulgt.
I bemærkningerne nævnes flere gange, at
danske virksomheders konkurrenceevne forbedres, men samtidig henvises til internationale
bestræbelser for at nedbringe skjulte subsidier i
eksportkreditordninger. Der synes at være en
vis modsætning i disse bemærkninger. Men det
hænger måske sammen med, at afregningen
med statskassen skal ske til sædvanlig markedsrente: dette begreb præciseres i bemærkningerne som diskontoen, og det tør vel siges at være
en lav markedsrente, når der er tale om kreditter
og garantier, der kan løbe over flere år.
Selv om SF i almindelighed ikke mener, at
staten skal yde egentlig støtte gennem eksportkreditordninger, kan der være grund til det i
forbindelse med mindre og mellemstore virksomheders introduktion på eksportmarkederne.

1106

Fredag den 17. november 1995 (L 63)

Så har vi et lille problem, og det er med sådan
ligesom at gennemskue konsekvenserne af hele
problemstillingen omkring vindkraftanlæg men det er jo noget, vi vil få lejlighed til at studere under udvalgsarbejdet. Vi mener, at det må
være et krav i forbindelse med garantistillelse,
at virksomheder i rimeligt omfang skal afdække
valutarisici, så man ikke udsteder garantier til
rene valutaspekulationer.
Vi vil gå konstruktivt og kritisk ind i udvalgsarbejdet, hvor vi som sædvanlig vil arbejde
grundigt med substansen.
Bjøm Elmquist (RV):
Der er tre ord, der er gået igen hos næsten alle
ordførere: det er forenkle, forbedre og fremme,
og det er jo alle tre positive ord, det er plusord.
Det samme vil jeg fremhæve og ellers sige, at vi
naturligvis støtter ministerens udmærkede forslag på det her område.";Pia Larsen
11134;name_party;":
Da vores ordfører ikke kan være til stede på
grund af forberedelser til en royal begivenhed,
skal jeg på vegne af Fremskridtspartiet komme
med nogle få, men velvalgte bemærkninger i
den anledning.
For få år siden var der en ganske nyttig diskussion i Danmark om, hvorvidt det var muligt
at få privatiseret hele eksportkreditområdet.
Dengang nåede man frem til, at der var ét
punkt, som ikke kunne privatiseres, nemlig
afdækningen af den politiske risiko. Det ville
være meget svært på kommercielle vilkår at
have en fond eller en kreditordning kørende,
hvis man så havde den risiko, at en eller anden
gal diktator, eller hvad det nu måtte være, pludselig rev tæppet væk under eksportprojekter.
Vi har stadig væk fuld forståelse for, at staten
selvfølgelig er nødt til at gå ind og afdække den
politiske risiko, der kan være ved at eksportere
til mindre stabile regimer. Det er jo ikke alle steder, man har haft demokrati i 900 år, og derfor
er det selvfølgelig nødvendigt.
Til gengæld mener vi, at resten af eksportkreditområdet bør fungere på helt kommercielle
vilkår. Vi kan være enige i den bemærkning, der
kom fra Venstres ordfører om, at vi også skal
passe på, at det her ikke trækker tæppet væk
under de kommercielle ordninger, der tilbydes
fra pengeinstitutter og andre steder. Det her må
ikke gå hen og give ulige konkurrence.
Vi har selvfølgelig mærket os, at det af ministerens bemærkninger til forslaget fremgår, at og jeg citerer fra side 9:

»Fondens aktiviteter skal så vidt muligt hvile
i sig selv på længere sigt, men det må antages, at
der især i de første år kan blive behov for kapitalopbygning.«
Hvis vi kan være enige om, at formålet med
det her er, at det skal hvile i sig selv, og at der
ikke må tilføres statsmidler, ej heller når ordningen måtte blive nødlidende, fordi der har været
nogle år med dårlige økonomiske vilkår - det
kan være svigtende konjunkturer osv. - at hvis
konsekvensen i de tilfælde er, at de deltagende,
de, der ønsker at benytte sig af kreditordningerne, så må betale en højere præmie, så kan vi i
Fremskridtspartiet støtte det her. Men ministeren skal vide, at vi stadig væk har som vores
politiske ønske, at man får den kommercielle del
udskilt i et privat aktieselskab, og at staten kun
er med til at dække, når det gælder de politiske
risici.
Med disse få, men selvfølgelig velvalgte
bemærkninger vil vi deltage aktivt i udvalgsarbejdet med det formål at få afdækket nogle af
disse problemer, og når vi så når frem til tredjebehandlingen, skal det såmænd nok ende med,
at vi stemmer for forslaget.";Kim Behnke
13700;name_party;":
Vi er i Enhedslisten positivt indstillet over for
forslaget, selv om vi har den opfattelse, at der i
dansk erhvervspolitik og i den økonomiske
politik i almindelighed lægges alt for stor vægt
på det, der hedder at øge eksporten. Alle lande
satser på mere og mere eksport. Mere og mere af
det, vi bruger, har først været den halve klode
rundt, før det når frem til sit mål, og hele den
udvikling burde vi i virkeligheden tage op til
debat og få vendt udviklingen, bygge mere på
det nære. Sådan tror jeg det er bedst for miljøet,
hvis vi kunne vende tingene.
Vi erkender selvfølgelig, at der er brug for
international handel, men vi vil altså godt stille
det spørgsmål, om ikke vores eksport sådan set
om et stykke tid skal bringes ned i stedet for at
bringes op. Når vi har fået fjernet vores
udlandsgæld, er det vel ikke meningen, at vi
skal køre videre på det tog, der hedder mere og
mere eksport. Det er vel ikke en målsætning, at
vi skal til at opbygge et stort tilgodehavende i
udlandet, så på et eller andet tidspunkt må vi
vel have op til debat, om målet er mere og mere
eksport. Men det er som sagt en stor debat, og
den må vi tage en anden dag.
Vi er positive over for den forenkling, der ligger her, vi er positive over for den hjælp, vi

Fredag den 17. november 1995 (L 63)
mener der ligger heri til mindre virksomheder,
og vi mener også, at det er en nødvendighed for
værfterne under de nuværende forhold at have
sådanne støtteforanstaltninger.
Og så glæder det os naturligvis, at målsætningen er, at erhvervslivet selv skal betale for
det.";Frank Aaen
15289;title_name;":
Jeg vil gerne takke samtlige ordførere for, synes
jeg, en meget positiv modtagelse. Det er klart,
der er ting, der skal drøftes.
Lad mig sige med det samme til hr. Frank
Aaen, at vi er grundlæggende uenige om det
med eksporten, det skal ikke være nogen hemmelighed. Jeg bemærkede, at hr. Frank Aaen
måske godt kunne støtte forslaget alligevel, men
vi er grundlæggende uenige, uanset om Danmark har gæld, som vi skal afdrage, og derigennem har behov for at tjene penge hjem på eksport. Selvfølgelig håber vi på, at den gæld bliver
afviklet en dag, men så er det eksporten, der
skal være med til i mine øjne, i regeringens øjne
at sikre velfærdssamfundet, simpelt hen for at
skabe råd til de ting, vi gerne vil. Men det er en
stor debat, og jeg skal ikke lægge op til den i
dag.
Flere ordførere var inde på spørgsmålet om
forholdet offentlig-privat i det her. Det synes jeg
er meget fornuftigt at få afdækket under
udvalgsbehandlingen. Det paradoksale ved dette lovforslag er jo, at selv om jeg selv mener, det
er udtryk for en stor forenkling, så er der stadig
væk ting, der er lidt vanskelige at forstå.
Men lad os håbe, udvalgsbehandlingen kan få
afdækket det, og at vi i hvert fald er kommet et
godt skridt på vejen. Det synes jeg vi er med
denne første behandling. Mange tak!
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Mimi Jakobsen
16693;title_name;"Jeg foreslår, at lovforslaget henvises til
Erhvervsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

1107

Den næste sag på dagsordenen var:
3) Første behandling af lovforslag nr. L 48:
Forslag til lov om ændring af lov om banker og
sparekasser m.v./ lov om forsikringsvirksomhed og realkreditloven. (Afskaffelse af ministerudpegede bestyrelsesmedlemmer i pengeinstitutter, forsikringsselskaber og realkreditinstitutter).
Af Kirsten Jacobsen (FP) m.fl.
(Fremsat 26/10 95).
Lovforslaget sattes til forhandling.
Forhandling";Formanden
17314;title_name;":
Jeg vil gerne kommentere forslaget om afskaffelse af de offentlige repræsentanter i de forskellige finansielle virksomheder under ét, for det er
jo de samme hensyn, der ligger bag.
Formålet med offentlige repræsentanter i
finansielle virksomheders bestyrelse er at sikre,
at almindelige samfundsmæssige interesser indgår i disse virksomheders overordnede ledelse.
Det fremgår også udtrykkelig af en betænkning
fra Erhvervsudvalget i 1974.
Hvad er det, de skal sikre, disse offentlige
repræsentanter? Ja, de skal sikre, at der kommer
andre synspunkter frem i bestyrelsen end snævre kommercielle interesser, og at der kommer en
mere alsidig repræsentation i sammensætningen af bestyrelsen, herunder at der er et samvirke mellem det, der foregår i et pengeinstitut,
eller hvad det nu er for en organisation, og i det
øvrige samfund. ,
Når det er sagt, vil jeg godt understrege, at
det jo ikke er sådan, at en offentlig repræsentant
skal repræsentere hverken regeringens eller Folketingets holdninger: Det er ikke det, jeg mener
med samfundsmæssige interesser. Men det er et
væsentligt træk ved den offentlige repræsentant, at han eller hun skal være uafhængig af
særlige interesser, mens de øvrige bestyrelsesmedlemmer vælges af virksomhedens aktionærer, ejerne. Og det er netop denne uafhængighed, der gør, at den offentlige repræsentant kan
og bør varetage generelle samfundsmæssige
hensyn i forbindelse med den overordnede
ledelse af den finansielle virksomhed.
Det er jo ikke noget nyt spørgsmål, der bliver
rejst: Hvad er egentlig nytteværdien af de her
offentlige repræsentanter? Den debat kan også
være rimelig nok. Jeg mener ikke, det er en

1108

Fredag den 17. november 1995 (L 48)

eksakt videnskab at gøre det op. Jeg tror ikke,
det kan gøres op i kroner og øre, men jeg mener
faktisk, at de offentlige repræsentanter kan spille en positiv rolle som formidlere af de samfundshensyn, som måske ellers ville drukne i
det almindelige bestyrelsesarbejde og hensyn til
btmdlinjen osv., osv.
De offentlige repræsentanter har samme stilling i bestyrelsen som andre bestyrelsesmedlemmer, dvs. de har samme rettigheder, og de
har samme pligter og ansvar og herunder altså
også strafansvar, hvis det går helt galt, som
andre bestyrelsesmedlemmer. Der gælder ikke
en særlig indberetningspligt hverken til mig
som minister for lovgivningen om pengeinstitutter og forsikringsselskaber eller til økonomiministeren, for så vidt angår realkreditinstitutter. Der er heller ikke nogen instruktionsbeføjelse den ene eller den anden vej, og det er heller
ikke meningen.
Den offentlige repræsentant har dog på lige
fod med de øvrige bestyrelsesmedlemmer pligt
til at orientere Finanstilsynet om forhold, som er
af afgørende betydning for virksomhedens fortsatte virksomhed.
De offentlige repræsentanter skal altså arbejde for, at der tages samfundsmæssige hensyn, at
love og gældende regler holdes, og at den finansielle virksomhed udvikles tilfredsstillende.
Viser der sig situationer, hvor den offentlige
repræsentant ikke kan løse denne opgave, må
han eller hun tage sin stilling som bestyrelsesmedlem op til overvejelse.
Jeg mener, at det i de finansielle virksomheder, der forvalter betroede midler, og som har
samfundsøkonomisk betydning, er rigtigt med
offentlige repræsentanter.
Jeg kan se, at forslagsstilleren er inde på tanken om at indsætte private repræsentanter i den
offentlige sektor. Jeg tror nok, at analogien halter lidt, hvis man tager hele den offentlige sektor
med: hvis det derimod skal forstås sådan, at forslagsstillerne går ind for offentlige repræsentanter i finansielle virksomheder, hvis der også
indsættes private repræsentanter i offentlige
erhvervsvirksomheders bestyrelser, så synes jeg
egentlig, det åbner for en meget interessant diskussion.
Til sidst tror jeg, man skal huske, at finansielle
virksomheder ikke alene er almindelige
erhvervsdrivende selskaber. De har via deres
forretningspolitik en væsentlig indflydelse på
hele samfundsøkonomien, og på den baggrund
- nu kan jeg så sige det for tredje gang - finder

jeg faktisk, at den offentlige repræsentant er et
nyttigt og et ønskeligt led i det samvirke, som
foregår og skal foregå mellem finansielle virksomheder og det øvrige samfund.
Og jeg må på den baggrund sige, at regeringen ikke kan tilslutte sig forslaget.";Mimi Jakobsen
21633;name_party;":
Erhvervsministeren har her givet en meget fin
beskrivelse af hele argumentationen og af de
overvejelser, der ligger bag, at man overhovedet
har indført offentlige repræsentanter i den
finansielle sektors bestyrelser, og Socialdemokratiet kan helt tilslutte sig konklusionerne i
erhvervsministerens tale og afvise forslaget. Det
er vigtigt, at man her har nogle repræsentanter,
som er uafhængige, og som kan tilføre bestyrelsesarbejdet det bredere samfundsmæssige perspektiv.
Forslaget er jo en genfremsættelse fra
1991-92-samlingen. Dengang kunne det ikke
vedtages, da havde vi en borgerlig regering, og
så ved jeg ikke, om Fremskridtspartiet har forestillet sig, at det kan vedtages under denne
regering.
Jeg kan selvfølgelig have en vis forståelse for,
at Fremskridtspartiet efter landsmødet har
behov for at få samling på sin politik, men det
ville være venligt over for Folketingets øvrige
partier, om man gjorde ligesom andre partier:
Skrev et program frem for at fremsætte alle sine
gamle ideer som forslag her i Folketinget, når
man udmærket godt ved, at de ikke kan vedtages.";Sonja Mikkelsen
22733;name_party;":
Som erhvervsministeren sagde for et øjeblik
siden, er det ikke første gang, at dette spørgsmål
om offentlige repræsentanter i pengeinstitutter,
forsikringsselskaber og realkreditinstitutter rejses. Fremskridtspartiet har tidligere fremsat forslag om, at disse offentlige repræsentanter ikke
skal findes i bestyrelserne.
Venstre kan følge Fremskridtspartiet så langt,
at det ofte kan være svært at se, hvilken særlig
rolle disse repræsentanter er i stand til at varetage, for de har nøjagtig de samme rettigheder
og pligter som andre bestyrelsesmedlemmer.
Derfor vil det heller ikke være muligt, som
Fremskridtspartiet efterlyser, at advare myndighederne eller andre om en skæbnesvanger
udvikling i virksomheden, som der står i
bemærkningerne til lovforslaget.

Fredag den 17. november 1995 (L 48)
Til gengæld kan jeg også godt se, at det ofte
kan virke, som om de personer, der bliver sat
ind i bestyrelserne, ikke har den rette kompetence og måske heller aldrig vil få det, således at
de måske mere virker som en klods om benet på
bestyrelserne, og det er vel ikke meningen. Det
er vel meningen, at det skal være et supplement
til bestyrelsernes arbejde. Derfor vil Venstre blot
henstille til erhvervsministeren, at man ser
meget på kompetencen og ikke så meget på
politisk tilhørsforhold, når man udnævner de
offentlige repræsentanter i de finansielle institutters bestyrelser.
Venstre kan ikke støtte forslaget.";Pia Larsen
24169;name_party;":
Det Konservative Folkeparti er til gengæld enig
i indholdet i det her forslag. Vi er inderlig modstander af, at der skal være offentlige repræsentanter i private virksomheders bestyrelser. Vi
mener, det er en uskik, og i virkeligheden er de
offentlige repræsentanter i klemme, for hvorfor
sidder de der egentlig? Hvad er det reelle formål med det?
Oprindelig var formålet, at de skulle medvirke til, at samfundsmæssige interesser og synspunkter blev inddraget i bestyrelsens drøftelser
og i dens beslutningsgrundlag, altså ikke at tilføre ekspertise eller at kontrollere på det offentliges vegne, men de offentlige repræsentanter er
i dag i virkeligheden ganske normale bestyrelsesmedlemmer med fuldt ansvar - og ansvaret
er jo som bekendt ikke lille i bestyrelsen.
Men det helt afgørende for os er, at der er tale
om private virksomheder, og at vi ikke kan se
nogen som helst begrundelse for, at der skal
være offentligt udpegede bestyrelsesmedlemmer i private virksomheder. Derfor kan Det
Konservative Folkeparti støtte forslaget.
Frank Bøgh (SF):
Lovforslaget er tilsyneladende en gammel traver, som Fremskridtspartiet har haft fremme i
en eller anden form før.
SF har den holdning, at det offentlige element
i bestyrelser m.v. skal styrkes, at der skal være
tale om, at de udpegede medlemmer skal sidde i
de egentlige koncernledelser, hvor de skal være
aktive og agtsomme, og at de skal have støtte til
det arbejde.
Vi har ikke den opfattelse, at erhvervslivets
ledere har bedst af at operere i usynlighed, og
den tese, at den, Gud giver pengene, giver han
nok også moralen, holder ikke én meter ude i

1109

det virkelige liv. Virkeligheden har lært os, at
penge, moral og samftmdssind ikke nødvendigvis følges ad.
I et så vigtigt samfundsanliggende som
erhvervslivet må det nødvendigvis være sådan,
at offentligheden bør have indsigt og i videst
muligt omfang medindflydelse i beslutningsprocessen.
Lovforslaget bygger i virkeligheden på en
absurd tro på markedskræfter med en indbygget moralsk selvregulering. I lovforslagets
bemærkninger står der faktisk noget om, at de
offentligt udpegede repræsentanter er værdiløse. Det er et nyt ord, men det er en sammenskrivning af al den lyrik, der er i bemærkningerne.
Det er egentlig en voldsom nedvurdering af
de valgte medlemmer. Det er da muligt, at nogle
af dem kan kritiseres - det vil jeg ikke afvise men det ændrer ikke ved den kendsgerning, at
lovgivningen og intentionerne bag lovgivningen
er rigtig. Så kan man diskutere forvaltningen af
den, og det kan være, den skal strammes op.
Og så er det rigtigt, at med hensyn til juraen
er det således i dag, at repræsentantskabet ikke
har nogen pligt til at orientere Finanstilsynet.
Endelig vil jeg sige, at der ligeledes i bemærkningerne er nogle helt uklare punkter omkring
nogle demokratibegreber, som Fremskridtspartiet også får rodet ind i det her. Det forstår jeg
simpelt hen ikke noget af - men det kan da
være, jeg kan blive belært om det nu.
Jeg kan bare sige, at SF afviser forslaget fuldstændig.";Pernille Sams
27198;name_party;":
Vi kan have meget respekt for den ihærdighed,
der til tider udfoldes af fru Kirsten Jacobsen, når
det drejer sig om at sætte fokus på toppen i
dansk erhvervsliv, på realkreditten, på bankerne.
Vi kunne ønske os en konsekvens, der stod
mål med indsatsen: men dér er vi selvfølgelig
henne ved, at der er så stor forskel i det grundlæggende samfundssyn mellem det, f.eks. vi står
for, og det, Fremskridtspartiet bærer rundt på.
Det er vel nok også derfor, at vi nogle gange
savner konsekvens og nogle gange ser nogle
konklusioner, som er helt modsat af, hvad man
kunne forvente.
Vi er ikke enige i forslaget her. Vi ønsker
tværtimod mere samfundskontrol med pengeinstitutterne, med den finansielle sektor.

1110

Fredag den 17. november 1995 (L 48)

Når der er et problem, og det er der jo, så er
problemet ikke af principiel art, men i høj grad,
at de personer, der udpeges, ikke altid er de
bedste til at repræsentere fællesskabets interesser. Måske skulle vi kigge efter, om det er Tordenskjolds soldater, der udpeges: og måske
skulle vi kigge efter, om det er offentlighedens
repræsentanter eller det i højere grad er institutionernes og erhvervslivets repræsentanter, der
bliver udpeget.
Vi mener i hvert fald, at der er en hel stribe
eksempler på det sidste, og jeg vil da bare nævne en enkelt, som vi i øjeblikket bruger en del tid
på herinde i Folketinget - nogle af os i hvert fald
- fordi vedkommende har lavet en rapport om
pengeinstitutter og bankredninger, hvori hun
frikender nogle skattefradrag og siger, at de
ikke var ulovlige, men lovlige, og at mange dermed også frikender skiftende skatteministre.
Vi synes, at vi kan bruge hende som et godt
eksempel. Har hun virket godt? Det drejer sig
om fru Hulgaard. Har hun virket godt som
offentlighedens repræsentant i f.eks. Kreditforeningen Danmark og i GiroBank? Vi har noteret
os, at da Kreditforeningen Danmark ulovligt
overførte gamle reserver til nye serier og dermed unddrog lånerne midler fra reservefonden,
ja, da fandt det offentliges repræsentant altså
ikke anledning til at gøre opmærksom på det
offentliges interesser i den sag.
I øjeblikket er staten ved at sælge sine aktier i
GiroBank. Banken fusionerer med Bikuben, og
på den måde kan man udnytte et milliardunderskud i Bikuben ved hjælp af det overskud,
som GiroBank bidrager med. Det vil sige, at vi
faktisk mister et mægtigt provenutab, hvis det
går som planlagt. Også her kunne man sige, at
det havde været rart at høre det offentliges
repræsentant gøre opmærksom på, at her var et
problem, som man burde tage højde for, inden
man nu bare lavede fusionen, som den er skitseret.
Derfor er der altså berettiget grund til at kigge
på de repræsentanter, der bliver udpeget, og
den måde, de agerer på: men det får os ikke på
nogen måde til at sige, at vi ønsker at afskaffe
ordningen. Vi ønsker at gå den modsatte vej og
få mere samfundskontrol og forbedre de offentlige repræsentanters muligheder og skabe sikkerhed for, at de i virkeligheden er offentlighedens repræsentanter.
Derfor vil vi gerne kigge på, om der er for
meget genbrug, om der kunne findes nogle
andre måder at udpege repræsentanter på, f.eks.

ved, at det ikke bare er regeringen, der udpeger
repræsentanter - det kunne være valgforbundene herinde - og om man kunne sikre, at de ikke
var i lommen på den pågældende virksomhed
ved, at det honorar, de modtager, går i det
offentliges kasse i stedet for i den private lomme
efter fradrag for faktiske udgifter. I det hele
taget vil vi gerne kigge på reglerne for at forbedre mulighederne for, at de reelt repræsenterer samfundets interesser.
Vi kan ikke støtte lovforslaget, men vi vil gerne se på nogle forbedringer af hele ordningen.
(Kort bemærkning).";Frank Aaen
30916;name_party;":
Jeg kan ikke lade være med at komme med bare
en enkelt bemærkning til hr. Frank Aaen. Jeg
tror, hr. Frank Aaen på et tidspunkt vil sande, at
fusionen mellem Bikuben og GiroBank ikke bliver så tosset en forretning for den danske stat
som sådan.
Det var det ene, jeg ville sige. Men det, der
egentlig fik mig på talerstolen, er, at jeg i første
omgang glemte, at jeg havde lovet ordføreren
for Det Radikale Venstre, hr. Bjørn Elmquist,
som ikke kan være her, at sige, at Det Radikale
Venstre også afviser lovforslaget.";Sonja Mikkelsen
31469;title_name;":
Blandt andet foranlediget af fru Pia Larsens
spørgsmål om, hvad de offentlige repræsentanter er for nogle, og om det nu er politiske vennetjenester - det udtryk blev ikke brugt, men det
er sådan noget - eller om der bør ses på kvalifikationerne, vil jeg sige, at jeg mener, der bør ses
på kvalifikationerne. Jeg mener, at der er en fornuftig blanding af folk med et politisk tilhørsforhold og folk, der via deres erhverv har større
indsigt i den slags ting. Jeg mener under alle
omstændigheder, at man bør lægge kvalitative
hensyn ind ved udpegningen.
Jeg vil godt dele det op i to grupper.
Tager vi de små institutioner rundt omkring i
lokalsamfundene, de små andelskasser osv., så
foregår udpegningen på den måde, at der kommer en indstilling, typisk fra det lokale amt eller
kommune osv., og det er som oftest, om ikke
altid, folk med et politisk tilhørsforhold.
I udpegningen af dem mener jeg, at man skal
skele til flere ting. Først og fremmest til kvalifikationer. Hvad er vedkommendes baggrund?
Har vedkommende så megen indsigt uden at
være ekspert - det er ikke det, jeg vil forlange ved man, hvad hensættelser og kassekreditter

Fredag den 17. november 1995 (L 48)
og sådan noget er for noget? Det mener jeg må
være rimeligt. Det kan være en erhvervsmæssig
baggrund, det kan være en teknisk baggrund,
men det skal altså være et menneske, der er vant
til at sætte sig ind i nogle ting - læsestof osv. Det
mener jeg man er nødt til at lægge til grund.
Derudover skal det ikke være nogen hemmelighed, at jeg også prøver at skele lidt til kønsmæssige hensyn en gang imellem, hvor det er
muligt. Jeg synes, det er eklatant, så meget der
mangler kvinder i den sektor, og jeg kan ikke se,
hvorfor man ikke skulle skele lidt til det - og det
gør jeg så i øvrigt også.
Når det drejer sig om de større og helt store
institutioner, mener jeg nok, at kravet om indsigt ér endnu mere påkrævet. Jeg kan sige til
dem, der har været inde på det med det politiske - det er muligt, hr. Kim Behnke også vil
komme ind på det i sit næste indlæg - at som jeg
lynhurtigt lige har kigget ned over listerne, er
over halvdelen af disse repræsentanter i de store
institutioner ikke politikere. Det er typisk folk,
der har en særlig indsigt i økonomi, i erhvervsliv, i finansielle ting, hvilket kan være nødvendigt i de helt store institutioner.
Jeg har selv prøvet at være offentlig repræsentant i en bank, og jeg syntes ikke, det var
nemt, også fordi jeg jo ikke havde mulighed for
at henvende mig nogen steder, fordi jeg havde
tavshedspligt.
Jeg vil godt tillade mig at understrege, at vi
faktisk gør en del ud af informationen til de
offentlige repræsentanter. Der er blevet lavet
det, jeg kalder grønspættebogen: Hvordan agerer man? Hvad er det, man skal kigge efter, osv.,
osv.? Vi arbejder også med nogle kurser for de
offentlige repræsentanter, således at de kan blive dygtigere og dygtigere til at leve op til det
mere og mere komplicerede, det jo er at sidde i
sådan en bestyrelse.
Så der må ske en afvejning af, at kvaliteten
skal være i orden, og at der både kan være tale
om folk med politisk indsigt og folk med
erhvervsmæssig eller anden indsigt. Jeg vil være
meget imod at komme med den sædvanlige
sang om, at det skal politikere ikke, og hvorfor
skulle de, og det er bare politiske vennetjenester. Det hører også med til samfundslivet, at
der sidder politikere her, men de skal ikke være
politikere alle sammen.

1111

(Kort bemærkning).";Mimi Jakobsen
34923;name_party;":
Bare en kort bemærkning til fru Sonja Mikkelsen. Det er klart, at staten tjener penge, når den
sælger aktier. Ellers er det jo dumt at sælge dem.
Det, som vi i dag ikke ved noget om, men som
vi prøver at få undersøgt, er, hvor stort et skatteprovenu staten samtidig taber, fordi man kan
få mulighed for at udnytte skattefradrag, som
f.eks. Bikuben ellers under ingen omstændigheder selv ville kunne udnytte, men som den i
højere grad kunne udnytte, da den fik inddraget
Giro Banks overskud. Det gælder også et skattefradrag som Bikubens fradrag via Bornholmerbanken, som er ulovligt, men som vi nu hjælper
den til at kunne udnytte. Det kunne den ellers
ikke have udnyttet, og det synes vi er grotesk.
Den slags må vi i hvert fald have frem, og jeg
håber bare, at fru Sonja Mikkelsen vil være enig
med mig i, at når vi gør op, om det var en god
forretning, tager vi både plussiden ved aktiesalget og minussiden ved tabt skatteprovenu med i
betragtning.";Frank Aaen
35892;name_party;":
Hvorfor genfremsætter Fremskridtspartiet dette
forslag, spurgte fru Sonja Mikkelsen fra Socialdemokratiet. Var det ikke meget nemmere, hvis
Fremskridtspartiet gjorde sig den ulejlighed at
skrive et partiprogram, så slap man for alle disse lovforslag i Folketingssalen?
Jeg ved, at fru Sonja Mikkelsen har været
ganske mange år i Folketinget, og jeg ved, at fru
Sonja Mikkelsen også er klar over, at sådan fuhgerer det ikke i det politiske liv. At man skriver
ting ned i politiske programmer, er jo ikke det
samme som at få det formuleret i en konkret
lovforslags tekst med et ønske om at få ændret
på den danske lovgivning.
Vi gør begge dele i Fremskridtspartiet. Vi har
et måske mere detaljeret partiprogram, end
mange andre partier har. Vi har igennem årene
været et af de partier, der har været mest flittige,
også i betragtning af, at vi er et oppositionsparti,
til at fremsætte forslag i Folketinget. Men det
finder vi faktisk er vores pligt. De mennesker,
der har stemt på Fremskridtspartiet, har en forventning om, at de politiske løfter, vi har afgivet, også bliver omsat til konkrete forslag i Folketinget, og at vi ikke bare passivt ser til, mens
regering og statsadministration er penneførere
på lovgivningsområdet.
Det hænder jo også indimellem, at Fremskridtspartiets forslag, som har været fremsat og

1112

Fredag den 17. november 1995 (L 48)

genfremsat mange gange, ender med at blive
vedtaget. Nogle gange går der lang tid. Det tog
10 år, inden vi fik Hovedstadsrådet nedlagt:
men det blev nedlagt. Der gik 10 år, fra vi første
gang havde fremsat forslag om det, og til, at det
i 1988 blev en realitet.
Så er der andre gange, hvor der er gået mindre end en måned. I december 1992 fremsatte vi
et forslag om kontraktafvænning af narkomaner. Det kom regeringen så med et forslag om,
som blev vedtaget i januar 1993.
Sådan kan det nogle gange gå hurtigt, og derfor må jeg sige til fru Sonja Mikkelsen, at når vi
fremsætter vores forslag igen og igen, kan det
godt være, at vi umiddelbart ikke forventer at få
tingene vedtaget, men det viser sig altid med
tiden, at fornuften går hen og sejrer, og så bliver
vores forslag vedtaget.
Men hensyn til det konkrete lovforslag er
hovedårsagen til, at vi har det politiske synspunkt, at man ikke skal have disse ministerudpegede bestyrelsesmedlemmer i pengeinstitutter og i den øvrige finansielle sektor, at vi ikke
mener, det gavner noget. Tværtimod er det
vores opfattelse, at man giver befolkningen en
falsk tryghed. Man giver befolkningen indtryk
af, at disse offentlige repræsentanter på en eller
anden måde varetager nogle samfundsinteresser. Det var jo også ministerens hovedsynspunkt, at det er vigtigt, at de sidder med ved
bordet og på den måde kan berige bestyrelsen
med synspunkter, som er andre end de rent
kommercielle, der skal varetages i forsikringsselskaber, realkreditinstitutter osv.
Men det hjælper jo ikke noget, når man ser på
de skandalesager, der har været. Jeg tænker på
pengeinstitutter, som er gået konkurs, jeg tænker på transaktioner i den finansielle sektor, som
senere ved domstolene er blevet dømt ulovlige,
og jeg tænker på realkreditinstitutter, som i ganske mange år helt systematisk har gennemført
overbelåning, og som heldigvis blev stoppet.
Dér sad de offentlige repræsentanter til stede
ved de bestyrelsesborde og foretog sig intet. Der
Var ingen skriftlig indrapportering til Finanstilsynet, som man ellers har mulighed for. Der var
ingen af disse repræsentanter, som i den offentlige debat gik frem og sagde, måske i anonymiseret form: Der er noget galt, vi skal have set på
lovgivningen. Ingen af disse offentlige repræsentanter gjorde sig gældende. De høstede
hyren, og de var til stede ved bordet og var med
til at foretage ting, som var stærkt kritisable og i
nogle tilfælde oven i købet decideret lovstridige.

Derfor er det vores konklusion, at disse
offentlige repræsentanter ikke tjener noget formål, andet end at de selv kan nyde godt af, at
der årligt bliver udbetalt et eller andet honorar
for at sidde i den pågældende bestyrelse.
Ministeren gjorde opmærksom på - og det
har flere andre ordførere også været inde på - at
der er en tavshedspligt. Det, som den pågældende offentlige repræsentant erfarer, må jo
ikke fortælles nogen steder. Det er noget, som af
konkurrencehensyn osv. skal forblive i den
pågældende bestyrelse, og som man ikke kan
bruge.
Derfor er det ikke engang sådan, at der foregår, hvad skal man sige, en videnudveksling, at
man beriger det politiske system eller det
offentlige med oplysninger - for det må man
ikke, og man er henfalden til straf i det øjeblik,
man misbruger eller videregiver oplysninger,
man har fået kendskab til.
Så var spørgsmålet fra Venstres ordfører, fru
Pia Larsen, om ikke det var bedre, at man bare
sørger for fra ministerens side at udpege nogle
repræsentanter, som har den fornødne kompetence. Nu vil vi ikke gå ind i en diskussion om,
hvorvidt de, der i dag er udpeget, har den fornødne kompetence, for det mener vi ikke vil
være rimeligt over for de pågældende. Men
uanset om de har kompetence eller ej, om de har
en nok så god uddannelse bag sig eller ej: Hvis
de rent faktisk ikke kan bruge det til andet end
at sidde og være med i bestyrelsesarbejdet, hvis
der ikke må ske en afrapportering, hvis de ikke
kan berige lovgivningssystemet osv. med de
erfaringer, de gør sig, så hjælper det jo ikke
noget, at de pågældende er uddannet bedre, og
at de har større indsigt i tingene.
Hvis den større indsigt giver dem anledning
til at påpege nogle ting i bestyrelsen, hvad så,
hvis den øvrige bestyrelse ikke vil rette sig efter
det? Vi kan konstatere, at i de år, der er gået, er
der - så vidt vi har fået oplyst - aldrig nogen af
dem, der har siddet indtil nu, som har afrapporteret til Finanstilsynet, selv om der har været
uregelmæssigheder i ganske mange år, f.eks. i
realkreditinstitutterne.
Så skal jeg sige til hr. Frank Bøgh fra SF, at når
vi kalder de mennesker, der sidder der, værdiløse, er det ud fra en betragtning om, at vi ikke
får noget som helst ud af det. Borgerne har tiltro
til, at når de fra politisk side får løfte om, at der
sidder offentlige repræsentanter, så sidder der
nogle, som repræsenterer deres synspunkter.
Det er, så vidt vi kan vurdere det, ikke tilfældet.

Fredag den 17. november 1995 (L 48)
Den offentlige indsigt, som hr. Frank Bøgh
gerne vil have at der er, hjælper ikke noget, hvis
det kun er et enkelt individ, der bliver beriget
med den indsigt, og vedkommende så har tavshedspligt og ikke må gå videre med de oplysninger, vedkommende har fået kendskab til.
Hr. Frank Aaen fra Enhedslisten syntes, at der
manglede konsekvens i den måde, Fremskridtspartiet behandler den finansielle sektor på. Hr.
Frank Aaen roste Fremskridtspartiet og særligt
vores ordfører, fru Kirsten Jacobsen, for meget
aktivt at følge op på de sager, der foregår i den
finansielle sektor, men syntes så, at der var
mangel på konsekvens.
Til det må jeg sige, at det er ingenlunde tilfældet. Vi har fremsat forslag om skærpelse af
bestyrelsesansvar, vi har indtil flere gange været
bannerførere for høringer, der er blevet gennemført, for meget grundige undersøgelser af
forhold i den finansielle sektor osv. Derfor synes
jeg bestemt, det er skudt forbi, når hr. Frank
Aaen hævder, at Fremskridtspartiet ikke drager
konsekvenserne af de ting, vi erfarer. Tværtimod har vi været et af de mest aktive partier
netop på denne arena.
Til sidst vil jeg besvare det spørgsmål, som
ministeren halvt om halvt formulerede, om, at
når man læser i Fremskridtspartiets bemærkninger til lovforslaget, at vi godt kunne tænke
os, at der var flere repræsentanter fra erhvervslivet i offentlige bestyrelser og ledelser, måtte
det så ikke også få den konsekvens, at det
offentlige skulle have repræsentanter i de private bestyrelser?
Nej, for der er efter vores mening - og det er
unægtelig lidt ideologisk - meget stor forskel på
en offentlig og en privat virksomhed.
En offentlig virksomhed er for det meste skatteyderfinansieret, og det vil sige, at dér må borgerne have en forventning og et ønske om, at
tingene sker så rationelt som muligt.
Hvis en privat virksomhed foretager nogle
fejldispositioner og den lider økonomisk tab
som følge af det, er der nogle aktionærer eller
private indehavere, som lider dette tab. Dér kan
vi ikke se, at der er noget behov for, at det
offentlige skal være til stede ved det bord, især
ikke, når regelsættet gør, at man ikke har nogen
som helst mulighed hverken for at gribe ind
eller for at delagtiggøre offentligheden i de ting,
man erfarer.
Derfor må vi sige, at det synes vi ikke ville
være nogen god idé. Men vi synes, det ville
være en god idé, at der var private repræsentan-

1113

ter til stede i en lang række offentlige institutioner. Det gælder f.eks. i hele undervisningssektoren, hvor vi er sikre på, at man ktmne nyde godt
af at have nogle private folk siddende, som kunne berige uddannelsessystemet med lidt erfaringer fra det virkelige liv.
Det var få, men velmente støtteerklæringer,
der kom til lovforslaget. Dem takker vi selvfølgelig for, og så kan det jo være, at udvalgsarbejdet kan resultere i, at vi kan få justeret nogle af
hjørnerne af. Hvis det bliver tilfældet, siger vi
tak for det og tak for førstebehandlingen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Kim Behnke
45257;title_name;"Jeg foreslår, at lovforslaget henvises til
Erhvervsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Den næste sag på dagsordenen var:
4) Første behandling af lovforslag nr. L 66:
Forslag til lov om ændring af lov om elforsyning. (Afregning af elektricitet fra decentrale
kraftvarmeværker m.v.).
Af miljø- og energiministeren (Svend Auken).
(Fremsat 8/11 95).
Lovforslaget sattes til forhandling.
Forhandling";Formanden
45748;name_party;":
Socialdemokratiet vil ikke acceptere, at udbygningen af en miljørigtig industriel og decentral
kraftvarme går i stå - derfor dette lovforslag.
Det vil nemlig være tilfældet, hvis elselskaberne
sænker kilowatt-time-prisen på el fra decentral
og industriel kraftvarme fra 29 til 16 øre ved at
fjerne effektbetalingeh. Herved ville vi gå glip af
den positive miljøeffekt, som værkerne har.

1114

Fredag den 17. november 1995 (L 66)

Husk på, at det samlede decentrale kraftvarmeprogram står for mere end halvdelen af den
CO2-reduktion, som skal nås inden år 2005.
Hvis Elsam fik lov til at kvæle den decentrale
udbygning, ville forbrugerne i en periode kunne
få en lidt lavere elpris, men konsekvensen ville i
stedet for blive, at miljømålene ikke kunne nås.
Socialdemokratiet vil med dette lovforslag
sikre effektbetaling til decentralt produceret el.
Det er den pris, som Elsam må betale for at være
i overensstemmelse med elforsyningsloven og i
overensstemmelse med miljømålene.
Lovforslaget har to hovedmål. For det første
at fortsætte de seneste års store succes med
decentral og industriel kraftvarmeudbygning.
For det andet at styrke den mest miljørigtige
energiudnyttelse ved på basis af naturgas eller
fornyelige energikilder at frembringe el og varme i den samme proces.
Hidtil har elselskaberne i Danmark - om end
med forskellig entusiasme - fulgt Folketingets
miljø- og energipolitiske målsætning ved at
afregne decentralt produceret el på en måde,
som afspejler elforsyningsudgifterne til brændsel, til drift og sidst, men ikke mindst, til langsigtede anlægsinvesteringer.
Den decentrale udbygning har også været en
demokratisk succes med mange engagerede
lokale aktører. Desværre er denne fornuftige
udvikling nu kortsluttet på grund af Elsams nej
til yderligere decentral og industriel udbygning.
Men det er ikke kun galt i vest - også mod øst
er der problemer. Et eksempel: En kreds af
landmænd har sammen med Neksø Kommune
på Bornholm fået en god idé. De ville lave et
stort, fælles biogasanlæg, hvor der på basis af
gylle og fiskeaffald kunne produceres el og varme. De ville slå to fluer med ét smæk, nemlig
løse et affaldsproblem ved at få behandlet
fiskeslam og få afgasset gylle og producere 5.600
MW-timer el, nok til at dække cirka 1.250 husstandes årsforbrug.
En fin løsning - indtil elselskabet Østkraft
den 12. juni i år rev det økonomiske tæppe væk
under projektet ved efter de første fem år at
undlade effektbetaling. Det svarer med indeværende års priser til et fald på kilowatt-timeprisen fra 32,7 øre til 11,4 øre. Altså blev det projekt
sat i stå.
Socialdemokratiet vil simpelt hen ikke acceptere, at et elselskab - i dette tilfælde Østkraft blokerer Folketingets energi- og miljøpolitiske
målsætning. Det lovforslag, vi diskuterer i dag,
vil give Neksøs biogasprojekt og andre lignende
projekter en ny chance.

Vi foretrækker en fortsat decentral udbygning
med kombineret el- og varmeproduktion. Bliver
der i så fald produceret for meget el, ser vi langt
hellere en tidligere skrotning af de mindst energieffektive og samtidig mest miljøbelastende
gamle kulblokke. Mere end en tredjedel af
Elsams kapacitet er på skrotningslisten i 10-årsperioden fra 1995.
Lad el produceret på nye industrielle og
decentrale kraftvarmeværker erstatte de gamle
forurenende kulblokke. På den måde kan vi
indkassere et øjeblikkeligt plus på miljøregnskabet og samtidig foretage en særdeles tiltrængt reduktion i vort rekordstore CO2-udslip
pr. indbygger.
Derfor kan jeg på Socialdemokratiets og Det
Radikale Venstres vegne sige ja til lovforslaget,
ja til en miljørigtig energipolitik.
(Kort bemærkning).";Martin Glerup
49390;name_party;":
Der er selvfølgelig mange ting i det, hr. Martin
Glerup nævnte i sin tale her, som kunne give
anledning til kommentarer. Men noget af det
første, jeg bemærkede, var disse miljøpåvirkninger, som hr. Martin Glerup roste.
Grundlæggende er jeg enig i princippet om
decentral kraftvarme. Men spørgsmålet om den
positive miljøeffekt, som hr. Martin Glerup
omtalte, forsvinder noget i den blå luft, når det,
vi reelt taler om, er at fortsætte en udbygning
med en elkapacitet, der ikke er brug for.
Det næste problem er, at når man køber en
kilowatt-time til 30 øre og sender den op på
elbørsen i Skandinavien og sælger den til 3 øre,
er der altså nogle, der skal betale den forskel.
Denne forskel i pris skal forbrugerne eller industrien eller begge dele betale.
Jeg må nok sige, at vi her har et omvendt miljøregnskab. Alternativet var jo, at man havde
købt CO2-fri elproduktion fra vandkraftværker i
Norge til 3-4 øre til at supplere med, hvis man
havde brug for det. Det gør man ikke. Man går
den modsatte vej: Man laver CO2-belastende
produktion til en høj pris i stedet for at købe en
CO2-fri el til en lav pris.
Det er et meget flot miljøregnskab, Socialdemokratiet her opererer med, og det falder ikke i
hartkorn med de ting, som man normalt har
hørt fra det parti om miljøet. Nu er vi altså ved
at føre en omvendt miljøpolitik, og det vil være
interessant at se om føje år, hvor vi ender henne.
Prisen for, hvad det er for en CO2-fortrængning, vi nu støder på, er blevet nævnt før. Vi er

Fredag den 17. november 1995 (L 66)
jo oppe i nogle priser, der ligner 600-700 kr. pr.
ton CO2, når vi laver produktionsfaciliteter, vi
ikke har brug for. Og det er den meget dyre
ende, vi her har fat i.
(Kort bemærkning).";Peter Hansen-Nord
51121;name_party;":
Jeg vil gerne spørge Socialdemokratiets ordfører, hr. Martin Glerup, om følgende - i første
omgang selvfølgelig på egne vegne, men jeg
gætter på, at hele den elforbrugende del af den
danske befolkning, inkl. industrien, egentlig
godt kunne tænke sig at vide:
Når nu dette lovforslag bliver vedtaget, hvor
mange øre stiger elektriciteten så pr. kW? Taler
vi om 2-3 øre, eller er det 4-5 øre? Efterhånden
som der kommer denne enorme overkapacitet
og elværkerne er pligtige til at købe al for dyr
strøm fra disse decentrale kraftvarmeværker,
hvad bliver så konsekvensen for elregningen?
Det synes jeg man fra Socialdemokratiets side
burde fortælle folk i stedet for at pakke det hele
ind i alt dette grønne glimmer i håb om, at så
glider elregningen nok ned, når folk får at vide,
at det har et miljøsigte osv.
Kunne vi ikke i dag få at vide, hvad det her
betyder på elregningen? Hvor mange øre kommer kilowatt-timerne til at stige som følge af
vedtagelsen af dette lovforslag? Det må være ret
relevant for befolkningen at få kendskab til det.
(Kort bemærkning).";Kim Behnke
52200;name_party;":
Jeg vil godt sige til hr. Peter Hansen-Nord, at
det, der er vores tanke, er, at en ny, miljørigtig
elfremstilling skal fortrænge en mindre miljørigtig, kulbaseret elfremstilling på de ældste
blokke inden for Elsamsystemet. Og hvad det
kommer til at koste i øre, kan næppe snige sig
op på noget, der kan mærkes. De økonomiske
konsekvenser kan man ikke nøjagtigt se, før
man ved, hvilke blokke der tages ud, og hvilke
decentrale enheder der kommer til. Men det kan
næppe snige sig op på ret mange promille af
familien Danmarks udgifter.
(Kort bemærkning).";Martin Glerup
52774;name_party;":
Det er hr. Peter Hansen-Nords bemærkninger,
der kalder mig herop.
Jeg kan forstå, at Venstre er ikke voldsomt
optaget af det meget omfattende CO2-problem,
vi har. Det er vi i SF. Vi vil satse kraftigt på med

1115

alle mulige midler at få reduceret C02~udslippet.
Hr. Hansen-Nord taler om, at man får en
overproduktion af el. Jamen der er jo tale om, at
man skal lave varme, og når man laver varme,
er det fornuftigt også at lave el på decentral
kraftvarme. Vi ser meget, meget gerne, at man
får taget fat på alle de gamle værker, som producerer strøm på kul i Danmark. Vi har ikke
alene et problem med de gamle kulværker i forhold til C02-udslippet. Der er også affaldsproblemer, men det glemmer vi at tage med, når vi
snakker om denne produktionsform, og vi
glemmer vel også at regne alle miljøomkostningerne ind i prisen.
(Kort bemærkning).";Anni Svanholt
53642;name_party;":
Til hr. Martin Glerup vil jeg sige: Jeg kan godt
lide taler heroppefra, der beskæftiger sig med
en eller anden tænkt drømmeverden, men skal
vi nu ikke holde os til realiteterne?
Jeg går heller ikke ud fra, at det er Socialdemokratiets politik at skrotte blokke, lang tid før
de er udtjent, for så bliver fortrængningsprisen
for CO2 en noget høj pris på det niveau, som jeg
nævnte før.
Det, der er galt hér, er tempoet. Derfor vil jeg
gerne spørge Socialdemokratiet: Kan jeg få et
tilsagn fra Socialdemokratiet om, at når man har
udbygget med den decentrale kraftvarme, der
ligger som forudsætning for »Energi 2000«, så
stopper man og holder en pause og tænker sig
om og siger: Hvad skal vi så gøre? Hvordan skal
vi så planlægge? Hvordan skal vi så tilrettelægge vores energiplanlægning?
Kan jeg få et tilsagn i dag fra hr. Martin Glerup på Socialdemokratiets vegne om, at når
»Energi 2000«'s forudsætninger for udbygning
af decentral og industriel kraftvarme er opfyldt,
holder vi en pause, for så vil vi komme et langt
stykke hen mod det, det hele drejer sig om.
Til fru Anni Svanholt må jeg igen sige om
C02: Det, vi desværre oplever - selv om det er
meget sympatiske målsætninger, fru Anni
Svanholt her har forklaret os om - er, at problemet er det, at den videre ukontrollable udbygning med decentral kraftvarme også betyder, at
decideret biomassebaserede værker bliver nedlagt. Jeg ved godt, det ligger i en dagsorden fra
den 10. marts, men her er der en god lejlighed til
lige at stoppe op og sige: Hvorfor lave noget
decentral kraftvarme, vi ikke kan bruge til
noget, og så lade nogle af de decideret fjernvar-

1116

Fredag den 17. november 1995 (L 66)

mebaserede biomasseværker køre, indtil vi har
fundet ud af, hvad vi så vil gøre? Det her er
hastværk, det er lastværk, og der er kun forbrugerne og industrien til at betale denne merpris.
Der er så mange gode muligheder i denne situation til at stoppe op, men jeg kan forstå, at det
er der ikke tid til.
Miljø- og energiministeren (Svend Auken):
Når jeg tager ordet så tidligt i debatten, er det
for at illustrere proportionerne i det her.
Udbygningen med decentral kraftvarme står
for halvdelen - halvdelen - af CO2-reduktionen
i »Energi 2000«. Halvdelen! Hvis man sætter
den i stå nu, hvor vi kun har opbygget halvdelen af det, man regner med, vil vi mangle kolossalt på det endelige CO2-regnskab - kolossalt.
Jeg synes, det må være meget svært for de
partier, der i sin tid i regeringsposition fastsatte
en målsætning om 20 pct.s reduktion af CO2 i år
2005, og som har stemt imod grønne afgifter og
sagt, at de endda vil afskaffe dem, hvis de kommer til, som har modsat sig ethvert indgreb i
forhold til trafikken, altså udviklingen især i
landevejstrafikken, til trods for at den overskyder alle forudsætninger, der lå til grund for
Energiplan 2000, og som nu også vil støtte et
ensidigt skridt gennemført uden nogen form for
forhandlinger, uden nogen form for overvejelser, planlægning af nogen art, gennemført af en
privat sammenslutning.
For mig er det helt ufatteligt. Enten tager man
overhovedet ikke alvorligt, hvad man selv i sin
tid sagde om CO2, enten er man totalt ligeglad,
eller også er der her tale om virkelig dobbeltmoral.
Hr. Hansen-Nord nævner, at der kan blive
nogle planlægningsproblemer, hvis der midlertidigt er en overkapacitet forskellige steder. Det
er jeg enig med ham i.
Hvis derfor Elsam var kommet til mig og
havde sagt: Lad os forhandle her i forbindelse
med revisionen af Energiplan 2000, som jo er
varslet til denne vinter - så ville jeg have sagt:
Ja, lad os diskutere det.
Jeg er i øvrigt stadig væk parat til at diskutere, også diskutere udfasningsplaner. Fru Svanholt har jo fuldstændig ret i, at vi har kulfyrede
blokke med ikke optimal effektivitet, som nærmer sig 30-års-alderen, som man med rimelighed burde kunne fase ud, og som man bør fase
ud, efterhånden som vi får kapaciteten, idet man
selvfølgelig samtidig skal respektere forsyningssikkerheden i kraftvarmeområderne. Det

er da klart. Lad os dog sætte os ned og diskutere
det her.
Men det undrer mig alligevel, at partier, som
selv i sin tid lavede Energiplan 2000, som selv
fastsatte målsætningen, og som i øvrigt har sagt
nej til alle de midler, der fører til målet, nu også
siger nej til det middel, der står for halvdelen af
hele reduktionen på området, og som oven i
købet støtter den totalt udemokratiske fremgangsmåde, at et selskab uden forhandlinger,
uden drøftelse med Folketinget, uden drøftelse i
offentligheden, uden nogen form for offentlig
debat, uden tal, uden beregninger gennemfører
et ensidigt stop og oven i købet i en situation,
hvor den pågældende sammenslutning selv alene i år har truffet beslutning om en effektforøgelse på 700 MW, og som i løbet af de sidste
par år har udvidet med 900 MW og altså i år
kommer med yderligere 680 MW. Det undrer
mig meget.
Jeg er helt enig med hr. Hansen-Nord og
andre, der har haft ordet, og som siger, at vi skal
planlægge og gøre det på en ordentlig måde.
Det er det, regeringen lægger op til. Der kommer alternative energifremtider her til december, der kommer konferencer til vinter, hvor vi
vil sætte os ned roligt og diskutere med alle
involverede parter, og så kommer endelig den
reviderede plan til april.
Hastværk, siger hr. Hansen-Nord. Hvem har
haft hastværk? Hvem er det, der vil lave om på
alting ensidigt? Det er elværkerne, og det er
derfor, jeg er glad for at få lejlighed til at sige de
her ting før hr. Hansen-Nords af mig med
spænding imødesete ordførertale.
Det er jo ikke de små bogstavér, der har været
i anvendelse i forskræppet til den her debat, og
dér vil jeg bare give hr. Hansen-Nord mulighed
for at vise Folketinget, hvordan han både kan
undvære den videre udbygning af decentral
kraftvarme og de grønne afgifter og indgreb
over for trafikken og alligevel få regnestykket
om de tyve procent til at hænge sammen.
Jeg kan rolig sige, det er ikke en opgave, som
jeg eller andre har nogen grund til at misunde
hr. Hansen-Nord.";Peter Hansen-Nord
59630;title_name;"Så er der tre korte bemærkninger, først fru Eva
Møller, så hr. Peter Hansen-Nord og så hr. Kim
Behnke.

Fredag den 17. november 1995 (L 66)
(Kort bemærkning).";Formanden
59805;name_party;":
Jeg bemærkede en enkelt positiv ting i alle de
mange ord, miljø- og energiministeren sagde
med meget store bogstaver. Miljø- og energiministeren sagde nemlig, at han var parat til nu
også at diskutere og tale med Elsam om tingene.
Jeg vil da gerne høre, om det kunne indbefatte, at ministeren ville være parat til at trække sit
lovforslag tilbage og så tage en diskussion med
Elsam og med de øvrige elselskaber og med
Danske Elværkers Forening. Det ville for mig at
se være en rigtig og en klog ting.
Jeg har meget svært ved at forstå, hvordan vi i
dette land - og specielt når man kan være både
miljø- og energiminister og dermed være planlægningens minister - kan lave nogle planer,
som man så siger om, at dem kan vi være fuldstændig ligeglade med.
Vi har lagt nogle planer, som siger, at vi i år
2005 skal have reduceret CO2-udslippet med 20
pet. Vi har nu brugt cirka en tredjedel af perioden, og vi har reduceret CO2-udslippet med
mere end halvdelen så jeg har svært ved at forstå, hvis jeg skal se det fra elsektorens side,
hvorfor ministeren siger, at det er så forfærdeligt.
Der skal jo også være en sund økonomi i det.
Det kan jeg meget tydeligt huske at ministeren
gav mig ret i, da vi havde debatten om energi
her i foråret: At økonomi spillede også en rolle.
Nu slår man altså elværkernes økonomi fuldstændig i stykker ved at sige, at de ikke kan følge den planlægning, vi selv har lagt op til.
Jeg skal også understrege, at når man hører
ministeren i dag, lyder det stadig væk, som om
han ikke er parat til at diskutere med andre end
sine egne embedsmænd, i hvert fald ikke med
sektoren, og det lyder, som om han ikke hører
efter, hvad der bliver sagt.
Elsam har jo tydeligt tilkendegivet, at de ikke
er indstillet på at stoppe enhver udbygning med
decentral kraftvarme. De er indstillet på, at man
lige holder en pause og tænker sig om, og det
mener de er fuldt forsvarligt, fordi de som sagt
på nuværende tidspunkt, hvor en tredjedel af
tiden mod år 2005 er gået, har klaret mere end
halvdelen af det sparede CO2-udslip, som de
står for. Det mener de er rimeligt nok, og så
kunne man godt lige tænke sig om en enkelt
gang af økonomiske grunde.

1117

(Kort bemærkning).";Eva Møller
62014;name_party;":
Jeg vil gerne sige til vores miljø- og energiminister, at det er fuldstændig korrekt: Der har ikke
været nogen forhandling. Det er muligt, ministeren ikke har haft det med Elsam, men jeg må
da så også sige, at der har altså heller ikke været
forhandling til anden side i salen, før vi ser det
her lovforslag.
Altså, vi får det parkeret ind på taburetterne
lige så overraskende som for alle andre aktører i
energiverdenen. Om det så i øvrigt er en ny
måde, miljø- og energiministeren er begyndt at
arbejde på, ved jeg ikke. Jeg håber det ikke. Jeg
håber, det var en fejltagelse, at vi skal have en
lidt skarp diskussion i dag om det her.
Om CO2-problemet: Jeg kan altså kun sige, at
hvis man stadig væk mener, det er en god idé at
producere el på CO2-belastende decentrale
kraftvarmeværker i stedet for at købe COz-fri el
fra Norge til en tiendedel af prisen, så burde det
nok være finansministeren, der var til stede her i
dag, for vi er jo ude i nogle regnestykker
omkring CO2-fortrængning, som jeg er sikker
på at ingen - hvis de forstod denne her sammenhæng - ville acceptere overhovedet. Derfor
er det rigtigt at stoppe op.
Jeg mangler nu et svar - jeg håber, jeg får det
- fra hr. Martin Glerup. Ellers må jeg parkere
det videre til miljø- og energiministeren og bede
om at få et svar: Er man indstillet på at stoppe
op, når den udbygning, der er forudsætningen i
Energiplan 2000, er opfyldt? Kan jeg få regeringens tilsagn om, at dér stopper vi op, og så sikrer vi os en energiplanlægning, hvor C02reduktions-prisen ligger på det niveau, vi normalt taler om, en 200-300 kr. pr. t i stedet for de
600-700 kr. pr. t, vi løber ind i her? Det kunne
være interessant.
Om V og K vil være med til grønne afgifter?
Naturligvis ikke i den form og på den måde, det
blev gennemført. Det ved ministeren alt om. Vi
har mange andre gode forslag til, hvordan en,
hvad skal vi sige, markedsorienteret miljøpolitik
burde være ført. Vi er klart uenige i den måde,
man har gjort det på, og alle de problemer, der
både dengang og efterfølgende er opstået, har jo
kun bekræftet et langt stykke ad vejen, at vi
havde ret i vores kritik.
(Kort bemærkning).";Peter Hansen-Nord
64171;name_party;":
Det er altid fornøjeligt under disse energidebatter at have en minister, som deltager meget

1118

Fredag den 17. november 1995 (L 66)

aktivt i debatten. Det siger jeg ikke ironisk, det
mener jeg, for det dér med, at ministeren bare
sidder dér og så til sidst kommer med nogle
betragtninger ...!
Det er godt, at ministeren går aktivt ind.
Så kunne det også være, at vi kunne få ministeren i tale. Nogle gange er det nødvendigt, at
man stopper op og siger: Hvorfor har vi overhovedet fået den her situation? Det svarer lidt
til, at man har åbnet 5-6 vandhaner, der alle
sammen fylder vand i det samme badekar, og
når så vandet er ved at løbe over, kommer ministeren og siger: Nu må vi havé delt nogle flere
øser ud, så vi kan øse vandet ud.
Vi synes, det var mere interessant, om man
gik hen og lukkede for nogle af vandhanerne.
Nogle af de vandhaner, vi i øjeblikket har
løbende: Folketinget har i årevis dels gennemtvunget opstilling af vindmøller, dels givet tilskud til, at vindmøllerne kunne blive opstillet.
Man har tvunget elværkerne til at aftage strømmen fra vindmøllerne til en pris, der er over,
hvad den strøm er værd.
Så har man, fordi naturgasprojektet har problemer, givet tilskud og tilskyndet til disse
såkaldte barmarksprojekter, hvor man særlig i
Naturgas Midt-Nord har haft succes med rundt
omkring at bygge de her små decentrale enheder. Godt gasaftag! Ja tak. Elværkerne er igen
pligtige til at aftage strømmen.
Folketinget har vedtaget regler om, at man
ikke engang skal betale de faktiske omkostninger ved at blive koblet på elnettet. Der skal være
subsidier fra elselskaberne i retning af, at man
får det billigere, end hvad det egentlig koster.
Så har man det, som kun forstås i energidebatter, det, der hedder den såkaldte tiøre. Min
tid tillader ikke, at jeg går ind på det, men den
har også været med til at tilskynde folk.
Endelig har man senest i foråret vedtaget at
give 30 pct.s statstilskud til de erhvervsvirksomheder, som vil gå ind og investere i at
opsætte vindmøller og lave noget decentral
kraftvarme.
Og så kan man ikke forstå - med al den
strøm, der produceres fra alle disse kilder, der
bare vælter ind på nettet, hvor elværkerne skal
betale overpris for strømmen, og hvor de selv
skal betale for at få den tilsluttet osv. - at elværkerne kommer og siger: Det her kan ikke blive
ved med at gå.
Så burde ministeren sige tak til elværkerne og
sige: Det er godt, at I har hejst det hvide flag og
gjort opmærksom på, at vi skal have lukket for

nogle af vandhanerne i stedet for at blive ved
med at gå og dele små plasticøser ud, som det
her lovforslag er et eksempel på.";Kim Behnke
66796;title_name;"Fru Anni Svanholt og derefter hr. Martin Glerup
for en kort bemærkning.
(Kort bemærkning).";Formanden
66905;name_party;":
Jeg sad og lyttede meget opmærksomt til hr.
Peter Hansen-Nords indlæg, for jeg havde
håbet på, at hr. Peter Hansen-Nord kom med et
meget langt og omfattende regnestykke, sådan
at vi alle her kunne blive klar over, hvordan
Venstre vil sikre, at man når CO2-målene. Men
der kom ingenting, og vi har ikke på noget tidspunkt hørt, hvordan Venstre vil få tingene til at
hænge sammen. Det kan bare ikke lade sig gøre
ud fra det, Venstre siger. Men jeg kan jo så kun
konkludere, at Venstre er ligeglad med, om vi
når de mål.
Men det er vi altså ikke i SF, og vi synes, at en
reduktion af C02 på 20 pet. år 2005 ikke er nok.
Vi ved jo godt, at vi skal langt videre, at vi skal
have en meget større reduktion. Vi skal se det
også i det lys.
Fru Eva Møller sagde, at vi kunne egentlig
godt tage det lidt roligt, for i virkeligheden havde vi allerede nået halvdelen af CO2-reduktionen, altså i forhold til 2005.
Det er bestemt ikke min opfattelse. Jeg erindrer godt, hvad der stod i den energipolitiske
redegørelse, som vi behandlede i Folketinget i
februar måned i år, nemlig at vi reelt faktisk kun
har nået 3 pet. Resten er rene beregninger og
vurderinger, og hvis og hvis man gør den indsats, så når man de mål.
Men det reelle, det håndgribelige er i virkeligheden meget lidt, og derfor haster det med at
fortsætte denne her udbygning.
(Kort bemærkning).";Anni Svanholt
68272;name_party;":
Jeg vil godt give et bidrag til hr. Kim Behnkes
badekarsprojekt, for jeg mener, at dér, hvor der
virkelig skete noget, var ikke så meget vindmøllerne. Det var mere, at Elsam fik lov til at lave de
store 400 MW-værker i Skærbæk på naturgas og
Nordjyllandsværket på kul. Det var noget, der
battede, sammen med 600 MW-aftalen om at
aftage norsk el.
Vi forudså allerede i forhandlingerne om de
værker fra socialdemokratisk side, at der kunne

Fredag den 17. november 1995 (L 66)

1119

blive et problem, og vi spurgte Elsam: Kommer
det her til at gribe ind i mulighederne for at indplacere den decentrale kraftvarmeudbygning?
Man forsikrede gentagne gange, også skriftligt, at den decentrale kraftvarmeudbygning
ikke ville blive påvirket af bygning af Nordjyllandsværket. Det stolede vi på, og så står vi i
dag i den situation, at, som fru Eva Møller sagde, elværkerne ikke vil respektere den planlægning, de selv har givet tilsagn om.
Til hr. Peter Hansen-Nord vil jeg sige, at vi
tilstræber den størst mulige decentrale udbygning. Det er blevet en større succes, end der for
år tilbage var regnet med i Energiplan 2000, og
jeg har så foreslået, at elsektoren ser at få nedlagt nogle af de gamle forurenende kulblokke,
før man egentlig havde regnet med det. Hvorfor
ikke nedlægge Studstrupværkets blok 2? Det vil
give 262 MW, det er 23 år. Eller Vendsysselværkets blok :l på 28 år, 133 MW, og fremrykke
skrotningen af 638 MW i Ålborg-Skærbæk med
fra 2 til 5 år?
Altså, jeg mener, det er nogle konkrete ting,
man må have ind i overvejelserne, men selvfølgelig ind i nogle nærmere drøftelser.

Jeg kan så forstå på det, hr. Martin Glerup
yderligere siger, at nu er regeringen på vej
meget længere end forudsætningerne i Energiplan 2000, og det er jo en klar udmelding.
Altså, man kan sige, at nu skal elforbrugerne,
nu skal industrien og erhvervslivet betale for, at
transportsektoren ikke kan overholde deres del
af CO2-forudsætningerne. Det kan være en klar
politik, og det kan jeg så forstå er intentionen,
men det er bare ikke de forudsætninger, der lå i
Energiplan 2000.
Til fru Anni Svanholt om C02, og hvordan vi
tager det alvorligt i Venstre.
Jeg må sige endnu en gang, at det, som der
her bliver advokeret for fra SF's side, er altså: Vi
vil gerne være med til en hovedløs videreudbygning af decentral kraftvarme, vi ikke har
brug for, og det må gerne koste nogle biomasseværker, der kører på CO2-neutral biomasse.
Det er SF's nye miljøprofil, og det vil jeg gerne have bekræftet. Ellers går jeg ud fra, at fru
Anni Svanholt vil sikre, at Svendborg, Hinnerup, Ringsted og en række andre biomassefyr og
-værker får lov at køre videre, indtil vi har fundet ud af behovet for den decentrale kraftvarme.";Martin Glerup
70991;title_name;"Hr. Peter Hansen-Nord for en kort bemærkning
og så fru Eva Møller.";Formanden
71070;title_name;"Fru Eva Møller for en kort bemærkning og derefter fru Anni Svanholt.

(Kort bemærkning).";Formanden
71180;name_party;":
Til hr. Martin Glerup, især om det sidste, han
sagde. Jeg fornemmer lidt, at der breder sig den
overbevisning, at decentral kraftvarme er lige så
godt som rent elbaserede værker, som primært
producerer el.
Jeg synes, man skal være klar over, især af
hensyn til de mennesker, der skal tilrettelægge
produktionskapaciteten i Danmark, at decentral
kraftvarme ikke er den samme leverandør af el,
ikke den samme stabile leverandør af el. Man
skal alligevel have kapaciteten. Der er jo det
interessante ved decentral kraftvarme, at man
producerer kun el, når der er et varmebehov.
Når der ikke er noget varmebehov - det er der
ikke om sommeren f.eks. i nær samme dimensioner som om vinteren - så får man heller ikke
elproduktionen derfra. Men kapaciteten skal jo
være til stede.
Jeg forestiller mig ikke, at det danske samfund skal undvære el i perioder, fordi de decentrale kraftvarmeværker ikke skal køre, da der
ikke er noget varmebehov.

(Kort bemærkning).";Peter Hansen-Nord
72152;name_party;":
Jeg vil gerne sige, at vi har endnu indtil foråret sådan har jeg i hvert fald forstået energiministeren - Energiplan 2000, som vi er enige om i et
meget bredt udsnit af Folketingets partier.
Heri sætter vi os nogle mål og siger, hvordan
vi vil have tingene til at fungere, og jeg sagde og det er så til fru Anni Svanholt - at elsektoren
havde mere end opfyldt halvdelen af sine mål
for CO2-reduktionen: Jeg talte ikke om den
samlede CO2-reduktion, men det forekommer
mig, at det, man nu er på vej til at gøre fra regeringens side og godt støttet af SF, er at følge det
princip, som Wessel i sin tid skrev om, at man
for smed rettede bager.
Da der nu er nogle, der ikke kan opfylde
deres del af målsætningen, så skal vi endelig
hovedkulds gøre et eller andet, som kun - sådan
kan jeg i hvert fald se det - kommer til at koste
forbrugerne penge, det vil sige både den almindelige private forbruger og industrien. Det er da
muligt, at man i SF og i regeringen har penge
nok og siger: Vi er fuldstændig ligeglade med

1120

Fredag den 17. november 1995 (L 66)

økonomien, bare vi kan pudse vores miljømæssige glorie.
I Det Konservative Folkeparti vil vi leve op til
samtlige mål i Energiplan 2000, men vi vil også
have økonomien til at hænge sammen. Vi har
ikke det princip hos os, at så længe det drejer sig
om andre folks penge, kan man bare bruge løs
af dem.";Eva Møller
73524;title_name;"Fru Anni Svanholt og derefter hr. Martin Glerup
for korte bemærkninger.
(Kort bemærkning).";Formanden
73633;name_party;":
Jeg vil starte med at konstatere, at det endnu en
gang lykkedes hr. Peter Hansen-Nord at være
på talerstolen uden at komme med et regnestykke for CO2-målene, og hvordan man skal opfylde dem. Det kan jeg bare stilfærdigt konstatere.
Vi ser meget gerne, at man udbygger decentral kraftvarme, ikke alene på gas, helst på biogas og på træflis og på biomasse, og vi er meget
optaget af, at den udbygning kan finde sted, og
vi ved, at rent teknisk er det på vej, at man kan
lave kraftvarme på træflis.
Så det er klart, at vi naturligvis i den udbygningstakt vil foretrække det mest miljøvenlige
og lave kraftvarme også på vedvarende energi.
Det ser vi meget gerne. Lovforslaget indeholder
netop de muligheder, at der også gives en fast
afregningspris på de områder, og det lægger vi
meget vægt på.
Fru Eva Møller taler om, at det koster industrien penge. Vi er nu ikke af den opfattelse i SF.
Vi mener, at industrien er meget optaget af det
her af flere grunde. Der er jo en utrolig interesse
for at lave en omstilling til industriel kraftvarme, og der ligger vel også for Danmark en
mulighed for at sælge de anlæg, så jeg forstår
ikke, at De Konservative i denne her sammenhæng er så bagstræberiske. De plejer jo ellers
nok at tænke på industriens interesser.
Med hensyn til betaling mener vi altså, at der
er god fornuft og samfundsøkonomi i at producere både varme og el og satse på vedvarende
energikilder her.";Anni Svanholt
75055;title_name;"Så er det hr. Martin Glerup, og så er vi tilbage i
ordførerrækken med hr. Peter Hansen-Nord.

(Kort bemærkning).";Formanden
75185;name_party;":
Jeg synes for så vidt, det er en skam, at man fra
navnlig Venstres side er så følgagtig over for
Elsams sidste uvarslede indgreb i den danske
energi- og miljøpolitik, for jeg mener, det stadig
væk må være sådan, at det er Folketinget, som
fastlægger de energi- og miljøpolitiske mål.
Jeg synes også, det er lidt billigt, at man kom
med den om biomasseværkerne, når vi ved, at
Venstre selv har været med til i en aftale at give
de pågældende værker valgfriheden mellem
kraftvarme på biomasse og naturgas, og derfor
synes jeg, at det er lidt forkert at rive os det i
næsen i dag.
Når fru Eva Møller og i nogen grad hr. Hansen-Nord siger, at det koster industrien penge
med den her lov, så vil jeg sige, at så er det da i
grunden mærkeligt, at Dansk Industri går ind
for, at man skal udbygge den industrielle og
decentrale kraftvarme. Jeg mener, at Dansk
Industri har udtalt sig til støtte for det her.
Sluttelig må vi sige, at det ser ud til, at fru Eva
Møller gerne. vil målet i år 2005, men siger nej til
de midler, der skal til. Vi må så erkende, at i den
her sammenhæng som i så mange andre er der
også en tid efter år 2000 og efter år 2005. Navnlig inden for energisektoren er de langsigtede
perspektiver jo uhyre vigtige, fordi det tager så
lang tid at få oprettet kapaciteten og få tilpasset
elsektoren og energisektoren i det hele taget.";Martin Glerup
76542;title_name;Så er det hr. Peter Hansen-Nord som ordfører.;Formanden
76609;name_party;":
Jeg vil starte med en ganske kort kommentar til
hr. Martin Glerup.
Det er korrekt, at Dansk Industri føler med
disse voldsomme subsidier, der er til industriel
kraftvarme, og har startet med at sige nej tak.
Men jeg ved ikke, om de medlemmer, som ikke
selv har industrielt kraftvarme-system, synes,
det er en god idé, at prisen på deres elforbrug
kommer til at stige på baggrund af det her. Dem
har vi jo ikke hørt endnu. Vi har vel nok kun
hørt dem, der har muligheden for industriel
kraftvarme.
Det er sådan i Venstre, at vi nok må sige, at vi
vil have det gjort den rigtige vej rundt. Vi stoppede op for et stykke tid siden og kiggede på det
her, og så havde der måske nok været den
mulighed at give mere plads til industriel kraftvarme på baggrund af at stoppe op på nogle
andre områder.

(141)
Fredag den 17. november 1995 (L 66)
Men det er, som om det er forpasset, for vi
står allerede nu direkte i problemet, og regeringen siger: Vi kører jo videre med skyklapper på.
Vi andre siger: Nu stopper vi op. Nu må vi lige
se, hvor det er, vi udbygger. Hvad er det for
nogle priser, vi kommer til at investere for at
producere 1 kWh på et decentralt kraftvarmeværk?
Jeg må også sige til hr. Martin Glerup, at hvis
det var så vel, at kraftvarmeproduktion på baggrund af biomasse var en rimelig forretning, en
fornuftig forretning, så havde biomassehandlingsplanen også set anderledes ud, for så havde
værkerne jo ligget der.
Grunden til, vi lagde dem over i elværksregi,
var jo, at man skal op i nogle enorme enheder,
for at det overhovedet kan lade sig gøre at få en
fornuftig produktionspris frem.
Problemet er jo ganske enkelt ude i den virkelig verden, at man ikke kan lave kraftvarme på
biobrændsler til en fornuftig pris. Det er faktisk
det, der dybest set er problemet. Som jeg sagde
tidligere, skal vi selvfølgelig, når vi laver miljøtiltag og reduktion af COz, tage det fra den billige ende. Jeg går ud fra, at regeringen er enig
med os i det. Det er jo helt vanvittigt, hvis vi
starter op med de 700 kr. pr. t i stedet for at tage
dem, der ligger snublende lige foran os, til 200
kr. pr. t. Det håber jeg at der trods alt kan være
enighed om.
Ellers må jeg sige om L 66 - hvad jeg ikke
allerede har sagt. Hvad skal vi med den lov?
Hvad er det for et hastværk, ministeren her
præsterer? Hvad er egentlig baggrunden? Det
kan da ikke være Elsams brev. Det tror jeg ikke
på, for der står jo ganske udmærket også i ministerens egen fremsættelse, at det her omfatter
ikke de værker, der er etableret, og ej heller de
værker, der er i beslutnings- og projekteringsfasen. Nej, det omhandler kun værker, der ligger langt, lad os så sige et halvt til et helt år
fremme i tiden. Vi havde masser af tid til at diskutere det her ordentligt igennem. Det har vi
forpasset, tilsyneladende, da vi allerede står
med første behandling.
Jeg synes, at Elsams udspil burde have været
opfattet som en kærkommen opfordring til
regeringen til at læse Energiplan 2000 endnu en
gang, før man som her i dag farer ud med bål og
brand.
Jeg opfatter Elsams udspil som en udmærket
anledning til at sætte dansk energipolitik på
dagsordenen og som en god anledning til at diskutere økonomi, miljø og fremtidig liberalise-

1121

ring og dansk energilovgivnings konsekvenser i
den virkelige verden. Derfor burde dette lovforslag vente, til den diskussion havde fundet sted.
Dette lovforslag og princippet i det umyndiggør i mine øjne fuldstændig de forbrugerejede
elselskaber i deres økonomiske overvejelser om
effektiv, billig og miljøvenlig elproduktion.
Ministeren kunne lige så godt selv overtage
driften af de her elværker efter dette lovforslag
og ekspropriere dem til statsejendom.
Lovforslaget fjerner samtidig hele idéen med
den integrerede ressourceplanlægning, som
regeringen selv har lovgivet om, og hvor vi også
til sidst støttede regeringen, fordi vi fik nogle
ændringer ind. Hele denne integrerede ressourceplanlægning er ved at blive foretaget, men
ikke engang det kan man nå at vente på, før
man nu farer frem med dette lovforslag. Jeg
synes, det er dybt beklageligt, og jeg forstår godt
de voldsomme reaktioner, vi ser ude hos aktørerne.
Jeg vil altså endnu en gang opfordre til at tage
det forslag af bordet, og lad os så få en strategisk
energisnak om i dag og den liberaliserede fremtid, som vi alle ved kommer, og som kommer til
at sætte dagsordenen for i morgen.
Jeg vil med disse kommentarer give udtryk
for, at efter hvad der i øvrigt har fundet sted
indtil nu, kan jeg egentlig undre mig over, at vi
ikke ser 10.000 elforbrugere stå ude på Christiansborg Slotsplads og sige: Dette er grænsen:
det er centralstyring af dansk elproduktion: det
er ekspropriation af vores rettigheder som ejere
af elværker: nu må det stoppe: vi vil have - også
miljøvenlig - el til den rigtige pris.
(Kort bemærkning).";Peter Hansen-Nord
81430;name_party;":
Jeg må sige til hr. Peter Hansen-Nord, at jeg
endnu en gang ventede spændt på Venstres
COz-regnskab. Det kom heller ikke denne gang,
men vi skal nok væbne os med tålmodighed i
denne sag.
Det, der bringer mig herop, er, at hr. Peter
Hansen-Nord siger, at de forbrugerejede elselskaber er umyndiggjort. Det kan man i hvert
fald kalde noget af en overdrivelse.
I SF mener vi, at det må være Folketinget, der
vedtager den danske energipolitik, og det her er
en så væsentlig del af den danske energipolitik,
at Folketinget da ikke bare kan sidde og se på, at

1122

Fredag den 17. november 1995 (L 66)

Elsam lige pludselig ændrer det og faktisk heller
ikke lever op til de tidligere indgåede samtaler.
Jeg mener også, at denne handlemåde fra
Elsams side i høj grad rejser det spørgsmål, om
elværkerne kan stå alene for den integrerede
ressourceplanlægning. Vi er i SF ikke særlig
trygge ved denne handling fra Elsams side, og
vi ser meget gerne en drøftelse af, hvordan det
kan blive ændret.
Vi oplever faktisk, at når elselskaberne alene
står for det her, er det som at sætte ræven til at
vogte gæs, for elværkerne er altså ikke optaget
af vedvarende energi og af energibesparelser i et
meget stort omfang. De er optaget af at lave
værker og gerne store værker, og det mener vi
er en forældet politik, der ikke er i tråd med
»Energi 2000«.
(Kort bemærkning).";Anni Svanholt
82810;name_party;":
Det kan selvfølgelig ikke undre, at det kan føles
for tilhørerne, som om vi taler os længere og
længere væk fra hinanden, men jeg synes nok,
at jeg vil sige til fru Anni Svanholt, at der ikke er
noget, elværkerne hellere vil end producere el
miljøvenligt. Stil nogle krav til elværkerne, og
det har vi jo gjort masser af gange, både med
hensyn til reduktion af svovldioxidudslip og
C02-udslip. Virkeligheden er, at de opfylder de
miljømæssige krav, vi stiller.
Men dette lovforslag, som jeg går ud fra er
læst og studeret, giver en bemyndigelse til ministeren til at fastsætte reglerne for, hvordan man
skal beregne prisen. Hvis jeg var forretningsmand, ville jeg mene, at det var en total umyndiggørelse af min måde at producere og drive
forretning på, og det er derfor, det er en barsk
sag, vi står med i dag.
Man kunne have stillet nogle miljøkrav til
elværkerne og have sagt til elværkerne, at de
skulle opfylde dem - det har vi gjort i »Energi
2000« og mange andre steder - og det gør de:
det er ikke noget problem.
Problemet er, at det så åbenbart ikke er nok.
Nu vil man gå videre og også gerne have lov at
bestemme, hvordan prisen skal skrues sammen,
og hvad der skal betales for den leverede vare.
Det er under alle omstændigheder nationalisering på en eller anden facon.
Jeg må også igen spørge: Hvor er Elprisudvalget, som jo er sat til at håndtere disse prisfastsættelser, henne i dette spil? Vi har ikke hørt
om det i dag, men det kan være, at andre ordførere har det med.

Jeg mener, at når prisen skal fastsættes ud fra
§ 9 a i elforsyningsloven, er der jo taget højde
for, at Elprisudvalget sandsynligvis ville have
sagt til Elsam: Det er da meget muligt, at I gerne
vil betale noget mindre, men her er det altså os,
der sætter prisen.
Miljø- og energiministeren (Svend Auken):
Når man lytter til hr. Hansen-Nord, skulle man
tro, at revolutionen var brudt ud i Danmark, og
at det var en revolution af en ganske særlig
karakter, nemlig en form for monarkisk socialisme, idet hr. Hansen-Nord både har beskyldt det
her for at være enevælde og for at være et ønske
om at nationalisere hele den danske elsektor.
Derfor er jeg nødt til på dette tidspunkt af
debatten bare stilfærdigt at gøre opmærksom
på, hvad dette lovforslag går ud på. Det går ud
på at fastholde den praksis, der hidtil har været
gældende med hensyn til priskalkulation i forhold til decentral kraftvarme og andre miljøvenlige enheder.
Det går i al sin gribende enkelhed ud på noget
så konservativt som at fortsætte på den måde,
der hidtil er arbejdet på her til lands. Jeg er sikker på, at der er adskillige, som ikke kender forslaget i detaljer, som efter at have hørt hr. Hansen-Nords - synes jeg - behjertede anstrengelser på at tilføre en lidt trist novemberdag lidt
ekstra kolorit, der kunne antage, at dette lovforslag indeholdt nogle epokegørende skridt. Det
gør det altså ikke. Jeg har set den konservative
ordfører, og jeg er helt ulykkelig over, at den
konservative ordfører bliver så vred over, at
man vil videreføre noget, der eksisterer. Fru Eva
Mølier ryster på hovedet. Men det er jo det, forslaget går ud på.
Der bliver spurgt om, hvad Elprisudvalget
skal gøre. Det skal gøre det, det plejer at gøre:
der er ingen ændring. Vi har endda indgået en
aftale med Danske Elværkers Forening om, at
tingene skal fortolkes. Det er en kodificering af
hidtidig praksis, og det er Elprisudvalget, der
skal fastslå, hvordan den er, hvilket også fremgår af bemærkningerne til lovforslaget.
Jeg vil meget gerne lytte til fremtidige indlæg,
men jeg synes altså, at man skulle prøve at komme lidt ned på jorden. Der er masser af spændende temaer, vi kan tage op, når vi skal revidere hele energiplanen, og jeg har allerede nu
givet tilsagn om, at jeg synes, det er et berettiget
spørgsmål, elværkerne har rejst, og det tager vi
op i forbindelse med planlægningsarbejdet.

Fredag den 17. november 1995 (L 66)
Men dette lille lovforslag går alene ud på at
sikre, at man ikke ensidigt ude i landet uden
forudgående debat og uden forhandling ændrer
på tingenes tilstand, men at det foregår på en
demokratisk måde.
(Kort bemærkning).";Peter Hansen-Nord
86939;name_party;":
Jeg kan heller ikke tilføje nogle luer til revolutionens bål, men kan i korthed oplyse, at priserne
selvfølgelig fortsat skal afspejle brændsels- og
driftsomkostninger og langsigtede anlægsomkostninger, hvilket tydeligt fremgår af loven.
Af bemærkningerne til lovforslaget fremgår,
hvilket hr. Peter Hansen-Nord udmærket ved,
at det i første omgang vil være Elprisudvalget,
der fastlægger den administrative praksis for
anvendelse af bestemmelserne, som jeg lige har
henført til. Derfor er lovforslaget sådan set også
et oplæg til en debat, og selvfølgelig skal vi have
styr på de ting, men ud fra den synsvinkel, at el
og varme, der er produceret samtidig, giver den
bedste energiudnyttelse og dermed den største
miljøeffekt.
Vi ser da langt hellere en sparet kWh frem for
en udbygget kulbaseret kWh, som ligger i den
integrerede ressourceplanlægning, så på det
punkt tror jeg såmænd ikke, vi er så uenige, og
jeg tror heller ikke, at vi vil være ude af stand til
at nå nogle fælles løsninger. Det har vi før gjort
inden for energipolitikken, og det skal vi fortsat
gøre.
(Kort bemærkning).";Martin Glerup
88048;name_party;":
Jeg skal blot af hensyn til historieskrivningen
gøre ministeren og andre opmærksom på, at
konservatisme og bagstræb ikke er ganske det
samme.
Det Konservative Folkeparti har et ønske om
et bedre samfund, og konservative vil bevare
det, der er godt, og forandre på de felter, hvor
det ikke er godt.
Vi har jo desværre i mange år i dette land ganske vist ikke så mange år i træk, som det var
engang - haft socialdemokratisk ledede regeringer, så jeg vil gerne sige til ministeren, at der er
meget, der efter vores mening trænger til at forandres. Så bare at bevare tingene er ikke et
udtryk for konservatisme. Gid det var så let, vil
jeg sige til ministeren, men sådan er det ikke.

1123

(Kort bemærkning).";Eva Møller
88777;name_party;":
Både til miljø- og energiministeren og til hr.";Peter Hansen-Nord
88841;title_name;"Det, jeg frygter mest, er de stille revolutioner,
og det er dette lovforslag et udtryk for. Der står
ikke ret meget i det, men jeg vil da gerne henvise til § 9 a, stk. 2 - og læs det mange gange - for
der står: »Miljø- og energiministeren kan fastsætte nærmere regler om pligten til at aftage
elektricitet og om, hvilke anlæg der omfattes af
bestemmelserne i stk. 1. Miljø- og energiministeren kan endvidere fastsætte nærmere regler
om afregningsprisernes beregning.«
Det er i min terminologi at få lov at bestemme
det hele. Det er pakket lidt ind, så det er en stille
revolution, men det bliver det altså ikke bedre
af. Jeg kan bedre lide et slagsmål, så vi er helt
enige om, hvad det indebærer. Derfor er jeg da
umiddelbart glad for at høre, at miljø- og energiministeren siger, at formålet alene set med
miljø- og energiministerens øjne er indtil videre
at fastholde den praksis, der har været.
Det er en af de få gange, jeg ser det fra miljøog energiministerens side, og jeg har sjældent
set det gjort så klodset og kluntet, som i det lovforslag nr. L 66, vi behandler i dag. Det kunne
have været gjort meget fiksere, men som jeg
sagde tidligere, er det ligesom passé, for ministeren har ikke ønsket at forhandle til anden
side før fremsættelsen af lovforslaget og har
ikke ønsket at drøfte, hvad det er for problemer,
vi står over for: men jeg kan forstå, at det bliver
tilfældet i den nærmere fremtid.";Martin Glerup
90264;name_party;":
Lad mig begynde med helt klart og utvetydigt at
slå fast, at Det Konservative Folkeparti står bag
målsætningen i »Energi 2000« om en reduktion
af C02-udslippet i år 2005. Vi er også helt klar
over, at når man vil målet, må man også ville
midlerne, og vi vil derfor også gerne være med
til både decentral kraftvarme, vindenergi, solvarme, ny og bedre teknologi og ændrede normer, for blot at nævne nogle af de vigtigste tiltag
på energiområdet.
Men - for der er et men - vi mener i Det Konservative Folkeparti, at energipolitik hviler på
tre grundpiller: forsyningssikkerhed, sund markedsøkonomi og ønsket om et godt miljø. Vi
vægter alle tre dele lige højt, mens ministeren alt
for ofte ensidigt ser på miljøet, således også i det
foreliggende lovforslag.

1124

Fredag den 17. november 1995 (L 66)

Vi mener, at ministeren her er på vej til at
skyde gråspurve med kanoner. Elsam har jo
klart tilkendegivet, at det ønsker en pause i tilladelserne til at opføre decentrale kraftvarmeværker. Der ønskes ingen ændring hverken for de
allerede opførte decentrale kraftvarmeværker
eller for de kraftvarmeværker, der er under
opførelse eller i planlægningsfasen.
Ønsket om denne pause skyldes, at man nu
har overopfyldt »Energi 2000«s målsætning, idet
der i Elsams område til næste år vil være 1.500
MW decentral kraftvarme, og der skulle ifølge
»Energi 2000« være 1.120 MW i år 2005. Vi ved
tillige, at Danske Elværkers Forening har tilkendegivet, at den mener, at en aftale mellem parterne ville være langt bedre, da der i en aftale
kan tages hensyn til Øst- og Vestdanmark, ligesom alle foreningens erfaringer siger, at aftaler
overholdes, og at sektoren dermed sørger for at
opfylde de mål, som politikerne udstikker.
En gennemlæsning af lovforslagets enkelte
dele viser tillige tydeligt, at det ikke har groet i
den konservative have. Der er for mange
bemyndigelser og beslutninger overladt til
ministeren. Hvorfor skal ministeren f.eks. have
mulighed for at fastsætte nærmere regler om
afregningsprisens beregning? Hvorfor ikke lade
Elprisudvalget tage sig af den side af sagen? Og
tilsvarende: Hvorfor skal ministeren kunne
afgøre, hvilke anlæg der skal omfattes af loven?
Og hvorfor skal vindkraftanlæg fortsat have
deres egen lovgivning, når der nu spilles ud
med en generel lov? Hvor mange meromkostninger kan der tænkes at ville blive lagt på
elforsyningens skuldre via afregningspriserne,
og hvorfor skal elselskaberne pålægges
C02-reducerende virkemidler, der koster
væsentligt mere pr. sparet ton C02 end det, man
betragter som rimeligt inden for alle andre sektorer?
I Det Konservative Folkeparti vil vi gerne
have sammenhæng i energipolitikken ligesom i
al anden politik, og vi er derfor helt uforstående
over for, hvorfor vi nu, ca. et halvt år før »Energi
2000« skal revideres, skal i gang med at ændre
lovgivningen på et isoleret område. Hvorfor
ikke i stedet se det hele i en større og mere langsigtet sammenhæng og så til den tid beslutte os
for, hvor og hvordan vi vil stramme op på rammerne for COz-udslip, hvis der er behov for det?
Vi har indtil nu ikke præcise tal herfor, men
hvis der er en manko, er det i hvert fald ikke
elværkerne, der er skyld heri, men snarere trafikken og de manglende nye normer. Jeg kan

heller ikke se den økonomiske visdom i ministerens forslag. Det siges, at man kan købe guld for
dyrt. Her forekommer det mig, at det er
COz-reduktionen, vi køber for dyrt. Den gode
økonomi i nogle decentrale kraftvarmeværker
er jo udelukkende baseret på dels de 30 pet.
anlægstilskud, dels energitypen, hvilket måske
nok giver en god økonomi for den enkelte virksomhed, men ikke for samfundet. Mon det ikke i
det hele taget var på tide, at vi generelt så på tilskud og afgiftsfritagelse m.v. i energisektoren,
så der kunne blive langt større gennemsigtighed
i økonomi og prisfastsættelser?
Men lige nu og her: Hvad er prisen pr. sparet
ton C02 med de investeringer, lovforslaget lægger op til ved at pålægge Elsam at aftage al
decentralt fremstillet elektricitet, og hvad er i
øvrigt den sunde fornuft i, at der nu i Elsams
område produceres så meget elektricitet, at der
bliver overskuds- eller spildproduktion, der
blot kan eksporteres til Norge og Sverige, hvor
den jo i alle tilfælde ikke erstatter kulproduceret
elektricitet? Spildvarmen hænger sammen med,
at kraft og elektricitet følges ad, og de store byer
skal altså have varmen.
Vi vil gerne medvirke til et sagligt udvalgsarbejde, og vi håber at få afklaret en lang række af
de spørgsmål, jeg har stillet i dag, samt flere
både i dag og under udvalgsarbejdet.";Eva Møller
94839;name_party;":
I SF har vi altid været varme tilhængere af
decentral kraftvarme, fordi det er fornuftigt at
udnytte energikilden effektivt både til varme og
el og dermed reducere C02-udslippet. Dertil
kommer, at decentral kraftvarme er et fleksibelt
energiforsyningssystem, hvor flere forskellige
typer energikilder, herunder vedvarende energi,
kan anvendes.
Udbygningen af decentral kraftvarme er heldigvis kommet godt i gang med etablering af
rigtig mange kommunale decentrale kraftvarmeværker, og der er nu også udsigt til et gennembrud inden for industriel decentral kraftvarme og udbredelse af meget små kraftvarmeblokke.
Det synes vi er en god udvikling. Vi ser også
frem til, at der kan laves kraftvarme på både
halm og flis i små værker. Vi vil på alle måder
være med til at støtte den decentrale kraftvarmeudbygning.
For at sikre den fortsatte udbygning er det jo
helt afgørende, at der er sikkerhed for, at elværkerne aftager strømmen og giver en ordentlig

Fredag den 17. november 1995 (L 66)
afregningspris. Derfor er det også helt uacceptabelt, at Elsam lige pludselig ændrer afregningsprisen dramatisk og lukker for tilgangen af nye
decentrale kraftvarmeværker. Det er hverken
Elsam eller andre elværker, der skal bestemme
energipolitikken her i landet. Det er Folketinget,
og derfor er vi i SF særdeles godt tilfredse med,
at miljø- og energiministeren så hurtigt fremsætter et lovforslag, der kan sætte tingene på
plads og sikre den fortsatte udbygning.
Vi er også tilfredse med, at dette lovforslag
tager højde for decentrale kraftvarmeværker
eller elproduktionsanlæg, der anvender biogas,
biomasse, affald eller andre fornyelige brændsler eller vedvarende energi.
Vedrørende beregningsgrundlaget for afregningsprisen vil jeg gerne sige, at det her er vigtigt, at også alle miljøomkostningerne indregnes, herurider deponering af affald på losseplads.
Men vi støtter forslaget.
Elsebeth Gemer Nielsen (RV):
Det bliver stadig tydeligere, at der er problemer
med den danske elforsyningsstruktur. Et af problemerne er, at vi har liberaliseret udbudet af
elproduktion, mens der stadig kun er én køber.
Monopolet på efterspørgselssiden er en af
hovedårsagerne til, at vi i dag er nødt til at
fremsætte dette lovforslag.
Et andet og nok så væsentligt problem er, at
priserne på de fossile brændsler ikke afspejler
de miljø- og samfundsøkonomiske omkostninger. De er ganske enkelt for billige set i relation
til de miljøproblemer, som de forvolder. Jeg
tænker bl.a. på COz-problemet og dermed drivhuseffekten.
I Det Radikale Venstre havde vi gerne været
dette lovforslag foruden, og det kunne vi også
have været, hvis alle inden for elsektoren fortsat
var parat til at leve op til ånden i den eksisterende lov. Heri står der nemlig i formålsparagraffen, at elforsyningen skal tilrettelægges i overensstemmelse med miljømæssige og samfundsmæssige hensyn. Det betyder bl.a., at der i
afregningspriserne skal tages hensyn til de miljømæssige og samfundsøkonomiske fordele ved
disse anlæg, herunder at de tilfører det samlede
elsystem en miljøvenlig produktionskapacitet
og medfører langsigtede kapacitetsbesparelser.
Elsam har nu med sin meget egenrådige
udmelding om afregningsprisen for den decentrale kraftvarme tvunget politikerne til at trække
en lovstramning ned over hovedet på hele
elsektoren. Stramningen betyder først og frem-

1125

mest, at der nu lovgives om, hvorledes afregningsprisen for bl.a. decentral kraftvarme skal
udregnes.
Lovgivningen følger imidlertid den praksis,
som elforsyningsvirksomhederne hidtil har
fulgt ved udregning af afregningsprisen. Fra
elsektorens side har man opgjort prisen ved bl.a.
at indregne en rimelig effektbetaling for den
sparede udbygning med konventionelle, typisk
kulbaserede, elproduktionsanlæg. Nu bliver
Folketinget efter radikal opfattelse nødt til at
lovgive for at sikre videreførelsen af den fornuftige praksis, som elsektoren traditionelt har haft.
I afregningsprisen skal der bl.a. tages højde
for de langsigtede sparede omkostninger ved at
producere og transportere elektriciteten, bl.a.
brændselsforbrug, afsvovlning, drift og vedligeholdelse af anlægget, transmissionstab i nettet
samt omkostninger til udbygning med nye produktionsanlæg.
Som nævnt er denne lov desværre nødvendig, hvis vi fortsat skal sikre en miljøvenlig
udvikling af energiproduktionen i Danmark. Vi
lader os med andre ord ikke trække rundt ved
næsen af et elforsyningsselskab, som har valgt
at tilsidesætte alle tidligere afgivne løfter om
udbygningen af den decentrale kraftvarme for
at udnytte sin monopolstilling til fordel for sine
egne kulfyrede anlæg.
(Kort bemærkning).";Anni Svanholt
99468;name_party;":
Ganske kort til fru Elsebeth Gerner Nielsen: Af
de spørgsmål, vi har diskuteret tidligere, er der
to, jeg godt ville have fru Elsebeth Gerner Nielsens accept af eller forhåbentlig velovervejede
tvivl om. Det ene kører på, om De Radikale også
er indforstået med, som jeg har forstået at regeringen er det, at man nu er på vild flugt væk fra
forudsætningerne i »Energi 2000«, og at man
bare kører videre uden at stoppe op og tænke
sig om.
Det næste er: Synes fru Elsebeth Gerner Nielsen ikke, at det egentlig var lidt rimeligt, at man
havde en chance for at få hele den integrerede
ressourceplanlægning, som jo alle i elsektoren er
blevet pålagt at udarbejde, på plads, før man,
om jeg så må sige, bevidstløst bare godkender
og kører videre med nye anlæg?
Har fru Elsebeth Gerner Nielsen ikke også
den opfattelse - det er så et tredje og sidste
spørgsmål - at allerede den debat og diskussion, vi har haft i dag, netop har haft den uønskede effekt, at vi roligt kan stoppe op og disku-

1126

Fredag den 17. november 1995 (L 66)

tere, hvordan vi nu gør det rigtigst, miljømæssigt bedst, og hvordan vi får fortrængt C02 billigst muligt?
(Kort bemærkning).
Elsebeth Gemer Nielsen (RV):
Jeg vil gerne minde om, at i 1992, da vi stod over
for at skulle tage stilling til henholdsvis en
udbygning af Skærbækværket og en nyopførelse af Nordjyllandsværket, sagde den daværende
formand for Elsam, Grønborg Christensen, at
Folketingets politikere på ingen måde behøvede
at være bekymrede for den decentrale kraftvarme, for uanset hvor stor den decentrale kraftvarmeproduktion blev, ville man fra Elsams
side være parat til at lukke de gamle værker.
Derfor er jeg selvfølgelig heller ikke på nogen
måde indstillet på, at vi skal have en overforsyning med el i Jylland og på Fyn. Tværtimod
opfordrer jeg Elsam til at holde, hvad de har
lovet, nemlig at lukke nogle af værkerne, eller
også kan de forhandle med Elkraft. Vi har et
gammelt Asnæsværk, som kun producerer el og
ikke varme. Hvad med at lave en Storebæltsforbindelse, sådan at vi kan få noget af den overskydende el til Sjælland.
Til det dér med den integrerede ressourceplanlægning vil jeg sige, at det er noget, der skal
foregå ved siden af det, vi ellers foretager os, og
i Det Radikale Venstre er vi i hvert fald ikke
parat til på nogen måde at stoppe for udbygningen af den miljøvenlige energi.
Jeg vil også gerne sige, at på nogle punkter
går det udmærket i »Energi 2000«, men der er
også nogle andre områder, hvor vores forudsætninger jo slet ikke holder, bl.a. når det drejer
sig om vindenergien.
Endelig er jeg da også dybt bekymret for den
almindelige C02-udvikling i samfundet. Med
den økonomiske vækst, vi har nu, og den vækst,
der er i transportsektoren, kommer vi i løbet af
meget kort tid til at stå med nogle problemer,
som vi skal have løst.";Peter Hansen-Nord
102293;name_party;":
Man skulle næsten tro, at ytringsfriheden gjaldt
alle i Danmark på nær elværkerne. Efter vores
mening er det en helt vild måde, man fra regeringens side har reageret på, fordi Elsam har
valgt at tilskrive en række decentrale kraftvarmeværker og give dem en orientering om, hvordan man ser på situationen.
Regeringen reagerer så kraftigt, at den ikke
engang finder anledning til at gå i forhandling 홢

med Elsam. Reaktionen er med det samme, at
hvis regeringen ikke kan få det, som den vil
have det, kan den selvfølgelig tage sagen i Folketingssalen og gennem lovvedtagelser tvinge
sine synspunkter igennem.
Jeg må nok sige, at et sådant forløb synes vi
ikke er særlig sympatisk, og det synes vi ikke af
flere forskellige grunde. For det første, fordi
Elsam har ret, men det er jo ikke altid, at de, der
har ret, også er dem, der får deres vilje, og i dette tilfælde ser det ud til, at regeringen, som har
uret, misbruger et flertal i Folketinget til at få
vedtaget en lovgivning og på den måde prøver
at rette op på tingene.
Vi har i Danmark efterhånden fået en energisektor, som er mere rendyrket planøkonomi,
end man nogen sinde var vidne til i det gamle
Østeuropa: her er der ikke et politbureau og
direktiver, der bliver udstedt, men en minister
og en lovgivning, der regulerer området.
Regeringen og ordførerne for regeringspartierne har brugt det argument, at det var Elsam,
der tilsidesatte aftaler. Altså hver eneste gang,
der har været nogle sager på energiområdet her
i Folketinget, har man sagt, at uanset hvad så
må elværkerne betale regningen.
Da man skulle have opstillet vindmøller og
der ikke var nogen mennesker, der gad at have
vindmøller stående, selv om de fik statstilskud,
tvang man elværkerne til at opstille vindmøllerne.
Da man havde problemer med, at folk ikke
ville betale, hvad det kostede at få tilsluttet
deres vedvarende energianlæg, fordi økonomien så slet ikke hang sammen, tvang man elværkerne til at betale for at få dem tilsluttet.
Da man ikke længere kunne holde ud at se på
elmaster, fordi det lige pludselig var det, der var
galt, tvang man mere eller mindre elværkerne til
at grave kablerne ned rundt omkring i landet
med enorme omkostninger.
Den eneste grund til, at man kan gøre det, er,
at vi i Danmark har en elsektor, som har været
al for flink til at vende ryggen til og tage tæskene hver gang. Hvorfor gør den så det?
Det gør den, fordi elværkerne jo ikke - hvilket
ministeren ellers hævdede - bare er private
foretagender. Elværkerne i Danmark er forbrugerejede, og elværkerne i Danmark er med til at
sende regningen videre til de enkelte forbrugere, og det er dem, der kommer til at betale for
det her.
Ministeren skriver i bemærkningerne til lovforslaget på side 3: »Lovforslaget ventes ikke at

Fredag den 17. november 1995 (L 66)
få økonomiske eller administrative konsekvenser for staten.« Jo, for strømprisen stiger også for
staten, når staten skal købe strøm.
På side 4 i bemærkningerne står der: »Lovforslaget ventes at give erhvervsvirksomheder
bedre mulighed for egen elproduktion på økonomisk fordelagtige vilkår.« Jamen hvad med
alle dem, der skal købe strøm, og som ikke producerer strøm? De får altså en større elregning
ud af det her.
Det er blevet sagt, at Elsam jo bare kan udfase
nogle af de gamle anlæg, og man har nævnt
blok 1 på Studstrupværket. Hvis man udfaser
blok 1 på Studstrupværket, fjerner man altså
også et bidrag til hele Århus' varmeplan. På
Studstrupværket producerer man både varme,
vand og strøm.
Det er derudover stærkt bekymrende, at man
fra de partier, der støtter det her, er med til at
forhindre, at man i Svendborg kan få et biomassefyret forsyningssystem. Det er blevet hævdet,
at borgmesteren dernede var ved at gå i panik,
da han hørte, at Elsam havde sendt det her brev.
Det kan jeg godt forstå, for det vil få den pågældende borgmester afsløret. Man har mere eller
mindre tvunget et projekt ned over befolkningen, hvor det, der ville være både det miljømæssigt og økonomisk mest korrekte at gøre i
Svendborg, ville være at få et biomassebaseret
anlæg.
Så ér der hele spørgsmålet om vindmøllerne,
hvor fru Elsebeth Gerner Nielsen i dag gentager
det synspunkt, at der skal opsættes endnu flere
vindmøller. Men hvis elværkerne både skal
aftage strøm fra de decentrale kraftvarmeværker og have deres egen grundlast kørende, ja, så
er den eneste måde, de kan forhindre ekstra
bidrag af strøm, altså at stoppe vindmøllerne.
Miljø- og energiministeren (Svend Auken):
Jeg tror, vi er ved at være ved afslutningen af
debatten. Jeg synes, vi har haft en god debat, og
jeg agter ikke at sige mere, for jeg er enig med
ordføreren, der sagde, at vi har mulighed for
under udvalgsarbejdet at afklare en række
spørgsmål, men jeg er nødt til at sige en enkelt
ting til hr. Kim Behnke:
Det er ikke rigtigt, at regeringen bare har
fremsat det her forslag uden at have snakket
med Elsam først. Da jeg fik meddelelsen, sagde
jeg tværtimod, at jeg ville indkalde Elsam til forhandling, før jeg besluttede, hvad der skulle ske.
Og det gjorde jeg. Vi holdt et møde med Elsam,
hvor Elsam i øvrigt var noget mere realistisk i

1127

vurderingen. af sin egen optræden end dets
klakører her i Folketingssalen. Der var ikke
nogen stolthed over, hvad man havde gjort. Der
var ikke denne fornemme selvvurdering, som
hr. Hansen-Nord og hr. Kim Behnke giver
udtryk for her i salen. Man sagde regulært undskyld. Man sagde, man havde dummet sig. Det
gjorde i øvrigt et rimelig sympatisk indtryk på
mig, at man selv erkendte, at det var uacceptabelt, hvad der var sket.
Men jeg havde altså forhandlingen, inden vi
fremsatte forslaget. Og det eneste, vi gør med
det her forslag, som jeg har sagt det før, er at
fastholde de regler, der var gældende, indtil
Elsam traf sin ensidige beslutning.";Kim Behnke
108082;title_name;":
Bare til opklaring: Når en minister beder om
ordet, skal vedkommende i henhold til grundloven uanset hensigtsmæssigheden have det.
(Kort bemærkning).";Margrete Auken
108255;name_party;":
Det er ganske kort til fru Elsebeth Gerner Nielsen, som jeg forstod var lidt ked af, at jeg ikke
kommenterede det svar, jeg fik - som jo ikke var
noget svar på det, jeg spurgte om - og derfor vil
jeg gerne sige, at sådan, som jeg forstår begrebet
integreret ressourceplanlægning, er det bortset
fra den løbende planlægning naturligvis et
arbejde, der er sat i gang for at finde ud af, hvad
vi skal bygge videre på, og hvordan vi kan tmdgå at udvide her og udvide der. Det er en hel
planlægningsfase, der er i gang, og som ikke er
tilendebragt endnu.
Og så kunne jeg jo belejligt spørge: Hvis man,
når denne IRP-fase er overstået og vi får rapporten fra henholdsvis Elkraft og Elsam, påviser, at det, vi nu gør i dag, hører til tåbelighedernes tåbeligheder, er man så indstillet på fra
De Radikale at sige: Hov, jamen det er jo rigtigt:
den er jo gal, den her: vi stopper!? Se, det var jo
interessant at få svar på det.
»Energi 2000« kan vi diskutere frem og tilbage. Sandheden er bare, at jeg ikke har hørt
nogen her i dag - hverken fra Venstre eller De
Konservative - løbe fra »Energi 2000« på noget
område, tværtimod. Med hensyn til de forudsætninger, der lå til grund for »Energi 2000«,
som blev gennemført af den tidligere energiminister hr. Bilgrav-Nielsen, har vi rent mel i
posen, så det er på plads.
At Grønborg Christensen for 3 år siden var
fremme med det, skal nok være rigtigt. Proble-

1128

Fredag den 17. november 1995 (L 66)

met er bare, at den eksplosive udvikling, der er
sket med udbygningen af decentral og industriel kraftvarme, jo har været så voldsom, at den
stort set er blevet dobbelt så stor, som man havde forudsat. Derfor kan man sige, at det jo var
svært at vide, hvad man skulle sige for tre år
siden, før man havde set udviklingen. Storm P.
har jo udtalt sig lidt om, hvor svært det er at spå
om fremtiden. Han havde jo ret den mand.
Om en »Storebæltsforbindelse« vil jeg gerne
sige, at det tror jeg vi vil få mere svar på i Energiudvalget, for en sådan forbindelse er ikke
sådan bare lige umiddelbart rigtig og har ikke
noget med Asnæsværket eller supplering af
hinanden at gøre. Elkraft og Elsam er jo btmdet
sammen hver især og kan jo sagtens kobles
sammen uden om en »Storebæltsforbindelse«.
Asnæsværket skal i øvrigt være biomasseværk,
men det vil man gerne droppe, forstås.
(Kort bemærkning).";Peter Hansen-Nord
110606;name_party;":
Jeg synes ikke, der er nogen grund til at inddrage den integrerede ressourceplanlægning så
voldsomt i det her lovforslag, for den integrerede ressourceplanlægning skal under alle
omstændigheder foregå og foregår jo både i
elselskaberne og så sandelig også i Energistyrelsen og Energiministeriet. De ting får vi lejlighed
til at diskutere nærmere.
Så vil jeg sige til hr. Kim Behnke, at det forbrugerejede system, vi har i Danmark, selvfølgelig også vil blive stillet over for nogle miljømæssige krav, både med hensyn til en miljøvenlig produktionsform og også med hensyn til, at
man skal tage hensyn til magnetfelter og den
slags i forbindelse med master i landskabet.
Hr. Kim Behnke var inde på, at en umiddelbar skrotning af en af Studstrupværkets blokke,
som jeg foreslog, vil få indflydelse på varmeplanen i Århus. Det er jeg nu ikke sikker på at den
vil. Det tror jeg bestemt ikke at den vil. Jeg tror,
at man umiddelbart, når man får de nye værker,
uden at det skader nogen ting, kunne droppe en
blok på Studstrupværket og Vendsysselværkets
blok 1 - det var nogle ting, man kunne gøre med
det samme - og fremrykke skrotningen af
638 MW i Aalborg og Skærbæk, så den fandt
sted 2-5 år tidligere end oprindelig planlagt.
(Kort bemærkning).
Elsebeth Gemer Nielsen (RV):
Jeg vil gerne spørge Venstre: Er Venstre parat
til, at vi skrotter Nordjyllandsværket, når vi i

forbindelse med den integrerede ressourceplanlægning konstaterer, at den beslutning, der blev
taget i 1992, er vanvittig?
Til spørgsmålet til mig, om jeg er parat til at
være med til at lukke decentrale kraftvarmeværker, hvis vi finder ud af, at de er ufornuftige,
vil jeg svare: Ja, det vil jeg gerne være med til,
men sagen er den, at det finder vi ikke ud af, for
de decentrale kraftvarmeværker er en af de mest
fornuftige måder at producere energi og varme
på i det her land.
Det er ikke sådan, at vi i Det Radikale Venstre
er parate til en hæmningsløs udbygning, hvor vi
får produceret for meget el. Det, vi siger til
Elsam - for det er Elsam, vi taler om - er: Skrot
de gamle værker, skrot de gamle blokke og
fremryk skrotningen, sådan at vi ikke har en
overskydende elproduktion.";Martin Glerup
112799;title_name;":
Hr. Peter Hansen-Nord for en kort bemærkning, og så kommer hr. Kim Behnke og kan slutte de korte bemærkninger af.
(Kort bemærkning).";Margrete Auken
112955;name_party;":
Jeg må sige til fru Elsebeth Gerner Nielsen, at
jeg synes, det er en omvendt måde at gribe tingene an på, at vi nu skal skrotte ting, vi har vedtaget herinde. For 3 år siden vedtog vi opførelsen af Vendsysselværket og Skærbækværket.
Jeg synes, det er den omvendte vej at gå i hvert
fald, først at tage en beslutning om at gøre noget
og så 3 år efter finde ud af, at man hellere ville
have haft noget andet.
Jeg har meget respekt for De Radikale, men
det her er jo et lidt typisk radikalt træk... (Elsebetlt Gerner Nielsen (RV): Vi var ikke med!). De
Radikale var ikke med - helt korrekt. Men det,
som man burde respektere, er det, som Folketinget har taget beslutning om for 3 år siden. Det
ønsker vi så nu at få lavet om på. Det har man
selvfølgelig lov til, men det anser jeg for at være
umuligt i den nuværende situation.";Peter Hansen-Nord
113817;title_name;":
Hr. Kim Behnke for en kort afsluttende
bemærkning.
(Kort bemærkning).";Margrete Auken
113904;name_party;":
Jeg er nødt til at gøre opmærksom på over for
ministeren, at jeg ikke taler Elsams eller elværkernes sag i dag. For mig er de kun et mellem-

Fredag den 17. november 1995 (L 66)
led: Det, der interesserer mig, er forbrugerne.
Det, der interesserer mig, er, at danske elforbrugere, danske virksomheder, som bruger strøm
og er nødt til at bruge strøm i deres produktion,
får en højere elregning som følge af det her. Og
ministeren er ikke engang så ærlig, så det af lovforslaget fremgår, hvor meget elpriserne kommer til at stige på grund af det her. Det er forbrugerne, der interesserer mig, ikke elværkerne
som sådan.
Det, der er så ærgerligt ved det her, er, at vi jo
alle sammen er enige om, at kraftvarme er en
god idé. Det er en fremragende god idé, men det
skal jo altså også hænge sammen. Og det, man
glemmer, både når man laver IRP-regnskaber,
og når man taler for, hvor fantastisk de her ting
er - fru Elsebeth Gerner Nielsen sagde, at hun
var helt sikker på, hvad resultatet blev - er de
enorme statssubsidier, der løbende bliver pumpet i.
I øjeblikket er det 30 pct.-ordningen, som jo
gør, at der rundt omkring i virksomhederne bliver bygget både det ene og det andet. Man
glemmer at tage højde for det element af statssubsidier, som et flertal af Folketinget har vedtaget skal være der for at få det her til at fungere. Man glemmer, at alle de dér bar mark-projekter, hvor man bruger naturgas, kun kan fungere, fordi naturgassen bliver subsidieret med
over 2 mia. kr. om året osv., osv.
,
Derfor bliver dette IRP-regnskab aldrig et
ægte regnskab, når man ikke tager højde for disse statssubsidier, som bliver hældt ind og bliver
tilgodeset for nogle deles vedkommende, mens
andre dele: kul og olie jo bliver beskattet højere i
Danmark end noget som helst andet sted på Jorden, og sådan bliver naturgassen understøttet
med statssubsidier. Den problemstilling skal
man altså også tage højde for. Det gør vi, for vi
er interesseret i, hvad forbrugerne og skatteyderne i den sidste ende kommer til at betale.
Men jeg har aldrig hørt nogle mennesker tale
ondt om kraftvarme. Det er en fremragende god
idé, men det skal ftmgere på kommercielle vilkår, og dér tror jeg altså at elværkerne er bedre
til at få det regnskab til at hænge sammen, end
vi er her i Folketinget.";Kim Behnke
116208;name_party;":
Vi har nu en omfattende debat om vores energipolitik. Den er provokeret frem, fordi Elsam helt
uacceptabelt slår hånden af de små decentrale
kraftvarmeværker. Det er uacceptabelt, og derfor bliver man nødt til at gribe ind.

1129

Men man må også sige, at energiflertallet her i
Folketinget også selv har været med til at skabe
den situation ved at acceptere det kulfyrede
kraftvarmeværk i Aalborg og også en unødvendig udbygning af Skærbækværket. Det er to
selvmål, som har været med til at bringe os i den
situation, at der måske er en overforsyningskapacitet på et tidspunkt i Jylland.
Og man er snublende nær ved at lave et hattrick, hvis man anerkender og godkender opførelsen af Avedøreværk 2. Det er på tide, at der
bliver lagt en egentlig energipolitik på de store
centrale værker, en binding af dem.
Efter vores opfattelse skal de udfases. Vi
mener, at det ville være en god ting, hvis der
tegnede sig et flertal her i Folketinget - jeg kan
fornemme, at ministeren måske heller ikke er
særlig glad for Nordjyllandsværket - for, at man
måske prøvede at få sat en stopper for det. Vi
synes, det er helt grotesk, at man i denne her
situation går hen og opfører et stort kulfyret
værk, når man så samtidig skal til at begrænse
C02-udledningen. Det vil vi meget gerne være
med til.
Men vi mener som sagt, at fremtiden ligger i
de små decentrale kraftvarmeværker. Det er,
fordi de er utrolig velegnede til at omstille sig til
et varieret billede af vedvarende energi, og på
lang sigt kan de alene betjene sig af vedvarende
energi. Derfor mener vi, at udbygningen af de
decentrale kraftvarmeværker skal fortsætte.
Vi synes også, at det er en god ting, at man
begynder at udnytte spildvarmen fra industrien.
Når Elsam ligesom lægger op til i sit brev, at
man skal til at standse den udvikling, siger det
noget om, at Elsam ingen begreb har om, hvad
det er, vi går efter her inde i Folketinget, nemlig
netop at få udnyttet al den spildvarme, der findes.
Derfor skal det selvfølgelig fortsætte, og jeg
tager det egentlig som et tegn på - altså kommentaren fra Elsams side - at det er meget værdifuldt, det, vi har været med til at lave herinde,
hvor vi har lagt en COz-afgift på, som gør, at det
bliver mere fordelagtigt at udnytte spildvarmen.
Så vi ser gerne den udvikling yderligere speedet
op.
Vi har et problem, synes jeg. Og det er, at det
nu er nødvendigt at gennemføre en sådan lov
hurtigt. Og det er et problem, for jeg havde
sådan set gerne, som også fru Eva Møller fra De
Konservative nævnte, set, at det var fulgt efter,
at vi havde haft en debat om revision af »Energi
2000«, for efter vores opfattelse er der en stor fejl

1130

Fredag den 17. november 1995 (L 66)

i den energiplan, vi har i øjeblikket - det har jeg
heller ikke lagt skjul på tidligere - og det er den
centrale placering, som man har givet biomassen og især halmafbrændingen, men i øvrigt
også affald.
I forhold til den debat, vi havde i går i Miljøog Planlægningsudvalget om slam, er det også
en ting, der er med til at pege på, at man skal
håndtere det på en helt anden måde. Det er en
kompostering, der skal til, så man også kan få
nedbrudt dioxinerne i den forbindelse.
Vi har et problem, synes jeg, i Enhedslisten,
og det er, at på den ene side vil vi ikke være
med til at bremse op for udbygningen af et
decentralt kraftvarmeværk, og vi vil ikke acceptere Elsams handlemåde, og på den anden side
vil vi gerne have et tilsagn fra ministeren om, at
det her ikke betyder en accelerering af udbygningen af lokal kraftvarme baseret på biomasse.
Det er det, vi gerne vil have et tilsagn om, sådan
at vi kan nå at få planlagt og få ordentligt gennemdiskuteret, hvad alle de miljømæssige konsekvenser er af det anlæg, og også, hvad kapaciteten på længere sigt egentlig er i den biomasseaftale, som regeringen har lavet.
Vi håber, at vi kan få tilsagn om det og derigennem være med til at sætte Elsam på plads.
(Kort bemærkning).";Bent Hindrup Andersen
120136;name_party;":
Jeg vil bare lige for fuldstændighedens skyld
sige til hr. Bent Hindrup Andersen, at udbygningen i Skærbæk og på Nordjyllandsværket
havde for os, der var inde i forhandlingerne, to
afgørende forudsætninger.
For det første måtte det ikke være til hindring
for en decentral udbygning. Det var der en aftale om.
For det andet: Såfremt der alligevel ville blive
tale om en kraftigere udbygning og der måske
ikke var behov for så meget, var forudsætningen, at de nye højteknologiske værker med en
høj energieffektivitet skulle træde i stedet for
nogle gamle og mere ineffektive kulenheder.
Det var forudsætningen, og på den baggrund
var det sådan set fornuftigt nok.
(Kort bemærkning).";Martin Glerup
120845;name_party;":
Jo, det er i orden, hvis forudsætningen holder,
nemlig at det ikke blokerer for udviklingen
f.eks. af små decentrale kraftvarmeværker baseret på vedvarende energi. Men det gør en stor
investering jo i sig selv. Der sker en blokering,

fordi den optager alle elselskabernes, energiselskabernes investeringskapacitet. Den drejer hele
udviklingen af teknologien over på de store
centrale værker i stedet for at satse meget massivt på udbygningen af vedvarende energi til
små decentrale kraftvarmeværker. Og derigennem blokerer det.
Det er også det, der er problemet med Avedøre 2. Det vil også være en blokering for, at der
kan ske en udvikling af den vedvarende energi
på mindre, decentrale kraftvarmeværker.
(Kort bemærkning).";Bent Hindrup Andersen
121588;name_party;":
Det er til hr. Martin Glerup. Det lyder ikke så
sjovt, når folk prøver både at blæse og have mel
i munden.
På den ene side har hr. Martin Glerup det
argument, at det, der skal ske, er, at man skal
bruge de her højteknologiske nye enheder, og så
skal man udfase nogle gamle, fordi de belaster
miljøet. Rigtigt set, fuldstændig rigtigt set. Det
er vi alle sammen enige om. Det kan også være,
at det så bliver tilfældet i Avedøre måske.
Men tidligere i dag har hr. Martin Glerup jo
brugt Elsams aftale med Norge som argument
for, at når Elsam har brug for den strøm fra
Norge, bør Elsam også være i stand til at aftage
strømmen fra de decentrale kraftvarmeværker.
Men set i et miljøperspektiv skal vi da glæde os
over, at Elsam er i stand til at importere noget
strøm fra Norge. Den strøm, der kommer deroppefra, giver jo da i hvert fald ingen belastning. Det kan godt være, at det danske
C02-regnskab ikke bliver godskrevet, men det
globale C02-regnskab - hvis man endelig vil
bruge de termer - har jo da nytte af, at vi får den
strøm fra nordmændene.
Derfor holder de argumenter, der bliver brugt
her, ikke. Det er, som om det er ét sæt argumenter, der er gyldige, når det gælder de store kraftværker, det er et andet sæt argumenter, der er
gyldige, når det gælder de decentrale, og et helt
tredje, når det gælder import af strøm fra Norge.
Det holder altså ikke, for hvordan skal elværkerne agere, hvis de på den ene side hele tiden
får at vide, at de skal handle miljørigtigt, og de
så, når de gør det, bliver bebrejdet det?
Den Norgesaftale skal vi glæde os over at vi
har. Vi skal glæde os over, at vi kan få billig og
miljøvenlig strøm fra Norge og ikke bebrejde
elværkerne, at de har lavet den aftale.

Fredag den 17. november 1995 (L 66)
(Kort bemærkning).";Kim Behnke
123371;name_party;":
Nej, jeg synes heller ikke, at man skal bebrejde
Elsam, at man har fået en aftale om at aftage
vandkraftbaseret el. Men det betyder jo så, at
man må hapse nogle flere af de gamle kulenheder og skrotte dem tidligere end ellers. Så det
hænger jo meget godt sammen.
Til hr. Bent Hindrup Andersen vil jeg sige, at
det jo ikke ser ud til, at udviklingen af decentrale kraftvarmeværker har lidt nogen nævneværdig skade ved, at man har lavet hverken Nordjyllands- eller Skærbækværket. Tværtimod er
det jo en forrygende succes. Og det er jo kun
godt.
(Kort bemærkning).";Martin Glerup
123950;name_party;":
Hr. Martin Glerup er jo så velbevandret i det her
fag, at hr. Martin Glerup godt ved, at med års
tilbagevendende kalenderafkrydsende sikkerhed fryser de norske elve til is, og så kommer
der ikke så meget billig Hydrostrøm fra Norge.
Så er vi nødt til selv at producere det.
Jamen så kan vi bare bygge nogle flere vindmøller. Men hvad nu, hvis der er en dag, hvor
det ikke blæser, og hvor der er frost i Norge? Ja,
så har vi altså et behov for at producere strømmen et andet sted. Og derfor er elværkerne selvfølgelig nødt til at have nogle værker, hvor den
strøm kan blive produceret.
Jeg kan ikke se ideen med at skrotte disse
enheder. Det, der er interessant - både miljømæssigt og energipolitisk - må da være, om
værkerne bruges, om der produceres noget
strøm dér eller ej, og at man har en kapacitet, så
man er i stand til at producere strøm og sørge
for, at uanset hvor i Danmark man tænder for en
stikkontakt, kommer der altid strøm. Det skal vi
da ikke laste elværkerne for. Vi skal glæde os
over, at de viser den evne til at sørge for, at forsyningssikkerheden er i top.
(Kort bemærkning).";Kim Behnke
125076;name_party;":
Det er da rigtigt, at det er en succes at udbygge
de mindre, decentrale kraftvarmeværker. Men
hvad skal vi så med de store? Det er jo så fejlagtige investeringer, at vi har dem stående, fordi
vi kan klare os med de små. Det er den ene ting.
Den anden ting er, at den vedvarende energi
jo ikke har fået den plads, som den burde have,
ved udbygningen af de mindre, decentrale
kraftvarmeværker.

1131

Vi skal jo netop her bagefter til at behandle et
lovforslag for også at få sat gang i udnyttelsen af
solvarmen.
Miljø- og energiministeren (Svend Auken):
Jeg har undervejs i debatten givet udtryk for
regeringens synspunkter, og jeg imødeser et
fornuftigt samarbejde under udvalgsarbejdet,
hvor jeg får mulighed for at svare på en række
af de spørgsmål, som ordførerne har peget på
her i dag.
Men jeg vil gerne slutte af, idet jeg siger tak til
ordførerne for den gode debat, vi har haft, med
at bekræfte over for hr. Hindrup Andersen, at
der ikke ligger nogen accelerering på det punkt,
hr. Hindrup Andersen nævnte i sit indlæg, hvor
han havde bekymringer. Der er alene tale om, at
vi - om jeg så må sige - annullerer den beslutning, som Elsam traf på egen hånd.
Det vil sige, om jeg så må sige, at det er status
quo ante bellum, status quo før brevet fra Elsam,
der indføres, og ingen accelerering.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bent Hindrup Andersen
126524;title_name;":
Jeg foreslår, at lovforslaget henvises til Det
Energipolitiske Udvalg. Hvis ingen gør indsigelse mod dette forslag, betragter jeg det som
vedtaget. (Ophold). Det er vedtaget.

Den næste sag på dagsordenen var:
5) Første behandling af lovforslag nr. L 67:
Forslag til lov om ændring af lov om udnyttelse af vedvarende energikilder m.v. (Fremme af
solvarme).
Af miljø- og energiministeren (Svend Auken).
(Fremsat 8/11 95).
Lovforslaget sattes til forhandling.

1132

Fredag den 17. november 1995 (L 67)

Forhandling";Margrete Auken
127059;name_party;":
Måske ligger dette forslag om fremme af solvarme lidt i forlængelse af det netop afsluttede
dagsordenspunkt, men det er nok ikke et forslag
med helt samme tyngde. Uanset hvordan man
forholder sig til alternativ energi og vedvarende
energi, ved vi, at de fossile brændstoffer, som vi
baserer os meget på i Danmark, er en begrænset
ressource. Derfor er der al mulig grund til også
at satse på andre former for energifremstilling.
Selv på vore breddegrader og vejret i dag
taget i betragtning må man nok sige, at solvarme er et enkelt og godt alternativ og et godt
supplement for mange husstande.
Vi har set i nabolandene, og vi har også set
det delvis herhjemme, hvordan forsyningsselskaber - også private - kan markedsføre solvarmeproduktet. I Holland har man gjort det. Herhjemme har Naturgas Midtnord og Elkraft som
supplement til deres egne produkter kunnet tilbyde kunderne et solvarmeanlæg på fornuftige
og rimelige økonomiske vilkår.
Lovforslaget her er en udvidelse af de muligheder - en legalisering kan man sige - sådan at
de fastsatte støttekroner fra statskassen, ca. 30
mio. kr. om året til formålet her, kan udbetales
til og administreres af både distributionsselskaberne og private selskaber.
På den baggrund er det helt oplagt at forvente
en forøgelse af installationen af solvarmeanlæg,
og på den måde kan vi formentlig opnå en løsning af det problem, som netop er aktuelt i øjeblikket: at selv om det er en rimelig enkel teknik,
er det for den enkelte kunde rimelig dyrt at
installere et komplet solvarmeanlæg. Kan vi få
et større aftag, er der også basis for en serieproduktion og dermed en billiggørelse af de enkelte
anlæg, og dermed skulle vi også kunne få en
større afsætning.
Totalt set kan man forvente, som der også står
i bemærkningerne til lovforslaget, en fordobling
af det allerede kendte etableringsniveau. Og det
er selvfølgelig også med baggrund i C02-besparelserne, at vi skal se det her som et godt
initiativ.
På den baggrund kan jeg på Socialdemokratiets vegne anbefale lovforslaget.";Erik Mortensen
129100;name_party;":
For Venstre kan jeg sige, at jeg næsten er enig i
den forrige talers indlæg. Det her er ikke noget
stort problem. Det er en fornuftig åbning.

Der er et enkelt lille spørgsmål, som vi gerne
vil have nærmere belyst, og det drejer sig om,
hvor meget disse halvoffentlige, koncessionerede selskaber og deres sideaktiviteter går i konkurrence med det private erhvervsliv, med
almindelige små selvstændige folk på området.
Det vil vi gerne have lagt i lidt fastere rammer.
Derudover er jeg som sagt enig med hr. Erik
Mortensen i, at de, der påtager sig disse opgaver, lige så vel kan tage tilskuddet hjem som
den, der ønsker at få opført et sådant anlæg.
Jeg forventer ikke, at der vil blive tale om den
helt store diskussion eller problematik, så umiddelbart er jeg tilbøjelig til at støtte forslaget, men
vi skal lige have svar på et par enkelte spørgsmål under udvalgsarbejdet.";Peter Hansen-Nord
129993;name_party;":
Som jeg sagde på Det Konservative Folkepartis
vegne, da vi behandlede det forrige lovforslag,
er vi tilhængere af målsætningen i »Energi
2000«, og derfor er vi også tilhængere af de midler, der skal til for at opfylde målsætningen. Vi
opfatter det foreliggende lovforslag som et af de
midler, der på god vis kan være med til at
opfylde målsætningen i »Energi 2000«.
Vi er tilhængere af solvarmeanlæg, og vi kan
derfor også godt medvirke til det forslag, der
ligger her. Vi kan ikke se nogen grund til, at
man ikke skulle kunne finde nogle mere fleksible ordninger, således at også forsyningsselskaber og private selskaber kan modtage tilskuddene og derved på en eller anden måde formidle
det videre til de borgere, der i sidste ende får
gavn af det. Vi synes, det er lige rimeligt, at de
udbetales i store klumper som til den enkelte
forbruger, og vi ser også en absolut rimelighed i,
at man får mulighed for at få et mindre forskud
på anlægstilskuddet, hvis man installerer en ny
varmebeholder, som er forberedt til solvarme.
Der er et enkelt teknisk spørgsmål eller to,
men umiddelbart kan vi tilslutte os dette lovforslag, som vi i modsætning til det foregående
anser for at være et særdeles fornuftigt lovforslag. Vi ser gerne flere af den slags fra ministerens hånd.";Eva Møller
131285;name_party;":
Det var unægtelig opmuntrende toner.
I SF mener vi, at vi i Danmark skal omstille til
en bæredygtig energiudvikling. Derfor skal vi
også anvende mere og mere vedvarende energi.
Der er brug for at fastsætte et langsigtet mål for
anvendelse af vedvarende energi, så hele ener-

Fredag den 17. november 1995 (L 67)
giudviklingen gradvis kan omstilles til en stadig
større andel med vedvarende energi.
Udbygningen af vedvarende energianlæg går
alt for langsomt. Der skal sættes meget mere
skub i udbygningen, og miljø- og energiministerens seneste udspil, som det her lovforslag er
en del af, ser vi som gode skridt på vejen. Vi
mener ikke, at disse forslag er tilstrækkelige til
at leve op til målsætningerne i Energiplan 2000
og slet ikke i forhold til den reduktion af C02,
som FN's klimapanel har anbefalet. Vi vil meget
gerne videre, og vi forventer også, da revisionen
af Energiplan 2000 er udsat, at der kommer
langt mere vidtgående initiativer fra miljø- og
energiministeren.
F.eks. savner vi forslag på solcelleområdet - .
for blot at nævne noget. Den teknologiske
udvikling er nu så vidt fremskreden, at der er
behov for nogle initiativer, der kan fremme
udbredelsen og dermed sætte ekstra fart i den
teknologiske udvikling og billiggørelsen af solcelleanlæg. Der skal laves støtteordninger, som
fremmer udbredelsen af solcelleanlæg. Erfaringerne fra vindmøllernes barndom kan anvendes
på solcelleanlæg.
Solvarme er oplagt til brugsvand i 5-6 måneder af året i rigtig mange boliger. Vi tror også, at
der er en stor interesse. for at installere disse
anlæg. Problemet er bare, at det er for dyrt. Derfor mener vi også, at det, der kan hjælpe på
udbredelsen, er at få billiggjort anlæggene, både
gennem nye organiserings- og finansieringsordninger og ved at give tilskud til solvarmeforberedte varmtvandsbeholdere.
Det er alt sammen meget fornuftigt. Så vi regner med at se solvarmeanlæg på offentlige bygninger i et meget stort antal med disse nye
finansieringsmuligheder, og vi støtter fra SF's
side forslaget varmt.
Elsebeth Gemer Nielsen (RV):
Jeg er lige ved at være bekymret. Lovforslaget er
en del af den VE-pakke, som regeringen netop
har fremlagt, en pakke i en buket af initiativer,
som skal iværksættes for at styrke den vedvarende energi. Når det drejer sig om solenergi, er
der tale om en teknologi, som er godt afprøvet,
og som har en høj kvalitet. Det er altså ikke teknologiudvikling, vi først og fremmest har brug
for, men derimod massiv efterspørgsel, som kan
bidrage til at nedbringe produktionsprisen. Der
skal skabes nye finansieringsorganisationsformer, hvis solenergien skal få større udbredelse.

1133

Det er i det lys, at det her fremsatte lovforslag
skal ses. Ved at kunne yde tilskud til virksomheder, der finansierer anlæggene, åbnes der op
for en større efterspørgsel, og jeg vil gerne gøre
opmærksom på, at det jo ikke kun er elselskaber, der har mulighed for at få det tilskud. Man
kunne også forestille sig, at et netværk af håndværksvirksomheder kunne gå ind og få tilskuddet.
Sådan nogle projekter har man gode erfaringer med f.eks. i Holland, og resultatet fra det
hidtidige arbejde f.eks. i de regionale naturselskaber herhjemme er ligeledes gode. Jeg håber,
at lovforslaget vil styrke solenergien så meget,
at der på sigt ikke er brug for statstilskud. Generelt drejer det sig selvfølgelig om at komme væk
fra tilskudspolitikken og i stedet skabe nogle
markedsøkonomiske rammer, som gør den vedvarende energi konkurrencedygtig. Afgifter på
fossile brændsler er langt bedre end tilskud til
den miljøvenlige energi, men så længe vi ikke
kan komme igennem med tilstrækkelig høje
afgifter, må vi nødvendigvis satse på tilskud til
den vedvarende energi, hvis vi skal holde vores
mål på miljøområdet.
I Det Radikale Venstre er vi tilfredse med det
fremsatte lovforslag og glæder os over den merbeskæftigelse, de grønne job, som styrkelsen af
solenergien også giver anledning til.
Endelig føler vi os overbevist om, at vi i solenergiteknologien har et vigtigt eksportpotentiale. Det ville være dejligt, hvis vi kunne gentage
succesen med vindenergien på solenergiområdet. På den baggrund kan vi støtte lovforslaget.";Anni Svanholt
135454;name_party;":
Jeg er meget enig med de ordførere, der har talt
pænt om solvarmen. Hele betingelsen for liv her
på Jorden er jo solvarme, så alene af den grund
må vi sige, at solvarme sandelig er en god ting.
Det eneste, der bare er lidt ærgerligt, er, at den
beliggenhed, vi har rent geografisk, gør, at der
er dage, hvor solvarmen ikke er helt så god en
energikilde som andre dage.
Ikke desto mindre synes vi selvfølgelig, at
man skal gøre alt, hvad der er muligt for at
fremme solvarme - på nær det at yde offentlige
subsidier til det. Og hvad er det så, man ellers
kan gøre? Ja, noget af det, man kan gøre, er jo
selvfølgelig at fjerne nogle af alle de administrà"":
tive hindringer, der er, når folk gerne vil have
solvarmeanlæg. Jeg tænker på steder, hyor
byrådet f.eks. i en misforstået byplanlægning
går ind og vedtager, at der er krav om, at der

1134

Fredag den 17. november 1995 (L 67)

skal være røde teglsten på alle huse i et vist
bykvarter, og den, der gerne vil have et solfangeranlæg op, får at vide, at det kan ikke lade sig
gøre, fordi det strider imod sådan nogle vedtagelser.
Jeg tænker på alle de tåbelige administrative
procedurer, man skal igennem for at få lov til at
sætte et solfangeranlæg op. Al den slags burde
ministeren i højere grad koncentrere sig om og
fremsætte lovforslag om, at vi kunne få ophævet
alle disse reguleringer, sådan at den, der har
truffet beslutningen om gerne at ville have et
solfangeranlæg, selvfølgelig får et ubetinget ja
med det samme.
Så tror jeg heller ikke, der er så mange mennesker, der har brug for Qffentlige tilskud til det,
og da slet ikke, at vi - som lovforslaget her lægger op til - skal gå ind og yde disse yderligere
tilskud.
Et andet potentiale er jo alle de offentlige
bygninger. Jeg har tidligere interesseret mig for,
hvorfor der i så ringe grad bliver benyttet solfangeranlæg på offentlige bygninger, både kommunale, statslige og amtslige bygninger. Sagen
er jo den, at i hvert fald i forhold til en række af
statens bygninger får arkitekterne, og hvad de
hedder, i Boligministeriet nærmest et nervøst
sammenbrud ved tanken om, at deres arkitektoniske billede af en bygning bliver generet af, at
der kommer en solfanger op. Men altså, den
slags fintfølende holdninger, som der er i Boligministeriet over for den slags ting, synes jeg
energiministeren skulle gøre op med, så staten
kunne gå foran og vise med det gode eksempel,
at det kan lade sig gøre at sætte solfangeranlæg
op, og at det kan lade sig gøre at forsyne både
plejehjem, ældreboliger, hospitaler og alle mulige andre institutioner med varme fra solfangeranlæg.
Den slags initiativer vil Fremskridtspartiet
gerne støtte, og kommer der aktstykkeansøgninger om, at der skal bevilges penge til at sætte
de solfangeranlæg op, så vil vi også støtte dem,
ligesom vi tidligere har støttet bevillinger fra
Boligministeriet f.eks. til isolering af offentlige
ejendomme.
Men det er jo ikke kun staten. Går man ud i
amterne og kommtmerne, hvor man har skolerne med svømmehaller osv., er der et enormt
potentiale for at spare energi ved at lade solfangeranlæg hjælpe til, og det bliver i dag udnyttet
i alt for ringe omfang.
Derfor synes vi ikke, der er nogen grund til, at
man vedtager dette lovforslag, som jo udeluk-

kende sigter mod privat opsætning af disse solfangeranlæg. Vi synes, det offentlige burde gå
foran, og så burde man som den anden del gå
ind og fjerne nogle af alle de reguleringer, der
er. Gjorde man de to ting, så behøvede vi ikke
den her lov, og derfor stemmer vi imod forslaget.";Kim Behnke
138999;name_party;":
Det her er et led i regeringens nye udspil for at
fremme den vedvarende energi, og efter vores
opfattelse er det strategiske mål for vores energiplan, at vi har udfaset al den fossile energi i år
2030, og dér indgår selvfølgelig også solvarmen
som en væsentlig del. Derfor er det også rigtigt
set, at man kan fremme det, men det bliver
bremset i øjeblikket, især på offentlige institutioner, fordi der ikke er mulighed for at gå ud og
investere i den slags.
Som jeg opfatter den ene del af forslaget, er
det sådan, at det er et led i at udbygge naturgasselskabernes sideaktiviteter forstået på den
måde, at man går ind og kan investere i anlæg,
hvor man laver en pakkeløsning, og så betaler
man tilbage over energiregningen. Det vil sige,
at det, der sker, er, at forsyningsselskabernes
investeringer bliver også til investeringer i vedvarende energi på de eksisterende bygninger,
f.eks. de offentlige.
Det synes vi er en god måde at gøre det på, og
den del af det er vi med på.
Så vil jeg gerne spørge ministeren: Hvad
menes der med private selskaber? Er det sådan,
at offentlige institutioner efterhånden skal have
et leasingsystem, så det ikke kun er kopimaskiner, man leaser, men at det også er éns solfangeranlæg? Det synes vi er en dårlig idé, hvis det
ender med, at en solfangerfabrikant f.eks. går
hen og laver en leasingaftale med en offentlig
institution og så placerer det på den måde.
Jeg vil gerne høre, om det er det, der også er
indeholdt i den her lovgivning, om det er nødvendigt, eller om vi ikke kan nøjes med, at det er
forsyningsselskaberne, der skal gøre det.
Ellers mener vi, at der også er andre muligheder. Vi vil også gerne være med til at se på hele
udbygningen af det vedvarende energiområde
inden for det offentlige. Dér er jeg enig med hr.
Kim Behnke. Man skal gå i spidsen, men det er
jo også sådan, at man ikke har investeringskapitalen. Vi vil gerne være med til på et tidspunkt
at overveje at etablere en egentlig statsfinansiering af det ved statslån med fast, lav rente og
over en lang løbetid, sådan at man derigennem

Fredag den 17. november 1995 (L 67)
også kan være med til at sætte skub i den generelle udvikling af den vedvarende energi inden
for det offentlige område.
Miljø- og energiministeren (Svend Auken):
Jeg vil gerne sige tak til alle ordførerne for deres
bemærkninger her i dag, de borgerlige partiers
ordførere for deres venlige bemærkninger om
forslaget. Jeg takkede - da jeg hørte bemærkningerne - min Gud og skaber for, at Elsam ikke
har taget afstand fra det på forhånd, sådan at vi
har kunnet få en bred tilslutning til det. Det er
jeg glad for.
Jeg vil også gerne sige tak til fru Svanholt og
understrege, at det her jo kun er et hjørne af de
initiativer, vi sætter i gang på området vedvarende energi. Til foråret kommer der yderligere
en række initiativer i forbindelse med vores
drøftelse af revisionen af energiplanen. Det var
imidlertid det hjøme, der krævede lovgivning,
og det er derfor, vi tager fat på det.
Jeg er overbevist om efter at have hørt hr.
Hindrup Andersens indlæg, at vi kan finde en
løsning på det, der bekymrer ham. Vores optagethed har alene været ikke at give forsyningsselskaberne monopol, men den nærmere
afgrænsning er jeg meget villig til at drøfte i
udvalget, for jeg så gerne, at vi fik en bred tilslutning omkring den vedvarende energi.
Der er for mig ingen tvivl om, at der ligger
meget store perspektiver her, og helt i modsætning til, hvad nogle ordførere undertiden giver
udtryk for, og hvad de klassiske aktører i energisektoren undertiden giver udtryk for, så er
vedvarende energi vejen frem. Det er det både
teknisk og miljømæssigt, og vi står over for nogle meget store teknologispring i fremtiden, som
er spændende, og jeg er overbevist om, at det,
som flere ordførere var inde på, nemlig de videre perspektiver omkring brændselsceller osv. i
forbindelse med solenergi, har det helt store
energipolitiske perspektiv for sig.
Men jeg siger tak til alle de ordførere, der
udtalte sig positivt om det. Jeg siger også tak til
hr. Kim Behnke, som bekræftede, at det ikke er
et helt indholdsløst forslag, der her er fremsat,
idet hr. Kim Behnke gjorde mig den tjeneste at
udtale sig negativt om forslaget.
Hermed sluttede forhandlingen.

1135

Afstemning
Lovforslagets overgang til anden behandling
vedtoges uden afstemning.";Bent Hindrup Andersen
143356;title_name;":
Jeg foreslår, at lovforslaget henvises til Det
Energipolitiske Udvalg. Hvis ingen gør indsigelse mod dette forslag, betragter jeg det som
vedtaget. (Ophold). Det er vedtaget.

Den næste sag på dagsordenen var:
6) Første behandling af beslutningsforslag nr.
B 9:
Forslag til folketingsbeslutning om forbud
mod antipersonelminer.
Af Villy Søvndal (SF) m.fl.
(Fremsat 10/10 95).
Forslaget sattes til forhandling.
Forhandling";Margrete Auken
143814;title_name;":
Regeringen ser med stor bekymring på det
enorme humanitære problem, som minefaren
udgør mange steder i den tredje verden. Jeg tror
ikke, at nogen kan forblive upåvirkede af de
mange beretninger og dokumentationer om
dræbte og lemlæstede ofre for miner. Jeg mener
ikke, at man kan forsvare den hæmningsløse og
terroragtige brug af miner, som vi har været og
desværre stadig hver dag er vidner til.
Internationalt taler man om, at der er udlagt
110 millioner miner i mere end 60 lande i den
tredje verden, og antallet er stigende. Der er heldigvis nu også en stigende international erkendelse af, at man bør søge at løse problemet. Den
netop afholdte gennemgangskonference i Wien
af 1980-konventionen om særligt inhumane
konventionelle våben er et tydeligt udtryk herfor. Jeg nævner denne konvention og processen
omkring den, fordi den meget tydeligt viser,
hvor kompliceret hele spørgsmålet om reguleringen af brugen af miner er.
I forbindelse med forberedelsen til gennemgangskonferencen tilkendegav regeringen, at
den støtter et internationalt totalforbud mod

1136

. Fredag den 17. november 1995 (B 9)

personelminer som målet for de internationale
bestræbelser. Jeg kan bekræfte, at det uforandret
er den danske regerings holdning, men vi må
desværre forholde os til, at det i internationalt
regi har vist sig, at tiden ikke er moden til at
vedtage et internationalt totalforbud mod personelminer. Kun 51 ud af 185 lande har underskrevet 1980-konventionen, 134 lande har ikke,
og selv i den nordiske kreds er der stærkt divergerende opfattelser af det ønskelige i at indføre
et totalforbud.
Regeringen finder derfor, at den eneste realistiske vej frem mod et internationalt totalforbud
går gennem en aktiv og dialogsøgende deltagelse i det internationale samarbejde om en
opstramning af bestemmelserne i 1980-konventionen.
Regeringen har derfor arbejdet for, at der,
indtil målet om et internationalt konventionsfastsat totalforbud mod personelminer kan virkeliggøres, udformes så restriktive bestemmelser som muligt for brugen af personelminer på
områder, hvor dette vil kunne sikre civilbefolkningen bedre beskyttelse end det regelsæt, der
gælder i dag. Heri ligger naturligvis også, at der
på internationalt plan skal arbejdes for, at så
mange lande som muligt - ikke mindst de lande, der misbruger personelminer - i det hele
taget tilslutter sig konventionen, for det er jo i de
134 ikkekonventionslande, at de virkelige problemer findes.
Det er således afgørende, at der udarbejdes
nye internationale bestemmelser, som får en
sådan karakter, at de ikke på forhånd vil afholde
en stor kreds af lande fra at tilslutte sig og overholde bestemmelserne. Ellers betyder det, at
nogle af de 51 lande, der i dag er med, stiger af.
Nye internationale bestemmelser, som kun vinder tilslutning blandt visse af de vestlige lande,
vil i sagens natur ikke bidrage til at løse det
humanitære problem.
Denne forhandlingslinje blev besluttet forud
for gennemgangskonferencen i Wien i september-oktober i år. Under selve konferencen blev
det endnu en gang klart, at tiden ikke er inde til
vedtagelsen af et totalforbud mod personelminer. Flere toneangivende lande i den tredje
verden, lande som Kina, Indien, Pakistan, Cuba
og Iran, afviste kategorisk indførelsen af et
totalforbud. Således udtalte kun ganske få af de
84 lande, der var tilmeldt konferencen, støtte til
et totalforbud imod personelminer. Danmark
var et af de lande, der udtalte støtte til et totalforbud.

Som bekendt lykkedes det ikke på konferencen at nå til enighed om en ny mineprotokol til
1980-konventionen, idet forhandlingerne om
indførelse af nye restriktioner i brugen af personelminer viste sig overmåde komplekse. En
række toneangivende militærmagter udtrykte
massiv modstand over for indførelsen af selv
begrænsede nye restriktioner. Konferencen blev
derfor suspenderet med henblik på genoptagelse den 15.-19. januar næste år og 22. april3. maj, begge gange i Genéve.
Minerydning står helt centralt for os. Spørgsmålet blev på initiativ fra Den Europæiske
Union sat på dagsordenen for FN's generalforsamling. Dette er mundet ud i vedtagelsen af
generalforsamlingsresolution nr. 215 i december
1994, der udgjorde grundlaget for generalsekretærens indkaldelse af det internationale møde i
Genéve i juli måned i år om bistand til minerydning.
FN har allerede etableret og finansieret flere
omfattende minerydningsprogrammer i en række lande, som er alvorligt berørt af landminer.
De mest omfattende minerydningsprogrammer
er i Afghanistan, Cambodja og Angola. Derudover forbereder FN i løbet af de næste 12 måneder at yde bistand til minerydningsprogrammer
i bl.a. Rwanda, Georgien, Tchad og det tidligere
Jugoslavien.
11994 blev der gennem FN's minerydningsprogrammer ryddet i alt ca. 100.000 miner.
Generalsekretæren har udpeget FN's nødhjælpskontor, DHA, til at forestå overvågningen
og koordineringen af FN's humanitære minery dningsindsatser. Der er til det formål oprettet
en særlig minerydnings- og policy-enhed under
Departement of Humanitarian Affairs.
Den 30. november 1994 blev FN's frivillige
trustfond vedrørende bistand til minerydning
etableret. Formålet med fonden er at sikre særlige ressourcer til minerydningsprogrammer,
herunder træning, undersøgelser og konkrete
minerydningsaktiviteter, i situationer, hvor
andre finansieringsmuligheder ikke umiddelbart foreligger.
Herudover forudses fondens midler anvendt
til forbedring af FN's centrale database vedrørende deminering og i visse tilfælde endvidere
til finansiering af projekter for befolkningsgrupper, der er særlig berørt af virkningerne af landminer. Endelig forudses fondens midler
anvendt til driften af Departement of Humanitarian Affairs' minerydnings- og policy-enhed i
det omfang, finansiering ikke er mulig over det
ordinære budget eller fra andre kilder.

(143)
Fredag den 17. november 1995 (B 9)
Fra dansk side er der i 1995 ydet et bidrag til
den frivillige minerydningsfond på 5 mio. kr.
Ud over dette bidrag har Danmark siden 1992
brugt omkring 15 mio. kr. til støtte for minerydningsprojekter i Afghanistan og Cambodja,
hvortil kommer en bevilling på knap 1 mio.
US-dollars til et minerydningsprojekt i det
nordlige Irak via Den Danske Komité for Kurdernes Menneskerettigheder. Projektet gennemføres i samarbejde med Norsk Folkehjelp. Herudover vil der blive ydet yderligere 5 mio. kr. til
minerydning i Afghanistan i 1995.
Desuden har Danmark gennem EU dels
bidraget til konkrete minerydningsindsatser,
dels arbejdet for en styrkelse af den internationale indsats på området. Endelig er der ydet
bistand til ofrene for landminer gennem såvel
danske NGO'er som internationale nødhjælpsorganisationer i form af lægehjælp og genoptræning.
For at kunne spille en mere aktiv rolle på
minerydningsområdet har Forsvarsministeriet
givet tilsagn om i kortere perioder at kunne
bistå FN med et antal instruktører, som lokalt vil
kunne uddanne minerydningsmandskab. FN
har i øvrigt etableret og finansieret flere omfattende minerydningsprogrammer i en række
lande, som er alvorligt berørt af landminer. Vi er
også positive over for at støtte udviklingen af
nyt minesporingsmateriel.
Som det fremgår af det, jeg har sagt, er der fra
dansk side sat meget aktivt ind for at gøre noget
ved problemet vedrørende personelminer. Jeg
vil også gerne gøre et par bemærkninger om
den sidste del af SF's forslag, nemlig de forsvarsmæssige aspekter af et eventuelt nationalt
totalforbud imod personelminer.
Som jeg tidligere har nævnt, udgør de mange
personelminer, der er udlagt og stadig udlægges i den tredje verden, primært en fare for
civilbefolkningen. Vi har heldigvis ikke det problem i Danmark. Der er ikke udlagt personelminer i Danmark, og der vil ikke blive udlagt
personelminer i fredstid, og skulle det en dag
blive nødvendigt, vil minerne kun blive udlagt
som led i forsvaret af Danmark eller i NATOregi.
Alle eventuelle minefelter vil blive afmærket
efter nøje fastsatte bestemmelser herom for at
undgå, at civilbefolkningen, egne soldater eller
for den sags skyld en fjendes soldater uforvarende skulle gå ind i et minefelt, og minerne vil
kunne fjernes bagefter uden at udgøre en risiko
for kommende generationer af danskere.

1137

Rent teknisk udgør miner, herunder personelminer, et effektivt og relativt billigt element i
forsvarets samlede forsvarsevne. Et ensidigt
dansk totalforbud mod anvendelse af personelminer vil således nedsætte vores forsvarsevne
og øge personellets sårbarhed. Endvidere vil et
ensidigt dansk totalforbud få indflydelse på
hærens våbenmæssige sammensætning, idet der
vurderes at blive behov for en kombination af
flere enheder, nyanskaffelser og materiel og
ammunition m.v. for bare delvis at kompensere
for den nedsatte forsvarsevne og øgede sårbarhed.
Et ensidigt dansk totalforbud må også påregnes at få konsekvenser for samarbejdet i NATO.
Det gælder både i relation til Den Danske Internationale Brigades samarbejde med første britiske division i rammen af NATO's reaktionskorps og i relation til Jyske Divisions samarbejde med tyske enheder i rammen af LANDJUT
samt i relation til samarbejde i øvrigt med
NATO-enheder, herunder eventuelle forstærkningsenheder til Danmark. Danske enheder vil
således i givet fald ikke kunne deltage i lægning
og kun vanskeligt i rydning af minefelter med
personelminer. Sådanne opgaver vil derfor i
fremtiden alene skulle løses af de allierede
enheder. Overtagelse af opgaver enhederne
imellem vil vanskeliggøres, når danske enheder
ikke længere vil have de uddannelsesmæssige
og materielmæssige forudsætninger på mineområdet. Danske styrker vil ikke være fuldt
ombyttelige med allierede enheder. På visse
områder vil danske enheder risikere at blive en
begrænsende faktor frem for ligeværdige dispositionsenheder. Et ensidigt dansk totalforbud vil
bevirke tab af ekspertise på mineområdet i forhold til andre nationer, hvilket også må vurderes at få betydning for løsning af andre internationale opgaver, f.eks. FN-opgaver og i forbindelse med demining.
Endelig: Et ensidigt nationalt forbud mod
personelminer vil ikke redde et eneste barn i
denne verden. Lad os derfor i stedet koncentrere
os om det egentlige problem, nemlig personelminerne i den tredje verden. Vi skal fortsat
arbejde på internationalt plan for at opnå strammere og mere restriktive bestemmelser i
1980-konventionen. Den skal udvides til også at
omfatte interne konflikter, men det er samtidig
afgørende, at der opnås en væsentlig større tilslutning til konventionen, end tilfældet er i dag.
Det sidste og meget vigtige: Næsten alle de
lande, der misbruger personelminer, har som

1138

Fredag den 17. november 1995 (B 9)

sagt ikke engang tiltrådt 1980-konventionen.
Danmark skal derfor videreføre sit aktive internationale engagement med henblik på at få
strammet 1980-konventionen op og arbejde hen
imod et internationalt totalforbud mod personelminer.
Lad der ikke herske tvivl om, at Danmark vil
efterleve de stramninger i konventionen, der
forhåbentlig snart bliver resultatet af det internationale revisionsarbejde. Der skal heller ikke
herske tvivl om, at Danmark vil efterleve et
totalforbud mod personelminer den dag, det
lykkes at få dette vedtaget på internationalt
plan.";Hans Hækkerup
155021;name_party;":
Der skal ikke være nogen tvivl. Det kan illustreres med et citat fra Socialdemokratiets årsmødeudtalelse fra september i år:
»Personelminer udgør en pervers trussel ikke
mindst mod civilbefolkningen i den tredje verden. Danmark skal arbejde aktivt for et internationalt totalforbud mod personelminer. Indtil
dette kan besluttes, skal samtlige muligheder
forsøges for at få vedtaget opstramninger i
minekonventionen og for at få flere lande til at
tilslutte sig konventionen.«
På internationalt plan arbejder Danmark i den
retning. Da forslaget til en resolution om afskaffelse af personelminer kom op og blev vedtaget
af FN's generalforsamling i 1994, var Danmark
ikke alene det land, der stemte for, men var også
medforslagsstiller. Ligeledes arbejder vi for, at
en lignende bestemmelse skulle blive tiltrådt af
FN's konference i Wien i september, og det var
derfor med en stor beklagelse, at Socialdemokratiet erfarede, at konferencen ikke kunne nå til
enighed og derfor udskød den egentlige beslutningsfase til nye møder efter nytår.
Det, det handler om, er, at vi skal have alle til
at tilslutte sig FN's 1980-konvention, den
såkaldte minekonvention, men det er jo, som vi
allerede har hørt, desværre ikke tilfældet, tværtimod.
Endelig skal det nævnes, at NATO-parlamentarikerne på deres efterårssession i Torino
på baggrund af et godt dansk arbejde besluttede
at foreslå en betydelig intensivering også af
økonomisk karakter i forhold til minebekæmpelsen.
Danmark har selvfølgelig ikke problemer
med at kræve forbud mod de billige personelminer, som forrykte fabrikanter forklæder som
legetøj eller tilsvarende. Det er ikke her, proble-

met ligger. I forsvaret af Danmark indgår personelminer på linje med andre forsvarsmidler,
men brugen af personelminer på dansk territorium skal, hvis situationen overhovedet skulle
opstå, redde danske soldaters og civiles liv og
blokere for en fjendtlig indtrængen, indtil
NATO-forstærkninger kan nå frem.
Må jeg også minde om, at vi slet ikke producerer personelminer eller komponenter hertil i
Danmark. Det er også væsentligt at præcisere
sammenhængen i brugen af personelminer rettet mod soldater og brugen af panserminer rettet mod køretøjer.
Man anvender personelminer til at sikre panserminefelter, idet de forhindrer fjenden i at
komme ind og rydde felterne, og denne
afskrækkende og forsinkende effekt må vi af
strategiske og økonomiske grunde fastholde, i
hvert fald foreløbig.
Der er også en væsentlig forskel i forhold til
brugen af landminer i Bosnien, Cambodja osv.,
hvor personelminerne er blevet og bliver spredt
på må og få. Brugen af danske landminer vil i
givet fald blive begrænset til afmærkede områder, som vi allerede har hørt, og det sker i henhold til de gældende internationale regler.
Enhver vil vide med sikkerhed, at der er udlagt
miner, og hvor. Det er ikke tilfældet i de ulande,
hvis landbrug er blevet ødelagt af de mange
umarkerede miner, der kræver uskyldiges liv
hver dag.
For det første ville vi gøre verden en større
tjeneste ved i første række at intensivere minestrygningen i den tredje verden. For det andet
kan vi arbejde på at erstatte de eksisterende
minetyper med selvdestruerende miner. For det
tredje skal vi i endnu større omfang støtte det
praktiske arbejde med minerydning, og for det
fjerde må Danmark i international sammenhæng arbejde for at udrydde de virkelige trusler, nemlig de småminer, der spreder død og
ødelæggelse i borgerkrigsramte lande.
FN's minekonvention står over for en revision, og den fornyede debat om brugen af visse
typer miner vil helt selvfølgeligt føre til, at
emnet kommer op igen og igen og igen. Det er
på den baggrund, at disse synspunkter må
fremføres med den fornødne vægt.
Kun én ting ligger helt fast: Der må afsættes
mange flere ressourcer til at fjerne de modbydelige miner i den tredje verden. Alt for mange
børn går allerede på krykker som følge af mødet
med en uafmærket personelmine. Men bare det
at vedtage et internationalt forbud er urealistisk,

Fredag den 17. november 1995. (B 9)
så længe der er så store problemer med blot at
afholde en konference om 1980-konventionen.
Socialdemokratiet ønsker, at vi skal afvente
det endelige udfald af den nye konference, og
selv om Socialdemokratiet udmærket kan følge
den tankegang, SF lægger for dagen, må vi afvise forslaget som helhed. Men som anført her er
der store dele af indholdet, vi aktivt kan støtte
og vil arbejde for.";Poul Qvist Jørgensen
159451;name_party;":
Da Venstres ordfører i denne sag, hr. Svend
Aage Jensby, er sneet inde i Aalborg, skal jeg på
hans vegne gengive Venstres synspunkter:
Det beslutningsforslag fra SF, der her er til
behandling, går ud på at pålægge regeringen
allerede fra den 1. januar 1996 at gennemføre et
forbud mod antipersonelminer samt i øvrigt
tage en række initiativer vedrørende disse
miner. I bemærkningerne til forslaget redegøres
der grundigt for de talrige tusinders død og
lidelser, som hvert år er en følge af eksistensen
af antipersonelminer. Det er civile voksne og
børn, ikke mindst i. den tredje verdens lande,
der bliver ofre for denne type våben. Vi ved det
bl.a. fra beretninger fra Røde Kors og andre
humanitære organisationer.
Derfor har også Venstre naturligvis forståelse
for, at SF ønsker at sætte fokus på denne alvorlige problemstilling, og jeg er også enig i, at vi
fra dansk side skal gøre alt for at bringe brugen
af disse våben ned på et minimum og allerhelst
til totalt ophør.
Men når det er sagt, må jeg sige, at jeg ikke
mener, at den vej, SF vil gå, er den rigtige. På
dette som på en række andre områder - det
være sig forsvars- og sikkerhedspolitiske
spørgsmål, spredning af våben generelt og
bekæmpelse af terrorvirksomhed, hvor antipersonelminer jo også bliver anvendt - gælder det,
at Danmark efter Venstres mening bedst og
mest frugtbart kan gøre sine synspunkter gældende i internationale fora. Det nytter ikke, at vi
går enegang. Det vil tværtimod kunne skabe
problemer for os selv, og dem har forsvarsministeren allerede udførligt været inde på.
Jeg er derfor ganske enig med ministeren i, at
imødekommelse af beslutningsforslagets punkt
2 og 3 ville føre til en for Venstre helt uacceptabel svækkelse af det danske forsvar og af vores
mulighed for at optræde som en troværdig
NATO-partner. Det ville også indebære en uacceptabel svækkelse af sikkerheden for det danske forsvars personel i en krisesituation.

1139

Med hensyn til punkterne 4 og 6 i forslaget er
jeg ligeledes enig i det, ministeren har sagt. Jeg
synes, vi i disse henseender yder en prisværdig
indsats, og den støtter Venstre selvsagt. Jeg
mener, at regeringen gør sit bedste og gør det på
den rigtige måde for på sigt at opnå det, SF
ønsker, gennem internationale bestræbelser.";Knud Enggaard
161732;name_party;":
Da mit partis ordfører, hr. Niels AhlmannOhlsen, på grund af snestormen ikke kan være
til stede i dag, skal jeg på hans vegne sige
følgende:
Antipersonelminer er et af de mest urimelige
våben, der findes. Det er ofte uskyldige børn og
gamle, der dræbes eller lemlæstes for resten aif
livet af disse landminer. Mange af de miner, vi
ser på markedet, er ydermere efterligninger af
legetøj, hvilket sker helt bevidst fra fabrikanternes side, fordi de skal bruges til kynisk at dræbe
ikke mindst børn. Ikke siden nazisternes hærgen
har vi set noget så grotesk og forfærdeligt.
Lad os se på nogle kendsgerninger. Der ligger
100 millioner antipersonelminer spredt rundt
omkring i den tredje verden netop nu, og der
dræbes hver eneste måned 800 mennesker af
disse landminer. Det svarer til mere end to fyldte jumbofly, og det er altså hver eneste måned,
så mange uskyldige mennesker dræbes.
FN's generalsekretær har anslået, at det vil
koste 33 mia. US-dollars at fjerne disse miner,
men for øjeblikket bruger FN kun 30 mio. USdollars, hvilket er fuldstændig uantageligt. Det
er derfor med glæde, vi ser tilbage på NATOparlamentarikernes seneste møde i oktober i år,
hvor den danske delegation i enighed stillede og
fik vedtaget et ændringsforslag om, at verdenssamfundet fremover skal afsætte 1 mia. US-dollars til fjernelse af landminer. SF var vistnok
ikke repræsenteret ved den lejlighed, og man
kunne næsten fristes til at tro, at det skyldes, at
SF ikke har forstået prioriteringen af dette store,
vigtige spørgsmål. SF tror tilsyneladende helt
fejlagtigt, at det er de få danske antipersonelminer, som befinder sig på lagre rundt om i
danske provinsbyer, der er den helt store trussel
for de mange ofre i den tredje verden.
Ret skal dog være ret: SF har forstået, at der er
problemer i den tredje verden. Men alligevel er
SF's beslutningsforslag skruet sammen som et
koldkrigsforslag, der er vendt imod det danske
forsvar, og som et markeringsforslag, der sikkert skal bruges til at markedsføre SF i den skarpe konkurrence med Enhedslisten.

1140

Fredag den 17. november 1995 (B 9)

Der skal ikke være tvivl om, at Det Konservative Folkeparti gerne ser et globalt, samlet forbud mod produktion og eksport af antipersonelminer: men det ville jo være en tom demonstration, hvis Danmark for at glæde nogle få
SF-ølejrdeltagere skulle vedtage et særligt forbud, som ikke ville gavne de mange ofre det
mindste og kun ville svække det danske forsvar.
Regeringen skal sætte ind med udgangspunkt
i de globale konventioner, og Det Konservative
Folkeparti vil gerne støtte den linje, regeringen
har lagt, og som medfører, at vi aktivt arbejder
for et globalt forbud, samtidig med at vi står i
forreste række, når det drejer sig om at bekæmpe de dræbende landminer ude i den tredje verden. Og her vil vi godt anmode regeringen om
helt at revurdere sit ambitionsniveau, for så vidt
angår støttemidler til bekæmpelse af antipersonellandminer. Vi taler ikke om, at Danmark kan
nøjes med at støtte med 5 eller 10 mio. kr. Nu
skal Danmark følge NATO-parlamentarikernes
vedtagelse og virkelig omlægge støtteprofilen,
eventuelt i tæt samarbejde med de øvrige nordiske lande.
Det er også vigtigt, at Danmark udnytter sin
tekniske ekspertise på området ved at gå sammen med andre lande i EU og Nordamerika og
udvikle fælles udviklings- og forskningsprogrammer, så den globale minerydning kan blive
helt anderledes effektiv. Det er her, der skal sættes ind, og så kan strategien for at få et globalt
forbud fortsætte på andre planer.
Det Konservative Folkeparti skal således afvise beslutningsforslaget.";Agnete Laustsen
165337;name_party;":
Hvis man én gang har oplevet virkningerne af
antipersonelminer i den tredje verden, tror jeg
ikke, man taler på samme måde om det bagefter.
Personlig har jeg oplevet det i flere omgange,
især i Cambodja, hvor man både ser virkningen
på befolkningen, på børn og unge i dagligdagen,
ser de problemer, de har, og de forsøg, der gøres
fra forskellig side - herunder dansk side - på at
hjælpe dem. Men først og fremmest ser man,
hvordan et land ikke kan vende tilbage til fredsforhold. Uanset at freden er underskrevet og
fastslået politisk, er befolkningen alligevel præget af krigen hver eneste time af dagen, fordi der
er den umiddelbare trussel med personelminer,
som ikke er ryddet bort..
Jeg synes, det gør disse våben til noget ganske
specielt på linje med en lang række andre øde-

læggelsesvåben, som vi fordømmer på det kraftigste, og derfor vil jeg i hvert fald gerne starte
med at sige til SF, at vi har stor sympati for indsatsen for stadig at fokusere på de problemer,
der er knyttet til antipersonelminer først og
fremmest. Det kan sikkert ikke siges tit nok, og
der kan ikke gøres nok for at fastholde modstanden mod en sådan type våben.
Når vi går til selve beslutningsforslaget, er
der en del af det, som sådan set ikke volder store problemer. Man kan måske oven i købet lidt
drillende sige til SF, at tiden er løbet lidt fra det.
Bemærkningerne virker en smule gammeldags,
i og med at den danske politik i internationale
organisationer på en række af disse områder
faktisk svarer til, hvad SF beder om nu. Det
synes jeg er godt, og det viser jo også, at der nu
er en klar dansk linje, som vi fra radikal side er
yderst tilfredse med.
Man kan nok sige, at vi stadig kunne øge
bidragene på dette område, både til indsatsen i
minerydningen og til hjælpen til ofrene og i det
hele taget til afhjælpning af problemet. Derfor er
der en stor del af beslutningsforslaget, jeg i og
for sig ikke ser nogen problemer i. Det er selvfølgelig specielt punkterne 4, 5 og 6, og der er
vel heller ikke noget problem i beslutningsforslagets punkt 7.
Men jeg vil godt sige, at jeg ikke er enig i SF's
ligestilling af antipersonelminer med andre
typer miner. Når vi kommer til spørgsmålet om
panserminer og søminer og den slags ting, må vi
sige, at de nærmere er våben i al almindelighed,
og eftersom vi går ind for nedrustning, er vi
også imod den type våben. Men der er en klar
forskel på grund af den helt inhumane måde,
civilbefolkningen rammes på med antipersonelminer.
Problemet i SF's forslag er nok forholdet til
Danmarks forsvar i dag. Vi deler SF's ønske om,
at det danske forsvar omstiller sig og indretter
sig på, at vi internationalt nu går klart ind for et
forbud. Det bør det danske forsvar også gøre, og
derfor har vi også bragt det spørgsmål op under
forsvarsforhandlingerne. Det må være naturligt,
at man nu overvejer, hvordan det kan lade sig
gøre.
Men den slags ting tager tid, og jeg synes, vi
må se i øjnene - det gør vi i hvert fald i Det
Radikale Venstre - at historien også binder i et
vist omfang. Vi kan ikke fra den ene dag til den
anden ændre det danske forsvars indretning vi kan i hvert fald ikke sige det med troværdighed - men vi ønsker fra radikal side at nå frem

Fredag den 17. november 1995 (B 9)
til, at dette forbud bliver realiseret i det danske
forsvar. Men vi ønsker også at give den nødvendige omstillingstid, og det skyldes jo i sagens
natur, at vi har været med i en række forsvarsforlig, som vi selvfølgelig står ved. Det kræver
noget tid, men der er ingen tvivl om, at intentionen om et totalforbud - såvel internationalt som
gældende for Danmarks forsvar - støtter vi fra
radikal side.";Jørgen Estrup
168983;name_party;":
Der er fremført mange gode og saglige argumenter imod SF's forslag, og de argumenter kan
jeg fuldt ud tilslutte mig. Jeg vil endda gå så vidt
som til at sige, at jeg gerne vil gøre hr. Knud
Enggaards ord til mine ord, og netop hr. Knud
Enggaard støttede jo i sin tale det, som forsvarsministeren har sagt. Derfor er jeg også ganske
enig med forsvarsmiIÛsteren.
Der er ingen tvivl om, at antipersonelminer er
et ganske forfærdeligt våben, og hensigten med
at anvende antipersonelminer er nok den værst
tænkelige form for krigsførelse. De rammer
civilbefolkningen og i særdeleshed børnene,
som ikke altid er lige opmærksomme på ikke at
støde på disse antipersonelminer.
Et lokalt forbud i Danmark tror jeg ikke
meget på, især ikke, fordi Danmark i forvejen jo
overhovedet ikke producerer disse miner. Jeg
tror også, at et lokalt forbud i Danmark reelt vil
være fuldstændig uden betydning, for det
egentlige problem ligger nemlig specielt i den
tredje verden. En global indsats vil være langt
bedre og langt vigtigere, og jeg er glad for, at
ministeren understregede, at det er på det
niveau, man vil yde en indsats for at bekæmpe
antipersonelminerne.
Men når dét er sagt, vil jeg også sige, at man
ikke skal gøre sig den illusion, at et forbud - end
ikke et verdensomspændende forbud - vil forhindre antipersonelminer.
Slet ikke! Også selv om det på et tidspunkt
skulle lykkes at få et forbud, der gælder i hele
verden, ville vi se, at en række lande alligevel
ville bruge dem i givne situationer, så den illusion må vi ikke gøre os. Men selvfølgelig skal
kampen mod antipersonelminerne udkæmpes,
og jeg er glad for, at ministeren vil gøre det.
Jeg er også enig i, at vi skal gøre en styrket
indsats for at få bortryddet og fjernet de miner,
som allerede ligger derude. Men jeg er ikke helt
enig i, at det skal gøres på den måde, SF har
anført i sit forslag, nemlig at Danmark skal give
øgede bevillinger til FN. Jeg tror, man sagtens

1141

kunne finde pengene inden for FN's i forvejen
meget store budgetter ved at omprioritere pengene lidt, og det ville være en fornuftig måde at
gøre det på.
Men som sagt kan heller ikke Fremskridtspartiet støtte beslutningsforslaget.";Tom Behnke
171178;name_party;":
Vi kan fra Enhedslistens side støtte forslaget fra
Socialistisk Folkeparti. Vi synes, det er et godt
forslag, som sætter fokus på nogle rigtige ting,
som har været debatteret længe i Danmark, og
hvor den generelle holdning også har været, at
der skulle ske noget på dette område. Men desværre er det jo her ligesom på andre områder det kunne f.eks. være en undersøgelse af, om
dansk atomvåbenfrihed er blevet overholdt - at
når det kommer til den konkrete aktion, den
konkrete handling, er viljen måske ikke helt så
stor, som når det drejer sig om at tale.
I Enhedslisten er vi fuldstændig enige i, at
løsningen skal være international. Vi er fuldstændig enige i, at et isoleret dansk stop for
antipersonelminer ikke vil have den store
betydning i sig selv. Men hvorfor mener vi så
alligevel, at det er vigtigt, Danmark går enegang
- eller måske sagt lidt mere præcist: at Danmark
tilslutter sig de få lande, som trods alt har indført et sådant stop for antipersonelminer? Jo, det
mener vi simpelt hen af den grund, at vi tror,
det er meget svært for danske repræsentanter i
internationale forsamlinger, hvor man diskuterer med udviklingslande, at forklare dem, at de
skal stoppe produktion, salg og brug af disse
antipersonelminer, hvis deres modspørgsmål til
os kan være: Jamen hvad har I selv gjort?
Vi kan selvfølgelig svare, at vi har en masse
på lager, og at de selvfølgelig indgår i vores forsvarsplanlægning. Men så tror jeg, det bliver
svært at blive taget helt alvorligt. Jeg tror, det vil
være meget let for disse landes ledere at opbygge en argumentation over for sig selv og i næste
omgang over for deres befolkninger om, at der
er tale om et særlig avanceret angreb på de fattige lande og deres våben, hvorimod de rige lande inklusive Danmark bare vil snakke, men i
virkeligheden ikke er et hår bedre selv.
Af hensyn til at få en international løsning og
af hensyn til at komme et skridt videre er det
derfor vigtigt, at Danmark går enegang. Det
medfører også, at det bliver nødvendigt at
udarbejde nogle nye forsvarsplaner uden
anvendelse af antipersonelminer - altså det
andet punkt i forslaget fra Socialistisk Folkeparti

1142

Fredag den 17. november 1995 (B 9)

- for spørgsmålet er jo, hvordan disse antipersonelminer indgår i de danske forsvarsplaner.
Nu er jeg ikke nogen stor militærekspert, men
så vidt jeg har forstået, handler det om, at man
for at undgå at skulle anvende for mange kanoner og for meget mandskab til f.eks. at bevogte
grænsen til Tyskland i stedet vil udlægge nogle
minefelter med panserminer, så panservognene
fra en fremmed magt ikke kan køre igennem.
Og for at forhindre, at disse pansermineområder
kan ryddes for hurtigt, vil man sprede nogle
personelminer mellem panserminerne, så det
bliver vanskeligt at rydde minefelterne, og så
man kan forsvare et givet område med langt
mindre personel. Det er sådan, jeg har forstået
det, og jeg tager selvfølgelig gerne en lektion,
hvis jeg har misforstået noget.
Men det eneste spørgsmål, der ligesom rejser
sig i mit hovede, er: Hvad er det for nogle panserenheder, man forestiller sig vil vælte over
den dansk-tyske grænse og op gennem Jylland
for at erobre Danmark? Der har været en stor
diskussion om fjendebilleder, om trusselbilleder, og de arabiske lande, islam osv. har været
diskuteret meget. Men jeg må indrømme, at jeg
ikke helt kan få øje på den horde af islamiske
panservogne, der vælter op gennem Europa og
angriber Danmark. Og den dag, det trusselbillede måtte blive aktuelt, må jeg indrømme, at jeg
tror, at hvis vi ikke er kommet længere, vil det
nok være muligt at købe de miner i den situation, hvis der er behov for det.
Kort sagt: Da der ikke er noget trusselbillede,
som nødvendiggør de miner, og da det er vigtigt at finde en international løsning, er det også
vigtigt, at Danmark går foran, og derfor kan vi
fuldstændig tilslutte os beslutningsforslaget fra
SF.
Irene Sønderby (CD):
Der er ingen tvivl om SF's gode hensigter med
dette beslutningsforslag, og det ville jo være
dejligt, hvis vi kunne forbyde antipersonelminer
i Danmark. Men et ensidigt dansk forbud mod
disse miner duer desværre ikke til noget. Minerne er en del af det danske forsvar, og det nytter
ikke noget, hvis Danmark bliver det eneste land,
der har dette forbud.
At antipersonelminer er djævelens værk, er
der ingen tvivl om, men det nytter ikke noget
med alle de gode hensigter. Vi er nu engang
nødt til at fortsætte, som regeringen allerede
gør, med at kæmpe for det bedst opnåelige
internationale resultat.

Landminer dræber eller lemlæster hvert eneste år 10 millioner mennesker i hele verden, og
det ser vi meget alvorligt på. Et skridt på vejen
kunne være at bruge selvdestruerende miner i
stedet for, men det alene løser jo langtfra problemet. Der er lang vej endnu, det erkender vi,
men SF's beslutningsforslag kan vi desværre
ikke støtte.
I øvrigt har Røde Kors blandet sig utidigt i
denne debat. Røde Kors må og skal holde sig
ude af enhver form for partipolitik, da det ellers
mister sin neutralitet og troværdighed, og det er
desværre ved at ske i denne sag.";Søren Søndergaard
176258;name_party;":
Jeg skal gøre det ganske kort.
Jeg vil godt sige til SF, at der er ikke nogen,
der har brugt ordet sympati, men egentlig kan
man have en vis sympati for forslaget, fordi det
rører ved nogle ting, som jeg synes er utrolig
centrale. Det er der også andre ordførere der til
en vis grad har givet udtryk for, for det er et af
verdens - specielt den tredje verdens - helt store
problemer, der tages op i dette forslag.
Hvis vi nu for en gangs skyld skulle være en
lille smule egoistiske, kunne vi måske glæde os
over, når vi behandler forslaget, at det i hvert
fald ikke er et problem, der er aktuelt i Danmark. Men som forslaget ganske korrekt beskriver, er der virkelig store problemer i den tredje
verden.
Jeg synes også, jeg må rose SF for bemærkningerne til forslaget, hvor der står, at 200.000
miner er inddraget, mens 2 millioner er kommet
til. Det taler sit klare sprog om, at det virkelig er
et problem, som vi i den frie verden bør gøre
noget alvorligt ved, både gennem vores udenrigsminister, udviklingsminister og forsvarsminister, og hvad de nu hedder alle sammen, der
kommer ud på de internationale scener, og jeg
håber meget, at det problem kan løses. P.t. ser
det desværre ikke ud til det, men hvis vi ikke til
stadighed tager fat på problemerne i stedet for
bare at feje dem ind under gulvtæppet, synes jeg
ikke, vi kan se os selv i spejlet, og derfor synes
jeg, det er flot, at vi får dette forslag frem til
behandling i dag.
Vi kan ikke støtte forslaget, og det skyldes
selvfølgelig - og det tror jeg også SF vil erkende,
hvis de går ind i deres lønkammer - at Danmark
er en del af et internationalt samfund. Vi har
nogle internationale forpligtelser i f.eks. NATO,
EU osv., og her kan vi ikke lave et separat forslag for Danmark alene på dette område, men er
nødt til at arbejde sammen i et større perspektiv.

Fredag den 17. november 1995 (B 9)
Jeg må altså desværre meddele, at vi ikke kan
støtte det foreliggende forslag fra Dansk Folkepartis side. Men vi er bestemt tilfredse med, at
det er blevet fremsat, så vi får rørt ved problemerne og de ærede ministre bliver klar over, at
når de bevæger sig ude i den store verden, er
der noget her, de virkelig skal kæmpe for at få
afskaffet.
Frank Bøgh (SF):
FN's generalsekretær, Boutros Boutros-Ghali,
udtalte i september 1994:
»Landminerne må være en af de mest
udbredte dødelige, langvarige forureningsfor mer, vi endnu har mødt, og vi er i gang med at
tabe kampen for at beskytte uskyldige civile
mod minernes virkninger. Selv med en kraftig
forøgelse af indsatsen verden over og forventede teknologiske fremskridt vil det være umuligt
at løse problemet. Det eneste, der er at gøre, er
at standse spredningen af minerne. Den bedste
og mest effektive måde at opnå dette på er at
indføre totalforbud mod produktion, brug og
overførelse af alle landminer, og jeg opfordrer
medlemsstaterne til hurtigt at overveje indførelse af et sådant forbud.«
Så vidt FN's generalsekretær for godt et år
siden.
Vi forsøger i dag en opfølgning af generalsekretærens anbefalinger i et af de lande, der plejer at tillægge FN's anbefalinger stor vægt, et
land, der i andre internationale sammenhænge
er kendt i SF for at være et foregangsland. Generalsekretærens anbefalinger er her i Danmark
bl.a. fulgt op af Dansk Røde Kors, der i et brev
til alle folketingsmedlemmer, dateret den 30.
oktober 1995 og underskrevet af det tidligere
socialdemokratiske folketingsmedlem Christian
Kelm-Hansen, skriver:
»De menneskelige lidelser har nået et sådant
omfang, at kun et internationalt forbud mod
disse våben vil kunne dæmme op for den
humanitære katastrofe, som anvendelsen af
antipersonelminer har skabt i en lang række
lande. Går Danmark foran med et nationalt forbud i dette spørgsmål, vil et krav fra dansk side
om et internationalt forbud få langt større styrke.«
Og hvori består denne humanitære katastrofe? Primært er miner i dag ikke et våben, men et
terrormiddel. Siden 1975 er over 1 million mennesker blevet dræbt af landminer, og der ligger i
dag ca. 110 millioner miner spredt ud over hele
Jorden. Knap 2.000 mennesker, hvoraf cirka en

1143

tredjedel er børn, bliver dræbt eller lemlæstet
hver måned, og værst går det ud over børnene,
der på grund af deres ringe størrelse får voldsomme skader i de vitale organer og ikke »bare«
mister et ben. De sociale og menneskelige
omkostninger er kolossale.
Dertil kommer, at landminerne i sig selv er en
selvstændig forhindring for udviklingen i en
række områder af verden. Byerne, vejene, bjergene og landbrugsområderne er plastret til med
miner, og det er en forbrydelse mod menneskeheden, vi er vidne til. Det er vor tids største
humanitære katastrofe.
Danmark har i en lang række sammenhænge
været foregangsland. Det gælder bl.a. vores
støtte til og opbakning bag FN, det gælder den
danske miljøindsats og ulandsbistand: og det
gjaldt f.eks., da Danmark gik foran og fastholdt
sanktionerne mod Sydafrika for at fjerne apartheidsystemet - en indsats, vi har høstet stor
international ros for, og som vi kan være stolte
af i dag.
Men hvad er Danmarks rolle i sagen om antipersonelminer? Desværre kan man ikke sige lige
nu, at Danmark har spillet eller spiller en glorværdig rolle, tværtimod. Vi er i en situation,
hvor Danmark af helt uforståelige grunde har
valgt en fodslæbende og forsinkende rolle. Den
danske position er fremstillet i danske medier,
som om vi støtter et internationalt totalforbud,
men at dette budskab bare ikke rigtig er trængt
uden for Danmarks grænser.
Under gennemgangskonferencen i Wien i
sidste og forrige måned har Danmark ikke - så
vidt vi er orienteret - arbejdet for et totalforbud,
i hvert fald ikke ifølge menneskeretsorganisationen Human Rights Watch og ifølge de referater, vi har læst og hørt. Det afgørende synes derimod at have været snævre danske forsvarsinteresser.
Af hensyn til tågede danske forsvarsinteresser accepterer man, at Danmark ikke kommer til
at spille en fremadrettet rolle i forhold til en af
vor tids største humanitære katastrofer. Det er
sagen i al dens enkelthed.
Det er en illusion at tro, at man kan klare det
hele ved at skelne mellem dumme og smarte
miner. Når vi ved, hvor svær våbenkontrol i
almindelighed er, så duer det standpunkt ikke
til noget som helst. Fremskridt på dette område
sker kun ved én ting, og det er forbud, og der er
altså nogle lande, der skal gå foran for at sætte
den proces i gang. Det er i øvrigt bemærkelsesværdigt forskellige opfattelser af minernes
betydning, forskellige landes forsvar har.

1144

Fredag den 17. november 1995 (B 9)

Den svenske forsvarschef udtalte således, at i
en højteknologisk tidsalder med moderne krigsførelse er der ikke brug for et så gammeldags og
vilkårligt terrorvåben som landminer, og man
skulle da tro, at han har forstand på det.
Den engelske general sir Hugh Beats siger det
på en lidt anden måde:
»Antipersonelminer kan marginalt forhøje
nytteværdien. Min pointe er dog, at effekten af
dette ikke decideret er uvæsentlig, men sammenholdt med de menneskelige lidelser er det
simpelt hen ikke det værd.«
Jeg skal ikke lægge skjule på, at vi i SF ønsker,
at Danmark i dette spørgsmål skal vise mod på
linje med de 14 andre lande, der i forpligtende
sammenhænge har givet udtryk for at ville
arbejde for et forbud med en sådan tydelighed,
at det er trængt igennem.
I en rapport fra FN's generalsekretær nævnes
en række lande, som har taget skridt imod landminer: Argentina, Australien, Østrig, Belgien,
Brasilien, Cambodja, Holland, Sverige og andre.
Danmark nævnes ikke. Det står i grelt misforhold til det indtryk, regeringen har forsøgt at
efterlade i den danske offentlighed.
Jeg skal slutte med at sige, hvad det er, vi
egentlig vil opnå med dette beslutningsforslag.
Vi vil selvfølgelig opnå at gennemføre et forbud
mod enhver produktion af og handel med færdigproducerede antipersonelminer eller halvfabrikata til fremstilling af sådanne miner og
inden udgangen af 1996 at have udarbejdet nye
forsvarsplaner uden anvendelse af antipersonelminer og inden udgangen af 1997 at have
stoppet enhver brug af antipersonelminer i det
danske forsvar og efterfølgende drage omsorg
for, at den resterende antipersonelminebeholdning destrueres. Punkteme 4, 5, 6 og 7 er der
måske ikke så megen grund til at diskutere, for
det er ikke dér, problemerne er.
Jeg vil komme med en appel til ordførerne:
Her i Tinget må man altså være sammen om
at føre Danmark ind på en kurs, hvor vi i international sammenhæng kan være os selv
bekendt, og det kan man altså kun ved at støtte
dette forslag. Det handler om, at vi skal genvinde troværdigheden som et foregangsland, så vi
kan være med til at fremme en proces, der
afskaffer dette terrormiddel, ligesom vi tager
vores del af ansvaret for den humanitære katastrofe, der rent faktisk finder sted.
Og så synes jeg nok, at jeg kan tillade mig at
sige som et lille appendiks til det, at for nogle få
dage siden oplyste den canadiske udenrigsmi-

nister, at man i Canada vil indføre et totalforbud, destruere lagrene og i øvrigt ændre strategierne for det canadiske forsvar - altså et totalforbud mod miner.
Jeg har jo hæftet mig ved det lidt absurde, at
alle er enige om, at miner er noget skidt. Det,
man ikke er enig med os i, er, at de skal forbydes. Alle synes, de er et rædselsfuldt våben, men
der er ikke rigtig nogen, der har lyst til at gå i
spidsen med et forbud. Efter min bedste overbevisning bruger man egentlig en Erasmus Montanus-logik, idet man siger, at det ikke nytter
noget, at vi starter med at forbyde miner i Danmark, at det ikke giver nogen effekt. Men det
handler da om moral, og det handler om, at man
skal starte et sted, og det vil da være et meget
godt sted at starte hos os, og det vil simpelt hen
være et godt signal at udsende. Jeg forstår ikke
argumentationen.
Forsvarsministeren var inde på, at et forbud
skal skabes i en aktiv dialog og skal være internationalt, og at det ikke kan nytte noget, når
Kina - jeg tror, han nævnte Kina - Indien, Cuba
og Iran ikke vil være med, men det kommer
dybest set ikke os ved i denne debat. Man kunne
jo godt starte i Danmark. Jeg har ikke på noget
tidspunkt påstået, at vi her kan nedlægge et forbud mod landminer i Iran, men vi kunne i hvert
fald starte med at sørge for, at dette terrorvåben
ikke eksisterer i Danmark. Det synes jeg ville
være passende.
Man har talt om forsvarsevnen. Jeg tror oven i
købet, forsvarsministeren var inde på Den Internationale Brigade som en del af den britiske 1.
panserdivision, og det er da rigtigt, og jeg kender selvfølgelig ikke strategierne for dette
udmærkede korps, DIB, som vi selvfølgelig
støtter, men jeg har svært ved at forestille mig,
at en del af strategien går ud på, at man under
operationer i udlandet skal udlægge miner. Det
rækker min fantasi simpelt hen ikke til.
Alle er som sagt enige om dette her, men jeg
kan jo godt mærke, hvad vej vinden blæser: Der
var vel dybest set ikke ret mange andre end
Enhedslisten, der støttede os fuldt ud. Jeg kan så
bare sige: Vi vil ikke holde op: vi vil fortsætte
med at arbejde for det. Vi vil simpelt hen ikke
standse denne debat, og vi vil ikke trække disse
forslag tilbage, før vi ser et totalforbud, og det
må gerne starte med et forbud i Danmark.

Fredag den 17. november 1995 (B 9)
Ministeren for udviklingsbistand (Poul
Nielson):
Først et par bemærkninger til hr. Frank Bøgh:
Det er ikke, fordi jeg vil gøre det til en litterær
diskussion, men en Erasmus Montanus-logik er
jo ikke så ringe endda. Hvis det var Per Degnlogikken, var det vel værre.
Jeg bryder mig ikke så meget om den beskrivelse, hr. Frank Bøgh gav af den danske position
og den danske politik og forhandlingsindsats på
dette område. Det er, som om der er en tendens
til, at der bider sig en stereotyp, forhåndsafgjort
opfattelse fast om, hvad det er, Danmark mener
om denne sag. Så kan vi i øvrigt fra regeringens
side officielt og under forhandlingerne osv. sige
og gøre, hvad vi vil, men det har man på forhånd mere eller mindre vedtaget ikke at lade sig
distrahere af. Det er lidt sådan, jeg oplever denne debat, og derfor er der her grund til at sige hvis det skulle have nogen interesse - at da jeg
på regeringens vegne i Danmarks officielle indlæg på mødet i Wien fremlagde vores politik,
blev jeg afbrudt af forsamlingens bifald, ikke
mindst fra NGO-hjørnet i mødesalen, da jeg
omtalte vores standpunkt med hensyn til et
totalforbud.
Når man beskriver det, som om det ikke er
noget, Danmark på noget tidspunkt har markeret, osv., vil jeg i hvert fald gerne have det bogført i denne debat.
Så har jeg nogle bemærkninger til fru Agnete
Laustsen, som opfordrer os til at bruge flere
penge til støtte for indsatsen imod minerne i
udviklingslandene og til at gå ind i et mere målrettet samarbejde med andre industrilande for
at udvikle teknologien på området:
Lad mig først sige om de tal for, hvor mange
der dræbes af disse miner, som mange har
anført, at det er meget usikre tal. Tallet for, hvor
mange der lemlæstes, er formentlig nogenlunde
rigtigt, men det uhyggelige er, at det jo kun er
dem, der registreres ved, at de bliver indbragt til
et hospital og dør dér. Men med hensyn til præcise oplysninger om levende og døde i landsbyerne, som vi jo ved ikke er tilgængelige ret mange steder i ret mange lande, er realiteten, at der
kan dø mange flere mennesker af disse miner i
fjerntliggende landsbyer i verden, end vi har
viden om. Jeg vil derfor advare lidt imod, at
man på den måde gør det op, at det er så og så
mange.
Så til tallene for danske bidrag:
Fru Laustsen nævnte de 5 mio. kr., vi i sommer bevilgede til FN's frivillige minerydnings-

l

1145

fond, men vi har faktisk siden 1992 ydet over
20 mio. kr. til minerydningsprojekter i Afghanistan, Cambodja og Irak, og i år vil der blive ydet
støtte til rydning i Cambodja ud over dette
beløb, og der er også et beløb på 5 mio. kr.
undervejs til indsatsen i Afghanistan.
Vi bruger også penge - måske ikke direkte på
minerydning, men til rehabilitering af mineofre
- inden for det landeprogram, vi har i gang i
Mozambique, og i overgangsbistanden til Cambodja og Angola vil der blive givet støtte både
til minerydning og til ofre for minerne.
Mange af de penge, vi bruger på minerydning, kanaliseres gennem danske NGO'er, og
det er her især Dansk Røde Kors og Folkekirkens Nødhjælp samt et projekt i det nordlige
Irak, som forestås af Den Danske Komité for
Kurdernes Menneskerettigheder. Vi er nu også
på plads med organiseringen af det internationale humanitære beredskab, hvor vi kan finansiere udsendelsen af danske eksperter fra forsvaret som instruktører i minerydning. Med den
teknik, der eksisterer, er den mest omkostningsrigtige måde at gøre noget ved tingene på nok at
uddanne folk til dette lokalt.
Vi har netop fået en interessant henvendelse
fra Folkekirkens Nødhjælp, som ønsker
finansiering og støtte fra Udenrigsministeriet til
et instruktionsprojekt i Angola, hvor man vil
bruge eksperter fra Afghanistan. Det er den
slags aktiviteter med mere spredningsvirkning
og dynamik, vi meget gerne vil stimulere.
Med hensyn til nye metoder for mineidentifikation har der allerede været omtalt et projekt,
hvor Centeret for Avanceret Teknologi og et
dansk firma er i gang med nogle forstudier. Det
har vi støttet fra Udenrigsministeriets side, og vi
håber, at ErhvervsfremmeStyrelsen, også vil deltage og finansiere et såkaldt feasibility-studium,
som kan bringe større afklaring med hensyn til
dette projekt.
Hvis det fører frem til den vurdering, at der
er teknisk baggrund for og økonomisk holdbarhed i den idé og det produkt, der er kernen i
projektet, vil Danida jo kunne finansiere køb og
være med til at organisere fordelingen og
anvendelsen af dette udstyr i udviklingslandene, og derfor støtter vi denne aktivitet.
På det foreliggende grundlag er det for tidligt
nu at sige noget klart om, hvorvidt dette studium kan føre til en egentlig industrialisering
som sådan. Det vil involvere ganske store beløb,
og der vil for så vidt være tale om en almindelig,
risikovillig teknisk-kommerciel investering:

1146

Fredag den 17. november 1995 (B 9)

men vi vil altså gerne bidrage til, at en sådan
risikovillighed og vilje til at investere på dette
område kan mobiliseres i samfundet som
sådant. Men det er risikofyldt, og hvis der skal
bruges offentlige midler ud over det, vi håber på
med finansieringen af dette feasibility-studium,
bør det anskues som en særlig sag, der bør have
en særlig bevillingsmæssig baggrund, således at
den risikodeling, der bør være tale om, også
gennemføres i praksis. Men det vil vi altså gerne
være med til at bære frem.
I den forbindelse vil jeg afslutningsvis sige til
fru Laustsen, at et internationalt samarbejde om
dette her både er nødvendigt og en måde, hvorpå man måske også kan stimulere den politiske
proces. For lige så vel som hele traktatarbejdet
drejer sig om at lægge moralsk pres på de lande,
der overhovedet ikke er med i traktatsammenhængen - og det er det store problem - kan man
formentlig også ved at appellere til firmaer og
lande, der sidder inde med viden om, hvordan
man kan finde disse miner på en bedre måde,
bringe dem ind i et samarbejde ved at lægge et
vist moralsk pres på dem med hensyn til, at de
bør åbne for deres viden på dette område for at
komme problemet til livs eller i hvert fald
begrænse det. Så den del af fru Agnete Laustsens bemærkninger er jeg også helt enig i.
(Kort bemærkning).
Frank Bøgh (SF):
Jeg synes, det er fint, at ministeren for udviklingsbistand har fået bifald på den konference,
han har været på. Det synes jeg er fint nok. Og
jeg synes, det er godt at høre, at der er masser af
projekter i gang vedrørende hjælp og støtte til
minerydning rundt omkring. Det synes jeg også
er fint nok. Men hvad der er svært for mig at
forstå, er, at når man nu ved, at vi arbejder for et
totalt mineforbud internationalt, hvorfor kan
man så ikke vise høj moral og starte med sig
selv, vise flaget og sige: Vi starter med os selv og
foregår jer andre med et godt eksempel? Det er
næsten umuligt for mig at fatte, hvad der er den
dybere årsag til, at man ikke kan gøre det i Danmark, når man kan gøre det i Canada, i Sverige
og i Belgien. Jeg synes virkelig, det kunne være
hyggeligt at få et svar på det.
Ministeren for udviklingsbistand (Poul
Nielson):
I det forhandlingsforløb, der har været tale om i
denne sag og stadig væk er det, er hovedproblemet, at kun omkring et halvt hundrede lande er

med i selve traktatens sammenhæng. Det næste
hovedproblem er, at det ikke gælder i interne
konflikter, og det er dér, de faktiske problemer
er i den tredje verden. Kernen i dette her drejer
sig om at få regeldækket det, der foregår i den
tredje verden. Det er dér, det egentlige problem
i sagen ligger. Sammenhængen mellem ensidige
erklæringer fra landene i vores del af verden og
muligheden for at få det til at dække interne
konflikter i den tredje verden er meget, meget
spinkel, og den har heller ikke vist sig i forhandlingsforløbet.
Jeg vil i øvrigt komme med den advarsel, at
man skal anvende de forskellige eksempler med
stor præcision. Det ensidigt erklærede belgiske
totalforbud på området indeholder eksempelvis
også en bestemmelse om, at det dog ikke gælder
i en nødsituation.
Det er på en måde det, der illustrerer, hvilket
problem vi egentlig står over for. Men min
pointe er - først og fremmest som svar på
spørgsmålet - at der i forhandlingsforløbet ikke
har vist sig noget som helst, som man kunne
kalde en produktiv sammenhæng mellem den
slags ensidige erklæringer fra i-lande og muligheden for reelt at flytte sagen i den tredje verden.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.";Poul Nødgaard
195912;title_name;":
Jeg foreslår, at forslaget til folketingsbeslutning
henvises til Forsvarsudvalget. Hvis ingen gør
indsigelse mod dette forslag, betragter jeg det
som vedtaget. (Ophold). Det er vedtaget.

Fredag den 17. november 1995 (B 38)

1147

Den næste sag på dagsordenen var:
7) Første behandling af beslutningsforslag nr.
B 38:
Forslag til folketingsbeslutning om Danmarks
godkendelse af den i København den 29. september 1995 undertegnede overenskomst
om ændring af samarbejdsoverenskomsten
mellem Danmark, Finland, Island, Norge og
Sverige.
Af ministeren for nordisk samarbejde (Marianne
Jelved).
(Fremsat 8/11 95).

Da virksomhedsåret i fremtiden vil være
kalenderåret, haster det med at få ændringerne
ratificeret i alle fem lande, men det nås forhåbentlig.
Man vil se af de ændringer, der er foreslået, at
de er logiske følger af de forandrede vilkår, som
Norden i et Europa under udvikling skal virke
for.
Mest muligt er nu lagt over i forretningsordenen. Det er praktisk, for det tillader løbende tilpasninger på grundlag af de erfaringer, vi indvinder i de nærmeste år.

Forslaget sattes til forhandling.";Helge Sander
197039;name_party;":
Ved behandlingen i Nordisk Råd af forslaget fra
præsidiet om en ny organisation og arbejdsmåde i rådet udtalte mit partis formand, hr.";Agnete Laustsen
197189;title_name;"»Man kan ikke sige, at det foreliggende forslag repræsenterer nogen revolution i det nordiske samarbejde. Men vi vil i vore nationale parlamenter arbejde for en gennemførelse af de
ændringer af Helsingforsaftalen, der er lagt op
til.«
Jeg kan ganske gøre hr. Hans Engells ord til
mine og vil derfor på Det Konservative Folkepartis vegne give tilslutning til ministerens
beslutningsforslag.
Hermed kunne jeg jo så forlade talerstolen,
men da Nordisk Råd under sin netop overståede session i Finland har behandlet såvel
arbejdsopgaver og fremtidige målsætninger
som de mange institutioners relevans og effektivitet, synes jeg, disse overvejelser fortjener et
ord med her.
Ingen kan være i tvivl om, at de mange resultater og det udvidede samarbejde, senest med
Østrig, Finland og Sverige i EU, har medført
stagnation i Nordisk Råd. Alligevel arbejder
rådet fortsat videre med et budget på ca.
700 mio. kr., hvis udbytte i alt væsentligt viser
sig i enorme papirdynger og periodevis lukning
af de nationale parlamenter for at frigøre de
involverede politikere til diverse rejser og sessioner, hvor man overbeviser hinanden om
rådets fortræffelighed.
Det er på denne baggrund glædeligt, at statsministeren på et Nordisk Råd-møde, hvor alle
implicerede kunne høre og forstå, hvad han
sagde, så klart gav udtryk for, at nu må der
effektiviseres og omlægges, og at beslutninger
bør afløse de endeløse diskussioner og rapporter.

Forhandling";Hans Engell
198644;name_party;":
For ca. 8 dage siden behandlede Folketinget en
redegørelse om det nordiske samarbejde. I forbindelse med den debat fik ændringen af samarbejdsoverenskomsten mellem de nordiske
lande flere rosende ord med på vejen. Og
beslutningsforslaget her skal så muliggøre Danmarks godkendelse af ændringen af samarbejdsoverenskomsten mellem Danmark, Finland, Island, Norge og Sverige. Ændringen er et
resultat af det igangværende arbejde med en
reform af det nordiske samarbejde, et reformarbejde, som naturligt er sat i gang som konsekvens af de store ændringer, der er sket
omkring os, dels Sveriges og Finlands beslutning om at indtræde i EU og dels ændringerne i
Østeuropa.
Der er lagt op til en del ændringer i det indre
samarbejde i Norden og Nordens nærområder
og i det øvrige Europa.
En anden vigtig ændring er, at partigrupperne bliver langt stærkere placeret i arbejdet i
Nordisk Råd.
En tredje væsentlig ændring er muligheden
for at afholde temamøder, én mødeform, som
både kan styrke rådets arbejde indadtil og styrke mulighederne for et samarbejde mellem de
nationale parlamenter og deres politikere.
I Socialdemokratiet mener vi, at det er et
positivt forslag, som vi kan støtte og anbefale.";Frederik Nørgaard
199857;name_party;":
Venstre støtter forslaget. Det er jo allerede tidligere drøftet i Nordisk Råd og næsten enstemmigt vedtaget på sessionen i København den
29. september 1995.

1148

Fredag den 17. november 1995 (B 38)

Vi bakker fra konservativ side statsministeren
100 pet. op. Og jeg vil gerne her give udtryk for,
at skal Nordisk Råd overhovedet bevare sin
oprindelige værdi og politiske støtte, må dets
struktur og opgaver ændres fundamentalt.
Jeg tænker i denne forbindelse i første række
på et udvidet Østersøsamarbejde, ikke mindst
inden for miljøområdet, et samarbejde, som de
baltiske lande selv har erklæret sig meget interesserede i.
Skal Nordisk Råd overleve som andet end en
parlamentarisk udgave af et arbejdende frilandsmuseum - som det jo blev betegnet som i
dag i Berlingske Tidendes leder - så er det nu,
der skal træffes beslutninger, og det tror jeg
mange nordiske politikere vil stå sammen om.

ikke gentage det, der står i bemærkningerne til
forslaget. Vi har jo også lige haft en debat her i
salen om Nordisk Råd og en i Island og senest
en i Finland i denne uge, og vi har lige fået Nordisk Råds præsidents ord for, at det kun er tekniske ændringer og ikke de to rapporter, vi skal
diskutere.
Derfor kan jeg på mit partis vegne tilslutte
mig B 38.";Knud Enggaard
201133;name_party;":
Der er faktisk to elementer i de foreslåede
ændringer af Helsingforsaftalen: dels en ligebehandlingsklausul, der sikrer, at nordiske statsborgere bliver behandlet ens i alle de nordiske
lande - og den kan Enhedslisten varmt støtte dels en teknisk tilpasning til de strukturændringer, som blev vedtaget på Nordisk Råds ekstra
session i København.
Nordisk Råds venstresocialistiske gruppe var
ikke enig i alle de foreslåede ændringer. Vi
udtrykte en bekymring for, at den nye udvalgsstruktur ville forflygtige muligheden for en
egentlig substansbehandling af vigtige fællesnordiske problemstillinger.
Ligeledes gjorde vi opmærksom på, at styrkelsen af Nordisk Råds handlekraft ikke
udspringer af en centralisering af magten i et
præsidium. Tværtimod vil et handlekraftigt
Nordisk Råd alene udspringe af en fortsat aktiv
folkelig medleven og opbakning.
Det kræver, at selvstændige nordiske problemstillinger bliver bærende, og at Nordisk
Råd ikke bliver reduceret til et formødeforum til
dagsordener sat af EU.
Vores forslag til udvalgsstruktur vandt ikke
flertal, men det skal ikke hindre os i at stemme
for en godkendelse af overenskomsten. Vi må
videre - også på de nye betingelser.

Frank Bøgh (SF):
Den venstresocialistiske gruppe i Norden har
gennem hele forhandlingsforløbet været imod
de grundlæggende ændringer, samarbejdsaftalen indebærer.
Vi mener, at som det ser ud nu, bliver
udvalgsstrukturen bygget op som geografisk
afgrænsede søjler. Vores ønske har hele tiden
været, at udvalgene skal kunne arbejde på tværs
af geografiske skel. Den nylig afholdte session i
Kuopio viste, at der var særdeles mange uafklarede problemer og megen usikkerhed om, hvordan den nye struktur kommer til at virke i virkelighedens verden.
Hvem skal f.eks. kunne forhindre, at Norden,
Nordens nærområder og EU opretter underudvalg, som arbejder med miljø? Hvis det bliver
tilfældet, får vi altså tre miljøudvalg i stedet for
ét.
Det er SF's indtryk, at mange parlamentsmedlemmer af Nordisk Råd er endog særdeles
usikre på, hvordan den nye struktur kommer til
at virke.
Den venstresocialistiske gruppe har gennem Ministeren for nordisk samarbejde (Marianne
ændringsforslag søgt at forbedre den nye orga- I Jelved):
Jeg skal bare sige tak for alle ordførerindlæggenisationsstruktur, men vi blev for det meste
ne, som jo bakker tilslutningen til beslutningsstemt ned.
forslaget op, og tmderstrege, at det jo er tekniske
Nu er Helsingforsaftalen vedtaget med et
stort flertal i Nordisk Råd, og vi vil ikke sætte os ændringer, som giver mulighed for en større
imod, at den tiltrædes af de enkelte parlamenter. fleksibilitet i Nordisk Råds arbejde. Dermed er
det jo kun rammerne, der er ændret. Nu er det
Vi bliver nødt til at se på den politiske virkeligså op til parlamentarikerne og regeringerne at
hed, som den er. Så vi agter at stemme for aftagive de nye rammer et væsentligt indhold, og
len med alle dens fejl og mangler.
det håber jeg inderligt vil ske.";Jette Gottlieb
204098;name_party;":
Hermed sluttede forhandlingen.
Jeg læser dette beslutningsforslag sådan, at det
består af små tekniske ændringer. Derfor vil jeg

Fredag den 17. november 1995 (B 38)
Afstemning
Forslagets overgang til anden (sidste) behandling vedtoges uden afstemning.";Aage Brusgaard
204384;title_name;":
Jeg foreslår, at forslaget til folketingsbeslutning
henvises til Udenrigsudvalget. Hvis ingen gør
indsigelse mod dette forslag, betragter jeg det
som vedtaget. (Ophold). Det er vedtaget.

Den sidste sag på dagsordenen var:
8). Første behandling af lovforslag nr. L 60:
Forslag til lov om ændring af lov om beskatning til kommuneme af faste ejendomme.
(Ophævelse af ejendomsskattefritagelsen for
visse fredede ejendomme).
Af indenrigsministeren (Birte Weiss).
(Fremsat 8/11 95).
Lovforslaget sattes til forhandling.
Forhandling";Helge Sander
204930;name_party;":
Der er jo ikke tale om noget særlig stort forslag
her. L 60 går ud på at indskrænke de gældende
regler for fritagelse af betaling af ejendomsskatter for fredede bygninger.
Fremover skal fritagelsen ikke gælde for ejendomme, som tilhører det offentlige og visse
lignende ejere. Det drejer sig for det første om
staten, kommunerne og amtskommunerne og
om kirker eller præsteembeder - ikke sådan at
kirkers fritagelse bliver berørt af det her, men
bygninger i tilknytning til kirker.
For det andet drejer det sig om ejere, som får
dækket mere end 50 pct: af driftsudgifterne af
det offentlige i form af tilskud.
Det er en aftale, som regeringen har indgået i
juni måned med Københavns og Frederiksberg
Kommuner, og det er klart, at det drejer sig om
at give merindtægter til de omtalte kommuner.
Man kan diskutere, hvor meget den giver i
provenu, det er ikke helt klart i forhold til forslagets beregninger, men der er et merprovenu.
Vi mener faktisk, at den aftale, der er indgået, er
meget fornuftig, og derfor støtter vi forslaget.

1149";Jørn Pedersen
205986;name_party;":
Det er jo et lovforslag, som er pakket ind i temmelig mange ord og megen teknik, men kort og
godt kan man jo sige det ligesom den socialdemokratiske ordfører: at dette forslag drejer sig
om at tilføre Københavns Kommune og Frederiksberg Kommune nogle indtægter, som de
ikke har i dag.
Betalerne er så det øvrige samfund. Ligesom
så mange gange før er det staten, der må holde
for, når Københavns og Frederiksberg Kommuner skal have tilført midler.
Jeg er af den opfattelse, at den bestemmelse,
som er i den nuværende lov, er på sin plads, og
det kræver efter min opfattelse ikke den store
juridiske indsigt at se, at Københavns Kommune i den tidligere administration har været på
kollisionskurs med lovens bogstav.
Fra Venstres side må vi vende os imod forslaget. Vi synes ikke, at 13. juni-aftalen mellem
regeringen og de pågældende kommuner var
særlig genial, og vi har ikke noget medansvar
for den, og vi ønsker heller ikke fra Venstres
side at støtte dette lovforslag.";Erik Larsen
206981;name_party;":
Da vort partis ordfører, fru Pia ChristmasMøller, ikke har mulighed for at være til stede,
skal jeg på hendes vegne sige følgende:
Det Konservative Folkeparti er positivt over
for lovforslaget, da betydningen af en bevaringsdeklaration i den gældende lov om beskatning til kommunerne af faste ejendomme ikke
ses at have et reelt indhold for offentligt ejede
ejendomme. Hertil kommer som det væsentlige,
at Østre Landsret i to domme fra 1992 har
underkendt den fortolkning, Københavns Kommune - som jo er hjemstedskommune for langt
de fleste offentligt ejede, fredede bygninger har anlagt vedrørende skatteforholdene for disse bygninger, og at en lovændring derfor synes
påkrævet.
Vi vil derfor gå positivt ind til udvalgsarbejdet, men vil dog undervejs gerne have belyst de
økonomiske konsekvenser af det fremsatte lovforslag nærmere.
Frank Bøgh (SF):
Lovens formål er at indskrænke den gældende
ejendomsskattefritagelse for fredede ejendomme, som er i offentligt eje. Hensigten med den
eksisterende lov var at fritage alle ikkeoffentligt
ejede bygninger for ejendomsskat.

1150

Fredag den 17. november 1995 (L 60)

Og så blev der altså afsagt de to famøse domme i 1992, som gjorde, at også offentligt ejede
ejendomme pludselig blev fritaget for ejendomsskat. Konsekvensen var reelt, at kommunerne pludselig kom til at give tilskud til andre
offentlige myndigheder - en lidt absurd tanke.
Nærværende lovforslag skulle ophæve denne
utilsigtede virkning, og som følge deraf støtter
vi forslaget.";Agnete Laustsen
208500;name_party;":
Lovforslaget er en gennemførelse af en del af
forhandlingsresultatet mellem regeringen og
Københavns Kommune om kommunens økonomi for 1996. Ændringen vil gøre det muligt for
Københavns Kommune fortsat at opkræve ejendomsskatter af offentligt ejede, fredede ejendomme, hvorpå der er lyst en særlig bevaringsdeklaration.
Forslaget går ud på at ophæve den gældende
ejendomsskattefritagelse for fredede bygninger i
tilfælde, hvor ejeren er staten, kommunerne,
amtskommunerne, kirken eller præsteembeder,
eller hvor ejeren får dækket mere end 50 pet. af
sine udgifter ved tilskud fra staten, kommunerne eller amtskommunerne.
Forslaget skal ses som en håndsrækning til
Københavns Kommune, der er i gang med en
nødvendig større omstilling af sin økonomi.
På baggrund af to Østre Landsrets-domme
fra 1992 mistede Københavns Kommune i 1993
ejendomsskatteindtægter fra fredede ejendomme på ca. 65 mio. kr., et beløb, der efter dommene kunne forventes at stige.
Da Det Radikale Venstre står bag ved aftalen
mellem regeringen og Københavns Kommune
om økonomien for 1996, kan vi tilslutte os lovforslaget.";Vibeke Peschardt
209610;name_party;":
I dette lovforslag sker jo - i hvert fald i bemærkningerne - en underlig sammenblanding af
spørgsmålet om, hvad der er korrekt og ret og
rimeligt, og så at Københavns Kommune jo igen
og igen kommer rendende til Folketinget og
beder om at få penge. Og det er faktisk vores
eneste kritik imod dette forslag, at det så ensidigt er bygget op om, at Københavns Kommune
endelig ikke må lide det tab.
Københavns Kommune har en lang række
privilegier som følge af, at den har alle disse fredede ejendomme. Der er jo en grund til, at der er
turistbusser, der kører gaderne tynde om sommeren, og at guiderne peger mod alle disse

smukke ejendomme og fortæller om, hvor fantastiske de er osv. Alle disse indtægter får
Københavns Kommune som følge af, at der er
alle disse dejlige ejendomme her i byen. Skjern,
Løgstør og andre små kommuner rundt
omkring kan jo af indlysende årsager ikke få
turistindtægter på den konto. Derfor kan vi slet
ikke se, at det skulle være tilfældet, at Københavns Kommune skulle have en særlig belastning som følge af, at der er disse statslige ejendomme.
Københavns Kommune har primært fordele.
Mange af de fredede ejendomme bliver jo også
brugt til noget. Bygningen her har jo en nok så
praktisk anvendelse, og det er altså en masse
mennesker, der så har deres arbejde i Københavns Kommune ved en række statslige institutioner. Andre steder i landet tigger og beder
man om at få statslige institutioner til at flytte
ud til de pågældende kommuner, fordi man
ved, at disse arbejdspladser også giver et økonomisk afkast til kommunen. Så hele den argumentation må jeg med det samme sige at vi ikke
er enige i, og vi er jo heller ikke enige i den aftale, der blev indgået den 13. juni 1995.
Men når vi vender os til lovforslagets tekst og
de paragraffer, vi skal vedtage eller måske forkaste - det tegner mest til en vedtagelse - så
vælger vi at forholde os til dem og lader det
være ministerens privilegium at skrive lidt lyrik
omkring det i bemærkningerne. Og når vi ser på
det, lovforslagets paragraffer går ud på, så synes
vi, det er en god idé, fordi man har nogle statslige ejendomme, hvor staten har det privilegium
mere eller mindre selv at kunne bestemme, om
de skal fredes eller ej.
Hvis man skal have et ægte billede af, hvad
omkostningerne ved at drive disse ejendomme
er, så skal man selvfølgelig også have bogført en
udgift, der hedder ejendomsskatter, som man
har for alle andre virksomheder. For at få et korrekt regnskabsresultat for de enkelte offentlige
institutioner, for at få et ægte billede af, hvad
omkostningerne er ved at drive en institution
som f.eks. den, vi er i i øjeblikket, så skal man
selvfølgelig betale disse ejendomsskatter, også
selv om det kan være lidt kineseri, at der flyttes
penge fra den ene offentlige kasse til den anden.
Det er altså en af konsekvenserne af, at man gerne vil have korrekte taloplysninger for de enkelte institutioner.
Derfor ender Fremskridtspartiet nok med at
stemme ja til lovforslaget. Vi kan ikke tilsige et
godt og frugtbart udvalgsarbejde, for vi er ikke

Fredag den 17. november 1995 (L 60)
længere berettiget til at sidde i Folketingets
Kommunaludvalg, men vi vender tilbage ved
andenbehandlingen, og så må vi jo give vores
mening om eventuelle ændringsforslag til kende
på det tidspunkt.

1151";Kim Behnke
212927;title_name;":
Jeg foreslår, at lovforslaget henvises til Kommunaludvalget. Hvis ingen gør indsigelse mod dette forslag, betragter jeg det som vedtaget.
(Ophold). Det er vedtaget.";Helge Sander
213110;name_party;":
Både ud fra teknikken og ud fra hensynet til
storstadens økonomiske situation kan vi støtte
forslaget.";Frank Aaen
213248;title_name;":
Jeg vil godt takke ordførerne for den meget
positive modtagelse, som lovforslaget har fået.
Det er jo rigtigt, at det er nævnt i den økonomiaftale, der blev indgået mellem Københavns
Kommune og staten sidste sommer, men jeg vil
godt sige, at selv om det ikke havde været aftalestof, ville jeg alligevel have syntes, at det var et
aldeles velplaceret forslag. Og det siger jeg som
en kommentar til Venstres ordfører, der vel
skamred den vanemæssigt betonede aggression
imod København lidt.
Derfor glædede jeg mig specielt over den tale,
som hr. Kim Behnke holdt, hvor han om end
efter lidt snirkler og hist og pist alligevel kom
frem til en positiv holdning til lovforslaget. Jeg
glæder mig over den frugtbarhed, som også kan
udøves, selv om man ikke er udvalgsberettiget sådan forstod jeg i hvert fald ordføreren.
Så jeg vil godt takke for modtagelsen af lovforslaget.
Hermed sluttede forhandlingen.

Meddelelser fra formanden";Birte Weiss
214207;title_name;":
Der er ikke mere på dagsordenen.
Der er foretaget ændringer i følgende udvalg:
Miljø- og Planlægningsudvalget (16111 95):
Udtræder: Lotte Henriksen (S)
Ny stedf.: Erling Christensen (S)
Nordisk Råd (16/11 95):
Udtræder: Ivar Hansen (V)
Nyt medl.: Svend Erik Hovmand (V)
Folketingets næste møde afholdes tirsdag den
21. november 1995 kl. 13.00.
Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den kommende uge skal jeg henvise til den omdelte ugeplan.

Afstemning
Lovforslagets overgang til anden behandling
vedtoges uden afstemning.

Mødet hævet kl. 14.11

-";Helge Sander
