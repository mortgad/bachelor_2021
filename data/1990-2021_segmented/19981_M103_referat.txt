split;reason;text;value
0;;"Torsdag den 17. juni 1999 (D)

7503

Samtykke til behandling
103. m ø d e";
109;Time;;kl. 10.00
122;title_name;"Den på dagsordenen opførte sag kan kun med
Tingets samtykke behandles i dette møde, men
hvis ingen gør indsigelse, betragter jeg samtykket som givet. (Ophold). Det er givet.

Dagsorden
Eventuelt: Anden (sidste) behandling af
beslutningsforslag nr. B 148:
Forslag til folketingsbeslutning om dansk deltagelse i en international styrke i Kosovo.
Af udenrigsministeren (Niels Helveg Petersen)
(Fremsat 16/6 99. Første behandling 16/6 99).
Meddelelser fra formanden";Formanden
595;title_name;"Den eneste sag på dagsordenen er:
Eventuelt: Anden (sidste) behandling af beslutningsforslag nr. B 148: Forslag til folketingsbeslutning om dansk deltagelse i en international styrke i Kosovo.
Der er stadig ikke afgivet betænkning i sagen, og jeg skal derfor udsætte mødet, som
genoptages i dag kl. 17.00, men jeg skønner, at
der kan blive tale om en yderligere udsættelse.
Mødet udsat kl. 10.01

Man gik da til:
Anden (sidste) behandling af beslutningsforslag nr. B 148:
Forslag til folketingsbeslutning om dansk
deltagelse i en international styrke i KosQvo.
Af udenrigsministeren (Niels Helveg Petersen)
(Fremsat 16/6 99. Første behandling 16/6 99.
Betænkning 17/6 99).
Der var stillet 2 ændringsforslag i betænkningen.
Uden for betænkningen var der ikke stillet
ændringsforslag.";Formanden
1389;title_name;"Forhandlingen drejer sig i første omgang om de
stillede ændringsforslag. Efter debatten om de
stillede ændringsforslag og afstemning kommer
der en debat om forslaget som helhed, så jeg
henstiller, at vi deler debatten.
Ændringsforslagene sattes først til forhandling.

Mødet genoptaget kl. 17.00
Meddelelser fra formanden";Formanden
1722;title_name;"Formanden for den konservative folketingsgruppe, hr. Helge Adam Møller, har den 16.
juni 1999 meddelt mig, at folketingsmedlem
Frank Dahlgaard ikke længere indgår i gruppen.

Forhandling";Formanden
1931;name_party;":
Enhedslisten har fundet det ikke bare rigtigt,
men også nødvendigt at stille et konkret
ændringsforslag til regeringens forslag.
Når Enhedslisten har sagt nej til at støtte
NATO's bombekrig, er vi herinde blevet mødt
med spørgsmålet: Jamen hvad er alternativet?
Nu er det jo ikke altid nødvendigt at have et
alternativ til at gøre noget dumt - andet altså
end det at lade være med at gøre det. Som det
Ier blevet sagt, hvis f.eks. naboens hus brænder,
og man ikke har noget vand, så skal man ikke
kaste benzin på bålet for i det mindste at gøre et
eller andet.
Vi har faktisk den opfattelse, at det er nødvendigt at gøre noget. Vi har den opfattelse, at

7504

Torsdag den 17. juni 1999 (B 148)

det er nødvendigt med et alternativ til den primitive nationalisme, som i det sidste årti har
præget Balkan, og som har bragt en Milosevic
til magten i Serbien og en Tudjman til magten i
Kroatien.
Det er lige præcis derfor, at vi i al den tid, vi
har været i Folketinget, ja, man fristes til at sige
har tigget og bedt regeringen om at gøre mere
for at støtte de demokratiske kræfter, de multietniske kræfter på Balkan, generelt, må vi erkende, ikke med et særlig godt resultat. Jovist,
den danske regering og det danske Folketing
har sådan set været mere end villige til at sende
militær til Balkan, men freden og fremgangen
opbygges ikke alene ved hjælp af krudt og
kugler.
Fredsbevarende styrker kan være nødvendige i en periode, f.eks. for at forhindre overgreb
på nationale, religiøse eller politiske mindretal.
Derfor kunne en neutral fredsbevarende FNstyrke i Kosova også være en god ting, hvis den
vel at mærke havde til formål at være neutral
og ikke diktere en bestemt politisk løsning: men
kun som ét element, hvor de mest afgørende
elementer er de humanitære, de sociale og de
demokratiopbyggende elementer.
Det er baggrunden for, at vi har stillet det her
forslag, som set ud fra vores synspunkt giver en
samlet ramme for en dansk indsats for freden
på Balkan: fred ikke alene forstået som et fravær af krig, men fred forstået som respekt for
menneskerettigheder, demokratisk og social
udvikling og mellemfolkelig forståelse.
Hermed sluttede forhandlingen om ændringsforslagene.
Afstemning
Ændringsforslag nr. 2 forkastedes, idet 5 stemte
for, 87 imod.
Ændringsforslag nr. 1 forkastedes uden
afstemning.
Forslaget som helhed sattes herefter til 홢
forhandling.

Forhandling";Søren Søndergaard
4334;name_party;":
Vi har været igennem et længere udvalgsarbejde. Jeg vil godt runde af med at udtrykke
SF's glæde over, at kamphandlingerne er
ophørt, at vi er nået til en politisk løsning, der
kan bringe flygtningene hjem, og at vi kan
starte genopbygningen.
Vi har været optaget af mange spørgsmål under udvalgsarbejdet, men det er faktisk også en
alvorlig sag at sende soldater ud til en mission i
et område, der er fyldt af konflikt, der er fyldt
af had efter det lange opgør, og derfor tager vi
et ansvar på os, som er ganske stort, og derfor
er det vigtigt at sende soldater ud med så stor
sikkerhed som muligt.
Vi har specielt været optaget af tre spørgsmål
i SF, som vi synes er hovedspørgsmålene.
Det ene er sikkerheden for, at alle befolkningsgrupper uanset etnisk oprindelse kan blive beskyttet i den nuværende meget besværlige
fase. Vi har stillet nogle spørgsmål til det forhold, at UCK på mange af billederne står side
om side med KFOR-soldaterne. Det synes vi
ikke er noget rart syn, specielt i en situation,
hvor vi nu oplever den modsatte udvandring,
nemlig at serberne flygter. Vi har fået oplyst på
de spørgsmål, vi har stillet, at det er regeringens mening, at den situation ikke skal fortsætte, altså skal bringes til ophør, og at UCK skal
afmilitariseres.
Det andet forhold, vi har været optaget af, er
genopbygningen. Jeg tror, vi skal være meget
opmærksomme på, at det er let nok i den fase,
vi er i nu, fordi billederne på, hvor forfærdeligt
det var, er så klare på vores nethinder, men jeg
tror, det bliver langt sværere, når billederne
ikke længere er så klare, og når der udbryder
en ny konflikt, at fastholde de løfter, der har
ligget i den her fase, om en solid genopbygningsindsats. Derfor har vi stillet en del spørgsmål om det og bedt om, at regeringen også inddrager resten af Folketinget i at fastholde fokus
på nødvendigheden af opbygningen.
Endelig har vi været optaget af, at sikkerheden for de soldater, vi sender derned, er så stor
som muligt.
Som bekendt stemmer SF for den her udsendelse. Vi gør det, fordi det hviler på et solidt
FN-mandat. Vi gør det, fordi der er en forhandlet politisk løsning. Vi gør det, fordi det er vigtigt at beskytte civilbefolkningen. Vi gør det,
fordi det er vigtigt at få landminerne væk. Vi

(939)
Torsdag den 17. juni 1999 (B 148)
gør det, fordi der er brug for nogle, der kan
være med til at genopbygge infrastrukturen.";Villy Søvndal
6731;name_party;":
Det er et stort og meget bredt flertal i Folketinget, som om lidt vedtager beslutningsforslaget
om at udsende den danske militære styrke til
den fredsstøttende operation i Kosovo. Det mener jeg er et godt udgangspunkt for styrkens
indsats, som for hver enkelt tjenestegørende og
dennes familie vil stille store krav og indebære
afsavn, betydelige udfordringer og også risici.
Vi kan træffe den politiske beslutning i visheden om, at forsvaret vil sikre den bedst mulige udrustning, uddannelse og beskyttelse for
de enkelte soldater.
Der er ingen tvivl om, at der for det samlede
forsvar bliver tale om en operation, som sideløbende med de andre internationale opgaver og
den daglige tjeneste i enhederne herhjemme
stiller meget betydelige krav til forsvarets samlede ressourcer.
Vi har i den nye forsvarsaftale afsat en ramme på 572 mio. kr. pr. år til dækning af merudgifterne ved den internationale indsats. Beløb
herudover skal tilføres fra finansministerens reserver. Vi er glade for, at det under forhandlingerne er lykkedes at få dette loft ind i aftalen,
for der er ingen tvivl om, at den samlede indsats i de kommende år vil blive meget ressourcekrævende, selvfølgelig afhængig af styrkebidraget, med måske op til det dobbelte af den
afsatte ramme.
I det lys er det også forståeligt, at regeringen
sammen med vore NATO-partnere grundigt
analyserer, om der er muligheder for ændrede
deployeringer i Bosnien, ligesom vi er tilfredse
med, at forsvarsforligspartiernes fælles betænkningsbidrag understreger, at dette drøftes med
partieme.
Regeringen vil naturligvis også inddrage Det
Udenrigspolitiske Nævn i vidtrækkende beslutninger, sådan som grundloven foreskriver. Men
det er ganske naturligt og konsekvent og også
en del af forsvarsforliget, at de partier, der bærer et medansvar for forsvarets samlede økonomi og styrkernes opstilling, her må have en
særlig medindflydelse.
Meget tyder lykkeligvis på - men vi ved det
ikke med sikkerhed endnu - at de sidste brikker omkring KFOR's opstilling og en formentlig
og forhåbentlig enighed mellem Rusland, USA
og NATO om kommandoforholdene er ved at
falde endeligt på plads, hvilket hermed vil ska-

. 7505

be en diplomatisk ramme, som de militære enheder kan udfylde. På den baggrund vil vi også
afvise de ændringsforslag, Enhedslisten har
stillet.
Når vi læser forslagene, må vi sige, at der er
megen køn lyrik i dem, men på det afgørende
punkt viger man jo helt udenom, nemlig i
spørgsmålet om NATO's deltagelse og tilstedeværelse. Man overser, at det var NATO's konsekvente optræden, faste forhandlingsposition
og vilje til at indlede og fastholde de luftmilitære angreb, der blev den udslaggivende faktor,
som skabte den diplomatiske løsning og dermed forhåbentlig det grundlag for fred og stabilitet ikke bare i Kosovo, men i hele regionen,
som vores soldater nu skal bidrage til at sikre
og fastholde.
Vi kan i Det Konservative Folkeparti støtte
regeringens forslag, som vi gjorde det allerede i
går, og vi ønsker også de enheder, der nu drager af sted i næste måned, lykke og held med
opgaven.
(Kort bemærkning).";Hans Engell
9827;name_party;":
Hr. Hans Engell pegede på det betænkningsbidrag, som flertallet har lavet, altså Socialdemokratiet, Venstre, Det Konservative Folkeparti,
CD, Det Radikale Venstre og Kristeligt Folkeparti.
Jeg er nødt til at gøre opmærksom på, at der
har indsneget sig en fejl i betænkningen. Der
står nemlig, at reduktionen af SFOR-styrken
finder sted efter nærmere drøftelse i forsvarsforligskredsen, og det kan jo ikke passe, for det
har altid været god skik på Christiansborg - og
jeg vil egentlig bede forsvarsministeren komme
op og bekræfte, at det er stadig er god skik - at
det er den kreds af partier, der laver en aftale,
som skal spørges, hvis en aftale skal ændres. Og
jeg vil bede forsvarsministeren bekræfte, at SF
har stemt for SFOR-indsatsen, og at en aftale
kun kan ændres af de partier, der i sin tid lavede aftalen, inklusive SE.
Jeg vil spørge hr. Hans Engell, om hr. Hans
Engell ikke vil bekræfte, at det er en fejl, og jeg
vil bede forsvarsministeren bekræfte, at selvfølgelig ændrer man ikke det her uden de partier,
der deltog i den aftale.";Villy Søvndal
10911;title_name;":
Jeg skal bare sige til hr. Villy Søvndal, at jeg kan
bekræfte, at SF i sin tid stemte for forslaget om
at sende en styrke, til Bosnien: IFOR-styrken og

7506

Torsdag den 17. juni 1999 (B 148)

senere SFOR-styrken. Og i forbindelse med
spørgsmålet om en eventuel reduktion af denne
styrke vil jeg selvfølgelig også drøfte dette
spørgsmål med SF.
(Kort bemærkning).";Hans Hækkerup
11297;name_party;":
Der skal ikke herske tvivl om, at Dansk Folkeparti vil støtte det her forslag. Vi mener, at der
nu er en situation, en fred, som også Danmark
skal medvirke til at bevare, og derfor går vi ind
for, at styrken skal sendes af sted.
Men jeg vil godt sige til hr. Hans Engell, at
som det lige har været nævnt her fra talerstolen,
er problemet i det betænkningsbidrag, som forsvarsforligspartierne har afgivet i dag, netop
det, at de meddeler, at det er forsvarsforligspartierne, der skal afgøre, om reduktionen eller
ændringen i SFOR-styrken skal være på den
ene eller den anden måde, for dér må jeg minde
om, at grundloven jo meget klart regulerer,
hvordan udenrigspolitiske beslutninger træffes
i Danmark. Der står nemlig i § 19, stk. 3: »Folketinget vælger af sin midte et udenrigspolitisk
nævn, med hvilket regeringen rådfører sig forud for enhver beslutning af større udenrigspolitisk rækkevidde.«
Derfor vil jeg bede forsvarsministeren og hr.
Hans Engell bekræfte, at man selvfølgelig vil
rådføre sig med Det Udenrigspolitiske Nævn,
når det drejer sig om ændringer i SFORstyrken.
(Kort bemærkning).";Peter Skaarup
12421;name_party;":
Jeg er sådan set meget tilfreds med forsvarsministerens kritik af det betænkningsbidrag, som
er kommet fra bl.a. forsvarsforligspartierne,
men når jeg godt vil blande mig i diskussionen,
er det på grund af det, der hedder Vestsahara.
For i forbindelse med udvalgsbehandlingen har
der også været lagt op til, at beslutningen om
det her måske kunne få konsekvenser med hensyn til udstationering af tropper i Vestsahara,
og det er jo klart, at der er noget, der interesserer os, for det er lige præcis en aktion, vi har
stemt for.
Derfor vil jeg da bede ministeren om også at
bekræfte, at såfremt der skal være en ændring i
udstationeringen af tropper i Vestsahara i forhold til det, der blev vedtaget i Folketinget, er
det naturligvis noget, der skal forhandles med
de partier, som stod bag den beslutning og bar
den beslutning igennem Folketinget.";Søren Søndergaard
13305;title_name;":
Det er jo altid en rar situation at være i, at der
er mange, der gerne vil holde møder med en.
Jeg skal derfor også gerne bekræfte, at hvis der
sker en ændring af forudsætningerne med hensyn til Vestsahara, vil jeg selvfølgelig også drøfte det spørgsmål med de partier, der stemte for
beslutningsforslaget i sin tid.
Med hensyn til spørgsmålet om at rådføre sig
med Det Udenrigspolitiske Nævn kan jeg fortælle hr. Peter Skaarup, at jeg har tænkt mig at
overholde loven.
(Kort bemærkning).";Hans Hækkerup
13812;name_party;":
Hr. Peter Skaarup og hr. Villy Søvndal og hr.
Søren Søndergaard rejser spørgsmålet om,
hvordan forsvarsforligspartiernes betænkningsbidrag skal fortolkes.
Det skal i hvert fald ikke fortolkes på den
måde, at teksten afskærer regeringen fra at opfylde sine grundlovsmæssige forpligtelser i forhold til Det Udenrigspolitiske Nævn og den øvrige del af Folketinget, selvfølgelig ikke. Men
det er en tekst, som ligger i direkte forlængelse
af den forsvarsaftalè, som er indgået, og derfor
er det ganske naturligt, at der er en direkte
sammenhæng mellem de partier, der påtager
sig et medansvar for forsvarets udvikling og de
bevillinger, der afsættes til forsvaret, og de partier, som påtager sig et medansvar for vores
NATO-politik og dermed udsendelsen og
deployeringen af styrkerne, så derfor må jeg
sige, at jeg ikke helt forstår opstandelsen blandt
de partier, der står uden for forsvarsforliget.
Og som forsvarsministeren netop har sagt,
har regeringen ét sæt forpligtelser i forhold til
Folketinget generelt og ét sæt grundlæggende
forpligtelser i forhold til forsvarsforligspartierne. Det er os, der har skaffet pengene, det er os,
der har indgået forliget, og dermed må det
selvfølgelig også være disse partier, som har et
medansvar for, hvordan rammerne i det forlig
udfyldes.
(Kort bemærkning).";Hans Engell
15137;name_party;":
Jamen jeg bliver nødt til at spørg den konservative ordfører hr. Hans Engell: Hvad kommer
den private aftale, som en række partier har lavet herinde, og som de kalder et forsvarsforlig,
hvad kommer den Folketinget ved? Det er jo
ikke en aftale, der har været fremlagt her i
Folketinget. Hvornår har vi stemt om den?

Torsdag den 17. juni 1999 (B 148)
Hr. Hans Engell siger: Vi har skaffet pengene.
Jamen jeg vil da godt se, hvornår de penge er
blevet skaffet.
Det skal til afstemning her i Folketinget. Så
kan vi snakke om det, og så kan vi i øvrigt se,
hvem der stemmer for, og hvem der stemmer
imod.
Så lad mig lige gøre opmærksom på, at det er
en privat klub af partier, der har lavet en aftale,
og det har de selvfølgelig ret til, men hvad
kommer det Folketinget ved?
(Kort bemærkning).";Søren Søndergaard
15949;name_party;":
Jamen det var da meget forfriskende, at forsvarsministeren kunne meddele os, at han ville
overholde grundloven, men det var nok også
noget, vi havde regnet med fra Folketingets side. Men faktisk kunne man godt forestille sig
sådan en situation, for hvis forsvarsministeren
ikke meget snart bekræfter, at man vil rådføre
sig med Det Udenrigspolitiske Nævn - eller
med Folketinget via et beslutningsforslag - hvis
forsvarsministeren ikke bekræfter dét, så bliver
grundloven altså ikke overholdt. For det står
meget klart i grundloven, hvad man gør, hvis
der er tale om større udenrigspolitiske beslutninger, væsentlige udenrigspolitiske beslutninger, og det må det jo være, når man sender
tropper afsted eller omdirigerer dem og tvangsudskriver folk osv.
Så det er klart, at det er en større udenrigspolitisk beslutning, og den skal man selvfølgelig rådføre sig med Folketinget om enten på den
ene eller på den anden måde.
Derfor må jeg spørge en gang til: Vil hr. Hans
Engell og regeringen overholde grundloven
derved, at man vil forelægge det her spørgsmål
om ændringer i SFOR-styrken for Folketinget
enten via et beslutningsforslag eller via Det
Udenrigspolitiske Nævn?
(Kort bemærkning).";Peter Skaarup
17162;name_party;":
Hr. Hans Engells formulering om forsvarsforligspartierne bringer jo mindelser om den tid,
da hr. Hans Engell var forsvarsminister og man
havde et såkaldt 11-mands-udvalg, som uden
om Folketinget bestyrede forsvarspolitikken.
Det var jo en særdeles udemokratisk konstruktion, men jeg går ud fra, at nu da hr. Hans
Engell er i opposition og ikke er minister, er han
ikke længere interesseret i en sådan konstruktion. Men jeg vil godt bede om at få hans kom-

7507

mentarer til dette her, for den formulering kunne jo vække mindelser og give en bekymring
hos os andre om, at man vil tilbage til den tid,
da man holdt Folketinget konsekvent uden for
forsvarspolitikken.
Det håber jeg ikke er tilfældet, og jeg håber,
at nu da hr. Hans Engell ikke længere er minister, men medlem af oppositionen, vil han have
en anden interesse og en anden indfaldsvinkel,
end han havde dengang.
(Kort bemærkning).";Keld Albrechtsen
18075;name_party;":
Jeg synes, det er en ganske stærk påstand, når
hr. Keld Albrechtsen siger, at Folketinget er blevet holdt uden for forsvarspolitikken, også tilbage i tiden, for i betragtning af, at hr. Keld
Albrechtsens taler her i Folketinget under endeløse rækker af forespørgselsdebatter fylder flere
reolmeter, kan man ikke just sige, at Folketinget
er blevet holdt udenfor, eller at hr. Keld
Albrechtsen har ladet sig holde udenfor.
Men tilbage til spørgsmålet: Der er indgået et
forsvarsforlig, som hr. Søren Søndergaard og
andre kan lide eller ikke kan lide, og en del af
dette forsvarsforlig er også, at regeringen inddrager og orienterer forsvarsforligspartierne og
drøfter forsvarets situation med de partier, som
her i Folketingssalen står bag vores NATOpolitik, og som stemmer for forsvarsbudgettet i
forbindelse med finansloven - som nogle jo
stemmer imod - og som dermed er med til at
udfylde rammerne for vores deltagelse i NATO
og i de fredsstøttende operationer.
Jeg har ikke hørt forsvarsministeren udtale
sig på en sådan måde, at dét udelukker en inddragelse af Det Udenrigspolitiske Nævn i forhold til regeringens forfatningsmæssige forpligtelser. Jeg har heller ikke hørt forsvarsministeren sige, at det afskærer nogen som helst fra at
rejse en hvilken som helst debat her i Folketingssalen. Men jeg har hørt ministeren sige, at
det giver regeringen et ansvar for, at de partier,
som er med til at finansiere udsendelsen af
styrkerne, også er med i rådgivningen, når det
gælder deployering, og når det gælder en sammenhæng mellem mål og midler i den forsvarsaftale, der nu løber i 5 år.
(Kort bemærkning).";Hans Engell
19709;name_party;":
Jeg synes ikke, hr. Hans Engell kom med et
fuldstændig krystalklart svar. Derfor vil jeg
bede hr. Hans Engell komme herop og oplyse,

7508

Torsdag den 17. juni 1999 (B 148)

hvordan samarbejdet mellem forsvarsforligspartierne er organiseret, og om man stadig væk
har et sådant 11-mands-udvalg, og i hvilken
form formanden for Folketingets Forsvarsudvalg vil sikre, at udvalget og Folketinget ikke
bliver omgået af en sådan udenomsparlamentarisk virksomhed, som man dermed har
etableret.";Keld Albrechtsen
20211;title_name;"Hr. Peter Skaarup, og det er sidste korte
bemærkning i denne omgang.
(Kort bemærkning).";Formanden
20317;name_party;":
I Dansk Folkeparti savner vi altså stadig væk et
svar fra regeringen på, om man vil overholde
grundloven - forstået på den måde, at man vil
forelægge et spørgsmål om ændringer i SFORstyrken for Folketinget via et beslutningsforslag
eller via Det Udenrigspolitiske Nævn. Der er de
to muligheder.
Det, der nævnes i betænkningen fra partierne
bag forsvarsforliget, kan ikke bruges til noget,
for det overholder ikke grundloven. Derfor vil
jeg spørge regeringen direkte: Vil man overholde grundloven, og medfører det, at Folketinget
bliver informeret om det her, eller vil man ikke?
Alternativet for de partier, der gerne vil informeres - ud over forsvarsforligspartierne - er
jo, at vi må kalde regeringens ministre i samråd
resten af sommeren, at vi, hver eneste gang der
er en ændring i SFOR-styrken eller i KFORstyrken, eller hvad det nu bliver, må bede
Folketingets udvalg om at træde sammen for at
få en redegørelse for, hvad der skal ske.
Det er jo ikke små ændringer, det er jo ca.
halvdelen af vores styrke i Bosnien, har vi forstået på forsvarsministeren, der skal ændres
ved, så derfor vil jeg godt spørge forsvarsministeren: Skal vi kaldes i samråd, eller får vi en
ordentlig orientering her?";Peter Skaarup
21531;title_name;"Så går vi tilbage til ordførerrækken, og det er
hr. Peter Skaarup.";Formanden
21616;name_party;":
Man kan jo godt undre sig over, hvorfor regeringen eller hr. Hans Engell ikke vil svare præcist på det spørgsmål. Måske er der lidt uenighed om nogle ting, det ved jeg ikke, men det,
det drejer sig om for os, er at gøre det fuldstændig klart for omverdenen, for os selv og for

Folketinget, hvad det egentlig er, der skal ske
med de styrker, vi har i udlandet.
Det siger sig selv, at når der i grundloven
står, at Folketinget skal orienteres om spørgsmål og rådføres om spørgsmål af større udenrigspolitisk rækkevidde, ja, så skal man selvfølgelig overholde det, og der er det bare beklageligt, at Folketinget ikke får besked fra regeringen, at Det Udenrigspolitiske Nævn ikke får besked fra regeringen om, hvad det er, der skal
ske. Det må vi så prøve på at agere efter. Det
kan godt være, det bliver nødvendigt at indkalde samråd, hver gang der bliver truffet en lidt
større beslutning på det udenrigspolitiske område, hvis man altså ikke vil rådføre sig med
nævnet.
Tilbage til selve beslutningsforslag nr. B 148,
så er det jo selvfølgelig sådan, som det også
fremgår af vores betænkningsbidrag, at vi støtter forslaget. Vi mener, at der nu er en fred at
bevare, og det er vigtigt, at også Danmark signalereri at det vil vi selvfølgelig gøre ved at
sende de styrker ned, der skal til for at bevare
den fred.
Vi har i forbindelse med udvalgsbehandlingen talt meget om, at det, der har været afgørende for os, er, om freden egentlig kan bevares, og at UCK bliver afvæbnet, og vi har i forbindelse med behandlingen af forslaget, jeg vil
ikke sige fået garanti for, men fået klare meldinger fra regeringen om, at det via den aftale,
der er lavet, og via følgevirkningerne af aftalen
nu ser ud til, at man kan få afvæbnet UCK under ordnede forhold. Men det er selvfølgelig
klart, at en forudsætning for, at de styrker, vi
har dernede, kan have en god sikkerhed for, at
de kan komme hjem igen i god behold, jo altså
er, at UCK også holder sig i tøjret, og at UCK
bliver afvæbnet i overensstemmelse med den
aftale, som er lavet.
Derudover har vi også i forbindelse med udvalgsbehandlingen været meget bekymret for,
at regeringen ikke har villet lægge en plan for,
hvad der skal ske med de flygtninge fra
Kosovoområdet, der nu er i Danmark. Vi
undrer os meget over, at vi nu er i gang med at
lære flygtninge fra Kosovo dansk, medens det
altså nu ser ud til, at man får fred dernede, at
man får ordnede forhold, der kan medføre, at
flygtningene kan vende hjem igen. Derfor er det
selvfølgelig beklageligt, at vi hverken i forbindelse med det ene eller det andet spørgsmål til
forslaget, og der henviser jeg til spørgsmål nr.

Torsdag den 17. juni 1999 (B 148) l '
41, kan få besked fra regeringen, om den vil
lægge en sådan plan.
Den henholder sig til, at UNHCR skal give
melding om, at nu kan de pågældende altså
vende tilbage. Men der vil jeg så minde om, at
UCK jo f.eks. ikke i forbindelse med Bosnienkrisen gav melding om, at de pågældende
flygtninge kunne vende tilbage. Det er lang tid
siden, og i mellemtiden har ca. 20.000 flygtninge fået permanent opholdstilladelse i Danmark,
og der er hverken tegn i sol eller måne på, at de
kan vende tilbage.
Man burde selvfølgelig allerede nu melde ud,
at man enten kan sørge for en hjemsendelse i
løbet af en vis periode, eller at man midlertidigt
kan bruge de flygtningelejre nede i Albanien,
de danskfinansierede flygtningelejre, som i øjeblikket er tomme, som transitflygtningelejre, sådan at flygtningene kan vende tilbage til nærområdet og derefter reelt kan vende tilbage til
der, hvor de kom fra.
Afslutningsvis skal jeg endnu en gang appellere til, at regeringen vil fjerne den tvivl, som
kan komme frem i Folketinget i dag om, hvorvidt den altså vil overholde grundloven, og om
den vil informere Det Udenrigspolitiske Nævn
eller Folketinget via et beslutningsforslag om,
hvad der foregår. Det er undergravende for den
tillid, der skal være blandt Folketingets partier
til, at det, der foregår, er efter bogen og er i orden, og det er selvfølgelig også undergravende
for de partier, som jo glædeligvis støtter det her,
herunder mit eget. Det er klart, at man må tænke sig om, når man fremover hører, hvad regeringen kommer med, hvis den ikke helt klart
kan skære ud i pap, at den selvfølgelig - og det
er jo nemt nok - indkalder Det Udenrigspolitiske Nævn, når der skal laves ændringer. Det
kan ikke være rigtigt, a.t vi har sådan en alternativt oprettet snakkeklub af forligspartier, der,
hver gang der skal ske større politiske ting herinde på Christiansborg på forsvarsområdet, kan
mødes, og så er det hele i orden.
Vi har haft diskussionen mange gange, og regeringen burde altså lægge sig på sinde, at den
overholder det her og sørger for, at Folketinget
er godt informeret, ellers er den tillid væk, der
skulle være der.";Peter Skaarup
26414;name_party;":
Jeg har hørt meget fra denne talerstol i mere
end 23 år, men at jeg også skulle høre, at man
udfritter en minister om, hvorvidt han vil holde
grundloven, og oven i købet kræver, at han skal

7509

gå op på talerstolen og forsikre dette, synes jeg
ærlig talt er hinsides al mening.
Men mens de tilstedeværende medlemmer
nu kan nyde den sommerlige udsigt fra vore
smukke vinduer, og mens vi i øvrigt venter på
et antal kolleger, der er på vej herind fra lufthavnen, har jeg en uimodståelig trang til at riste
Enhedslisten over en ikke alt for sagte ild.
Hr. Søndergaard var oppe og spørge: Hvad
kommer det Folketinget ved, hvad et antal partier - såmænd seks, udgørende et stort flertal,
det være sagt i en parentes - har vedtaget i et
forsvarsforlig? Jeg synes i høj grad, det kommer
Folketinget ved. Det kommer da også Folketinget ved, når der indgås andre forlig i Folketinget om finanslov eller mange andre emner.
Man kunne have lyst til at spørge hr. Søndergaard, hvad det kommer ham ved, hvad nogle
partier har lyst til at skrive i deres betænkningsbidrag. Jeg kan forstå, han vil diskutere
det, der står, men han kan da ikke diskutere
nogens ret til at skrive det, de vil. Jeg behøver
vel ikke minde hr. Søndergaard om ytringsfriheden.
Således foranlediget vil jeg da gerne beskæftige mig med, hvad Enhedslisten skriver i sit
betænkningsbidrag. I det sidste afsnit af dette
betænkningsbidrag kommer Enhedslisten efter
sin egen påstand med et eksempel på hastværket ved gennemførelsen af dette beslutningsforslag, idet den klager over, at der ikke fra, udenrigsministeren er givet svar på spørgsmål nr.
68. Når man læser det, så slår man jo naturligt
op på spørgsmål nr. 68 og på svaret på spørgsmål nr. 68, og jeg skal underholde forsamlingen
med at fortælle, hvordan spørgsmål nr. 68 lyder. Det lyder sådan: »Har NATO på nogen
måde tilskyndet eller bifaldet Ungarns og
Bulgariens beslutning om at nægte russiske
militærfly at benytte de to landes luftrum?«
Og udenrigsministeren har svaret følgende:
»Beslutninger om tilladelse til at anvende luftrummet over staters territorier hører under de
pågældende staters nationale kompetence. Der
erindres om, at Ungarn er medlem af NATO«.
Dette er et ganske klart, umisfortåeligt svar.
Udenrigsministeren meddeler ganske klart, at
det tilkommer ikke Danmark hverken at tilskynde eller bifalde, hvad Ungarn og Bulgarien
eller for den sags skyld andre stater har gjort i
en sådan sag. Det er et ganske klart svar. Det
må derfor skorte på læsefærdigheden i det par- .
ti, som ellers siges at have en høj intelligenskvotient som gennemsnit. Det må have rablet

7510

Torsdag den 17. juni 1999 (B 148)

for nogle, når de kan påstå, at de ikke har fået
svar. De har fået svar.
Men jeg vil gå videre og sige, at om end dette
spørgsmål ikke have været besvaret, ville det jo
ikke være nogen hindring for at vedtage beslutningsforslaget her. Det ville ikke ændre en tøddel ved nogens afstemning, om det spørgsmål
var besvaret eller ej.
Så kommer jeg til hovedsagen: Enhedslisten
harcelerer over, at forslaget er hastet igennem
uden mulighed for en grundig udvalgsbehandling. Det vil jeg for det første benægte. Vi har
haft to lange arbejdsdage. Hundredetusinder
hvis ikke millioner af ord, masser af møder og
samråd, alt muligt har vi haft i de to dage, og
dertil kommer jo, at forslaget længe inden var
meget velkendt. Vi har jo i dagevis, næsten i
ugevis, diskuteret, hvad vi skal gøre i den situation, så det er jo ikke noget, regeringen pludselig har trukket ned fra den klare blå himmel
og præsenteret Folketinget for, således at dette
stakkels uvidende Folketing eller i hvert fald
den stakkels uvidende Enhedslistegruppe ikke
har kunnet sætte sig ind i det på to døgn. Der
må alligevel være noget galt med den intelligenskvotient.
Man siger, at det hastes igennem, og man taler om lovsjusk. Jeg vil gerne give en forklaring
på, at det her virkelig hastede, skønt vi altså har
fået al den tid, nogle har krævet, og nogen har
haft krav på. Det haster faktisk, hvis Danmark
skal gøre sin internationale pligt, hvis vi skal
opfylde det, vi siger ved festlige lejligheder,
med at være til rådighed og ikke pindehugges i
lang tid om, hvorvidt vi evner, eller vi vil stille
op med det, som er hele grundlaget for dansk
international holdning allerede igennem mange,
mange år og har været det bl.a. i hele denne regerings tid. Det haster faktisk.
Jeg skal så til slut oplyse, at det faktisk haster
for 174 ud af 179 folketingsmedlemmer. Nok
har flertallet ikke altid ret - andet end ret til at
få sin vilje, de behøver ikke at have ret i sagen men jeg kan trøste den del af befolkningen, der
måtte lytte til denne debat, med, at når 174
medlemmer af dette Ting er enige om noget og
stemmer for det, så er det nok ikke så helt ved
siden af, og så er der ikke tale om sjusk eller
hastværk eller noget i den retning.
Det er en dårlig undskyldning for at lege sin
egen leg, og det kommer Enhedslisten heldigvis
skidt fra.";Arne Melchior
31397;name_party;":
Begrundelsen for vores eget ændringsforslag er
sådan set samtidig begrundelsen for, hvorfor vi
stemmer imod regeringens. Der er problemet
med den styrke, der skal sendes af sted. Der er
en FN-resolution, som anmoder om opstilling
af en international styrke med substantiel
NATO-deltagelse og en enhedskommando,
men det, der er blevet realiteten, er en NATOstyrke med NATO-kommando, som oven i købet skal gennemføre et bestemt NATO-diktat.
Det er jo derfor, vi har konflikten med Rusland.
Vi har konflikten med Rusland, fordi man har
villet gennemføre et NATO-diktat oven i købet
på en arrogant måde, og efter vores opfattelse
er det en meget farlig konflikt. Det er en farligt
konflikt, fordi den kan løbe ud af kontrol, fordi
der er kræfter i gang i Rusland, som helt åbenlyst opererer på egen hånd, men det er også
farligt, fordi det kan føre til, at man giver nogle
indrømmelser, som efter vores opfattelse er
uacceptable.
Jeg vil godt understrege, at det, at vi mener,
at der skal forhandles med Rusland, ikke betyder, at vi mener, at Rusland skal have et eget
område op til grænsen til Serbien, som det skal
kontrollere, og måden at undgå det på er lige
præcis fra starten at have inddraget Rusland og
givet dem nogle reelle indrømmelser i forhold
til kommandostrukturen, hvilket man jo formentlig også kommer til i sidste ende.
Det andet argument, som er vores, er, at den
politiske løsning, der fremlægges, jo indebærer,
at kosovaalbanerne ikke kan få ret til at bestemme deres egen fremtid. De kan få selvstyre, et
selvstyre, der er bestemt af NATO, men de kan
ikke få ret til at bestemme, om de vil være et
selvstændigt land eller de ikke vil. Det er ikke
et spørgsmål om, hvorvidt Enhedslisten ønsker,
at Kosova skal være selvstændigt eller ej, det er
et spørgsmål om, hvorvidt man anerkender deres ret til at træffe beslutningen selv, og der må
vi bare konstatere, at ét flertal i denne her sal
har besluttet, at den ret skal kosovaalbanerne
ikke have, og så kan vi jo så se, om kosovaalbanerne vil acceptere det. Det er ikke noget,
der får støtte fra Enhedslisten.
I forhold til hr. Arne Melchior er det da nok
rigtigt, at det her forslag har været kendt i forligskredsen i et stykke tid. Det har ikke været
kendt af os andre så længe. Men det er da rigtigt, at vi i vores betænkningsbidrag kritiserer
den vane, der er blevet, en vane, der går ud på,
at når vi sender folk af sted til operationer, som

Torsdag den 17. juni 1999 (B 148)
kan koste danske soldater livet, så har vi en tradition for, at det helst skal gøres på mindre end
24 timer.
Havde det i går stået til et par af partieme, så
skulle det have været gjort inden for 10 timer,
og det synes vi ikke er rimeligt. Vi synes, at der
skal være tid til at undersøge de svar, man får,
ordentligt.
I dag f.eks. fik vi en lang række svar fra ministerierne - en del af dem var i øvrigt fortræffelige svar, det skal vi sige tak for - og de svar
havde vi 3 kvarter til at sætte os ind i og tjekke
efter, om de var i overensstemmelse med det, vi
selv syntes.
Det synes vi ikke er en rimelig procedure, og
det tror vi heller ikke nogen andre ville synes.
Og det har ikke en pind at gøre med, om vi
støtter det her forslag eller ej. Det har noget at
gøre med, at sådan kan man simpelt hen ikke
arbejde, hvis man vil gøre tingene grundigt.
Og det er også derfor, at jeg herfra føler et
behov for at sige tak til Forsvarsudvalgets formand, hr. Hans Engell, fordi hr. Hans Engell jo
har været i stand til at forstå, at det var en urimelig behandling over for Folketingets medlemmer, og derfor som formand for udvalget i
flere situationer har skåret igennem og givet
mere tid til en grundig behandling.
Så fra Enhedslistens side siger vi i hvert fald
tak til hr. Hans Engell, fordi han på den måde
har forsvaret folkestyret mod folk, som opfatter
det at sende næsten 1.000 danske soldater ned
til en krig som en ren ekspeditionssag.
(Kort bemærkning).
Ame Melchior (CD):
Takken til Forsvarsudvalgets formand er ganske berettiget. Men jeg skal da benytte lejligheden til at oplyse, at jeg ikke har hørt nogen andre medlemmer af Forsvarsudvalget, som ikke
ville give den fornødne tid.
Men det, der kalder mig herop, er dette forsøg fra hr. Søndergaards side på at bilde nogen
ind, at han og hans parti er mere øm om velfærden, om sikkerheden for de soldater, der
skal sendes ud på Danmarks vegne.
Dette er usandt. Der er ikke ét eneste medlem, som ikke hører til Enhedslistens gruppe,
som er mindre agtpågivende, som er mindre
ømme og påpasselige end hr. Søren Søndergaard og hans fæller.
Det passer ikke. Og der er ikke leget med
disse ting, og der ville intet være forbedret for
nogen persons lillefinger eller chancer i øvrigt,

7511

hvis det var trukket ud flere dage, og verden så
skulle have undret sig over, at Danmark ikke
kunne snøvle sig færdig. Gudskelov at det er
gået, som det er.
(Kort bemærkning).";Søren Søndergaard
36292;name_party;":
Det her handler jo ikke om at trække tingene ud
i flere dage. Det handler om at have en procedure, hvor man har en første behandling den
ene dag og en anden behandling den anden dag
som udgangspunkt. Det er det, det handler om.
Og det er så oven i købet det, vi har fået, efter
at der er blevet lavet lidt benarbejde for at få
nogle frister skudt. Så der er ikke tale om at
trække tingene ud.
Og så vil jeg sige til hr. Melchior:
I Enhedslisten synes vi, at spørgsmålet om
golfkrigsyndromet er et vigtigt spørgsmål at
undersøge. Hvis danske soldater bliver sendt
ned i en situation, hvor de kan påføres skader
på deres helbred, er det vigtigt, at det er undetsøgt.
Og derfor synes vi, at det var vigtigt at stille
nogle spørgsmål om det, der hedder urankapslerne omkring bestemte sprængstoftyper. Vi har
så fået nogle forsikringer fra regeringen - det
synes vi er godt - om, at det ikke vil volde nogen skade. Det håber vi på er rigtigt.
Men hr. Melchior ved jo godt, at hr. Melchior
ikke var opmærksom på spørgsmålet om de
urankapsler. Og derfor havde vi ikke fået afklaret den ting, hvis det havde stået til hr.
Melchior.
Derfor vil jeg sige til hr. Melchior: Jeg synes,
det er godt, at der er tid til, at også folk, der har
nogle tvivlsspørgsmål, kan rejse dem, og at vi
ikke kun lader det hele gå glat igennem.";Søren Søndergaard
37620;title_name;Hr. Kim Behnke som ordfører.;Formanden
37664;name_party;":
Fremskridtspartiet er ikke betænkningsberettiget i Forsvarsudvalget, og derfor skal jeg komme med en mundtlig indstilling.
Under førstebehandlingen havde vi i Fremskridtspartiet en række betænkeligheder, fordi
vi mente, at selve beslutningsforslaget på en
række punkter ikke var præcist nok. Og lad mig
med det samme afsløre, at de betænkeligheder,
har vi ikke længere.
I en lang række af de besvarelser, der er blevet givet under udvalgsarbejdet, ligger det nu

7512

Torsdag den 17. juni 1999 (B 148)

dokumenteret, at tingene er i orden, og det er vi
naturligvis tilfreds med. Vi har bedt om, at en
række af de svar er blevet optrykt i betænkningen, og det vil deraf fremgå for dem, der har
lyst til at følge sagen.
Det første er jo spørgsmålet om, hvorfor man
kalder det en sikkerhedsstyrke og ikke en
fredsbevarende styrke, og der har vi nu fået en
besvarelse, der viser, at det udelukkende er et
spørgsmål om, hvilke opgaver man skal løse
dernede, og ikke, fordi der er nogen folkeretlig
forskel på, om det er en sikkerhedsstyrke eller
en fredsbevarende styrke, og det er vi naturligvis tilfreds med.
Så er det jo på nuværende tidspunkt svært
præcist at vide, hvor aftalen med Rusland havner i forhold til kommandostrukturen, men vi
er fulde af fortrøstning, når man hører de seneste meldinger fra, hvad der forhandles i disse
timer.
Vi var lidt bekymrede for afgrænsningen af,
hvad danske F 16-fly fremover skal kunne deltage i af aktioner, men har fået det rammet ind,
sådan at det udelukkende er i forbindelse med
de aktiviteter, der kan være omkring Kosovokrisen og på Balkan i øvrigt.
Så var det vores opfattelse, at formuleringen
af, hvordan finansieringen skal være af dette
kontingent fra Danmark, var for upræcis. Det
ligger nu fast, at det er inden for de rammer,
der er vedrørende danske internationale aktiviteter, så det er ikke de hjemlige forsvarsudgifter, der kommer til at bære belastningen.
Så må vi sige, at noget af det, der har bekymret os lidt, ikke så meget har været i forhold til
udvalgsarbejdet, men mere i forhold til, hvad
der er sket i offentligheden. Det forhold, at der
nu er 53 danske såkaldte DIB-soldater, som har
ytret ønske om ikke at blive udsendt, synes vi
ærlig talt er for dårligt, og derfor er vi meget
glade for det svar, der ligger fra forsvarsministeren, som slår fast, at når man har tegnet en
kontrakt som soldat ved Den Internationale
Brigade, ja, så gælder den kontrakt naturligvis:
så fanger bordet.
Vi synes ikke, at det er særlig flatterende for
danske soldater, at vi oplever dem i øjeblikket
stå i kø for at stå i tv-aviserne og fortælle, at det
er ubelejligt, og de i øvrigt har planlagt sommerferie, og hvad der ellers er af andre efter
vores mening helt uacceptable undskyldninger
for ikke at leve op til de forpligtelser, der er.
Når man tegner kontrakt, skal den kontrakt
naturligvis overholdes, og derfor er vi tilfreds

med den besvarelse, der ligger fra forsvarsministeren, om, hvordan det vil blive håndteret,
hvis der er nogle af soldaterne, der ikke lever
op til den kontrakt.
Vi var under førstebehandlingen lidt optaget
af, hvilken rolle OSCE kommer til at spille i
Kosovo, og dér ligger der en grundig beskrivelse fra Udenrigsministeriet af, hvilke opgaver
der kommer til at påhvile OSCE, og det er vi
også tilfreds med. Vi synes godt, man kunne
have skrevet det i selve beslutningsforslaget,
eftersom OSCE jo i denne tid er et meget
væsentligt bidrag til at få bragt demokrati og
stabilitet i hele Balkanområdet.
Det sidste er så spørgsmålet om, hvad der så
skal ske, hvis der bliver problemer i Kosovo, og
der er svaret fra regeringen klart og utvetydigt,
nemlig at med den meget betydelige tilstedeværelse, som NATO kommer til at repræsentere, med omkring 50.000 mand i Kosovo, ja, så er
det forventningen, at uanset om det måtte være
tilbageværende serbiske banditter, eller om det
må være andre små eller store grupperinger i
Kosovoområdet, ja, så vil det være så små
grupperinger i forhold til NATO's tilstedeværelse, at det ikke repræsenterer nogen risiko for
Danmark at være til stede.
Og derfor kan vi med de bemærkninger indstille forslaget til vedtagelse, og så håber vi, at
tilstedeværelsen i Kosovo ikke bliver langvarig,
men bliver så kortvarig, at verden igen kan
glæde sig over, at der er et område, hvor der er
blevet fred og stabilitet.
For Fremskridtspartiet er det sådan, at alternativet til FN, til NATO, til den danske deltagelse i Kosovo, simpelt hen var for skrækkeligt.
Og derfor undrer det naturligvis også os, at det
ikke kan være et enigt Folketing, der sender de
danske soldater af sted. Men på den anden side,
når man ved, hvilke positioner Enhedslisten har
haft hele vejen i forhold til Kosovokrisen, ja, så
overrasker det mig ikke, at det ender med, at
Enhedslisten stemmer nej. Så får det også tingene i det danske Folketing til at være i det rette perspektiv, så hvor andre er meget fortørnede over Enhedslistens afstemning, synes jeg, at
det er ganske glimrende, så vi har de forskellige
partiers positioner præcist, og Fremskridspartiets position er, at vi støtter.";Kim Behnke
42753;title_name;"Der er ikke flere ordførere, der har markeret.
Jeg skal give ordet til udenrigsministeren.

(940) RT
Torsdag den 17. juni 1999 (B 148)";Formanden
42931;title_name;":
Her ved afslutningen af behandlingen af denne
sag vil jeg på regeringens vegne gerne takke
Folketingets partier, takke det overvældende
flertal her i Folketinget, som støtter dette beslutningsforslag. Og jeg vil også tillade mig at
gøre et par enkelte bemærkninger om selve sagen og ikke om proceduren, som jo har spillet
en rolle her under debatten.
Danmark har ydet en meget betydelig humanitær, politisk og militær indsats i Balkan. Det
skal Danmark fortsætte med. Beslutningen i
dag er udtryk for det danske Folketings vilje til
at fortsætte denne linje.
Indsættelsen af en sikkerhedsstyrke i Kosovo
var et af de vigtigste mål for det internationale
samfund af én ganske bestemt grund: Indsættelse af en sikkerhedsstyrke er en afgørende
forudsætning for, at kosovoalbanerne kan vende tilbage. De kosovoalbanere, der er fordrevet
med vold og brutalitet, skal have mulighed for
at vende fredeligt tilbage. Det kan kun sikres,
hvis der indsættes en styrke, som er robust, og
det vil også sige underkastet NATO's kommandostruktur.
Det er også vigtigt, at denne sikkerhedsstyrke
indsættes under et FN-mandat. Det er vigtigt,
at den indsættes på en måde, hvor mange lande
deltager i indsatsen, ikke kun NATO, men jo en
lang række andre lande - neutrale lande, lande
i Central- og Østeuropa, lande, som ikke alle
har så forfærdelig mange penge at gøre godt
med, men som gerne vil deltage.
Rusland kommer til at deltage. De endelige
forhandlinger om, hvorledes det skal ske, under
hvilken form, er ikke færdiggjort, men vi har
håb om, at det vil ske snart.
Det danske bidrag er, som det også fremgår
af betænkningen og diskussionen, veluddannet
og veludrustet. Det er, må man sige, så sikkert,
som det nu er gørligt, men man skal selvfølgelig ikke et øjeblik lukke øjnene for, at udsendelsen af en dansk styrke i Kosovo indebærer en
risiko, en risiko for det mandskab, som er med,
og derfor vil jeg også på regeringens vegne sige, at de bedste ønsker følger mandskabet og
deres pårørende i den videre færd.
Og lad mig så til sidst understrege, at indsættelsen af en sikringsstyrke er begyndelsen, ikke
slutningen. Foran os ligger en kæmpe genop.I bygningsopgave med at genopbygge et sam-

7513

fund, som er stærkt ødelagt, som i forvejen var
fattigt, et samfund, hvor vi nu skal i gang med
at skabe demokrati, fordi demokrati er en forudsætning for, at etniske mindretal kan leve
fredeligt med hinanden, og hvor vi skal skabe
forudsætninger for økonomisk og social fremgang, for uden økonomisk og social fremgang
vil der aldrig blive stabilitet i området.
Jeg er sikker på, at vi mange gange endnu
kommer til at diskutere indsatsen i Kosovo, den
internationale indsats, Danmarks indsats. Sådan
må det være, men jeg vil gerne slutte behandlingen af dette beslutningsforslag med endnu
en gang at sige tak til det overvældende flertal
her i Folketinget, som støtter beslutningen.
(Kort bemærkning).";Niels Helveg Petersen
45844;name_party;":
Ja, som nævnt støtter Dansk Folkeparti selvfølgelig forslaget om at sende styrken derned, i og
med at der nu er en fred at bevare, og det skal
Danmark medvirke til. Men jeg forstår stadig
væk ikke, hvorfor regeringen ikke af sig selv
under debatten her i dag har meddelt, at man
vil overholde grundloven, at man vil orientere
Folketinget om de udenrigspolitiske ændringer,
man har tænkt sig at foretage, når det gælder
styrken i Bosnien.
Og jeg kan bare meddele, at Dansk Folkeparti
i løbet af sommeren jævnligt vil kalde ministre i
samråd i Forsvarsudvalget for at få besked på,
om der er nogen nyheder, nogen ændringer,
som er aftalt i den her snævre forsvarsforligspartikreds, som man åbenbart har tænkt sig at
konferere landets udenrigspolitik med.
Hermed sluttede forhandlingen.
Afstemning
Forslaget til folketingsbeslutning vedtoges med
97 stemmer (S, V, KF, SF, ,DF, CD, RV, FP, KRF
og Frank Dahlgaard (UP)) mod 5 (EL).";Peter Skaarup
46784;title_name;"Udenrigsministeren vil få meddelelse om denne beslutning.

7514

Torsdag den 17. juni 1999

Meddelelser fra formanden";Formanden
46914;title_name;"Der er ikke mere på dagsordenen.
Folketingets næste møde afholdes torsdag den";Formanden
47015;Time;"med følgende dagsorden:
(Se indledningen til næste møde).
Mødet hævet kl. 17.57";kl. 10.00
