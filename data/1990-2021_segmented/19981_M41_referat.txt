split;reason;text;value
0;;"2984

Tirsdag den 19. januar 1999 (D)

41. m ø d e";
88;Time;"Dagsorden
1) Spørgsmål om meddelelse af orlov til og
indkaldelse af stedfortræderen for folketingsmedlem Hanne Andersen (S).
2) Spørgsmål om meddelelse af orlov til og
indkaldelse af stedfortræderen for folketingsmedlem Jens Heimburger (KF).
3) Indstilling fra Udvalget til Valgs Prøvelse.
4) Tredje behandling af lovforslag nr. L 66:
Forslag til lov om ændring af dyreværnsloven.
(Oprettelse af et råd vedrørende hold af særlige
dyr m.v.).
Af justitsministeren (Frank Jensen).
(Fremsat 28/10 98. Første behandling 13/11 98.
Betænkning 17/12 98. Anden behandling 14/1
99).
5) Første behandling af lovforslag nr. L 146:
Forslag til lov om ændring af boafgiftsloven og
pensionsbeskatningsloven. (Boafgiftsfritagelse
af indkomstskattepligtige pensionsordninger,
begunstigelse af samlevere, forhøjelse af aldersgrænsen for oprettelse m.v. af ratepension, videreførelse af rate- og kapitalpension m.v.).
Af skatteministeren (Ole Stavad).
(Fremsat 17/12 98).
6) Første behandling af lovforslag nr. L 147:
Forslag til lov om ændring af lov om skattefri
virksomhedsomdannelse, virksomhedsskatteloven og fusionsskatteloven. (Lempelse af betingelserne for omdannelse af virksomheder med
flere ejere samt indførelse af krav om fuldt
vederlag i aktier eller anparter m.v.).
Af skatteministeren (Ole Stavad).
(Fremsat 17/12 98).

7) Første behandling af lovforslag nr. L 148:
Forslag til lov om indgåelse af tillægsaftale til
den dansk-grønlandske dobbeltbeskatningsaftale.
Af skatteministeren (Ole Stavad).
(Fremsat 17/12 98).
8) Første behandling af lovforslag nr. L 149:
Forslag til lov om ændring af ligningsloven.
(Skattefrihed for arbejdsgiverbetalte ydelser til
alkoholafvænning m.v.).
Af skatteministeren (Ole Stavad).
(Fremsat 17/12 98).
9) Første behandling af beslutningsforslag nr.
B 29:
Forslag til folketingsbeslutning om afskaffelse
af beskatning for arbejdsgiverbetalte behandlinger af medarbejdere.
Af Kim Behnke (FP) m.fl.
(Fremsat 29/10 98).
10) Første behandling af beslutningsforslag nr.
B 28:
Forslag til folketingsbeslutning om vurdering af
små landbrugsejendomme efter bondegårdsreglen.
Af Kim Behnke (FP) m.fl.
(Fremsat 29/10 98).
11) Første behandling af beslutningsforslag nr.
B 55:
Forslag til folketingsbeslutning om beskatning
af Europa-parlamentarikeres frynsegoder.
Af Kristian Thulesen Dahl (DF) m.fl.
(Fremsat 19/11 98).

Meddelelser fra formanden";kl. 13.00
2469;title_name;"Medlem af Folketinget Jens Heimburger har
meddelt mig, at han ikke vil kunne give møde i
Tinget i mindst 7 dage, hvorfor han anmoder
om orlov, jf. Folketingets forretningsordens
§ 41, stk. 3, litra c, fra og med dags dato og om,
at stedfortræderen må blive indkaldt.

(374)
Tirsdag den 19. januar 1999
Den første sag på dagsordenen var:
1) Spørgsmål om meddelelse af orlov til og
indkaldelse af stedfortræderen for folketingsmedlem Hanne Andersen (S).";Formanden
2933;title_name;"Fru Hanne Andersen har søgt om orlov fra den
19. januar 1999 på grund af sygdom.
Hvis ingen gør indsigelse, vil jeg betragte det
som vedtaget, at der meddeles orlov som ansøgt, og at stedfortræderen indkaldes som midlertidigt medlem. (Ophold). Det er vedtaget.

Den næste sag på dagsordenen var:
2) Spørgsmål om meddelelse af orlov til og
indkaldelse af stedfortræderen for folketingsmedlem Jens Heimburger (KF).";Formanden
3357;title_name;"Hr. Jens Heimburger har søgt om orlov i henhold til forretningsordenens § 41, stk. 3, litra c.
Jeg gør opmærksom på, at Tingets beslutning
herom i henhold til Folketingets forretningsorden tages uden forudgående forhandling.
Jeg har imidlertid fra 19 medlemmer (se nedenfor) modtaget skriftligt forslag om afvigelse
fra forretningsordenen, således at der bliver
mulighed for forhandling, inden Tinget træffer
beslutning.
De pågældende medlemmer var:
Keld Albrechtsen (EL)
Mogens Andreasen (DF)
Kim Behnke (FP)
Tom Behnke (FP)
Kristian Thulesen Dahl (DF)
Svend Aage Fauerholdt (DF)
Thorkild B. Fransgaard (FP)
Jette Gottlieb (EL)
Klaus Kjær (DF)
Pia Kjærsgaard (DF)
Søren Kolstrup (EL)
Aase D. Madsen (DF)
Egil Møller (DF)
Poul Nødgaard (DF)
Inge Refshauge (DF)
Birthe Skaarup (DF)
Peter Skaarup (DF)
Søren Søndergaard (EL)
Frank Aaen (EL)

2985

Afstemning
Forslaget om afvigelse fra forretningsordenen
forkastedes, idet 19 (DF, EL, FP og Kristen
Touborg (SF)) stemte for, 99 (S, V, KF, SF, CD,
RV og KRF) imod.";Formanden
4380;title_name;"Da der til dispensation kræves, at tre fjerdedele
af de stemmende tilslutter sig forslag herom, er
samtykke altså nægtet.
Jeg skal yderligere meddele, at efter at sagen
vedrørende hr. Jens Heimburgers orlov i formiddag har været indgående drøftet i FoÌketingets Præsidium og i Udvalget for Forretningsordenen, skal jeg indstille, at der bevilges hr.
Jens Heimburger orlov som ansøgt.
Afstemning
Formandens ovennævnte indstilling vedtoges
med 91 stemmer (S, V, KF, SF, CD, RV og KRF)
mod 19 (DF, FP, Margot Torp (S), Birthe Rønn
Hornbech (V), Ellen Kristensen (V), Jens Rohde
(V) og Kristen Touborg (SF)): 7 (EL, Erik
Mortensen (S) og Helge Mortensen (S)) stemte
hverken for eller imod.

Den næste sag på dagsordenen var:
3) Indstilling fra Udvalget til Valgs Prøvelse.";Formanden
5160;title_name;"Fra Udvalget til Valgs Prøvelse har jeg modtaget indstilling om, at 1. stedfortræder for Socialdemokratiet i Københavns Amtskreds, projektleder Henrik Sass Larsen, godkendes som midlertidigt medlem fra og med den 19. januar 1999
i anledning af Hanne Andersens orlov.
Endvidere har jeg modtaget indstilling öm, at
2. stedfortræder for Det Konservative Folkeparti i Københavns Amtskreds, advokat John
Vinther, godkendes som midlertidigt medlem
fra og med den 19. januar 1999 i anledning af
Jens Heimburgers orlov, da 1. stedfortræder,
fhv. minister Torben Rechendorff, har meddelt,
at han ikke ønsker at indtræde som midlertidigt
medlem under denne orlov.
Indstillingerne sattes til forhandling.

2986

Tirsdag den 19. januar 1999

Ingen bad om ordet.
Afstemning
Udvalgets ovennævnte indstilling vedtoges
enstemmigt med 115 stemmer.

Den næste sag på dagsordenen var:
4) Tredje behandling af lovforslag nr. L 66:
Forslag til lov om ændring af dyrevæmsloven.
(Oprettelse af et råd vedrørende hold af særlige dyr m.v.).
Af justitsministeren (Frank Jensen).
(Fremsat 28/10 98. Første behandling 13/11 98.
Betænkning 17/12 98. Anden behandling 14/1
99).
Der var ikke stillet ændringsforslag.
Lovforslaget sattes til forhandling.
Ingen bad om ordet.
Afstemning
Lovforslaget vedtoges enstemmigt med 109
stemmer.";Formanden
6476;title_name;"Lovforslaget vil nu blive sendt til statsministeren.

Den næste sag på dagsordenen var:
5) Første behandling af lovforslag nr. L 146:
Forslag til lov om ændring af boafgiftsloven
og pensionsbeskatningsloven. (Boafgiftsfritagelse af indkomstskattepligtige pensionsordninger, begunstigelse af samlevere, forhøjelse
af aldersgrænsen for oprettelse m.v. af ratepension, videreførelse af rate- og kapitalpension m.v.).
Af skatteministeren (Ole Stavad).
(Fremsat 17/12 98).
Lovforslaget sattes til forhandling.

Forhandling";Formanden
7015;name_party;":
Lovforslag nr. L 146 om ændring af boafgiftsloven og pensionsbeskatningsloven vedrører to
ting, der egentlig ikke har noget med hinanden
at gøre, nemlig pension til samlevere og ratepension. Ikke desto mindre kan de to ting behandles samlet her i dag.
Vedrørende pension til samlevere er det nye,
at det bliver muligt at indbygge pensionen i
pensionsordninger, således at samlever ligestilles med gifte eller partnerskabsregistrerede personer, når pensionsbeskatningsloven finder anvendelse. Endvidere ophæves boafgiften på
pensionsordninger, der er indkomstpligtige for
modtageren. Dermed imødekommer lovforslaget den kritik, der har været af de gældende
regler med hensyn til den efterladte samlevers
stilling. De nye regler vil gøre det muligt for indehaveren af en pensionsordning at sikre sin
samlever i tilfælde af indehaverens død, og
Socialdemokratiet bifalder disse ændringer,
som vi finder både relevante og tidssvarende.
Vedrørende ratepension indebærer lovforslaget en forhøjelse af aldersgrænsen for oprettelse
af ratepension fra 55 år til 60 år, at fastsættelse
af første rateudbetaling som hovedregel tidligst
kan ske 5 år efter oprettelsen og en forhøjelse af
aldersgrænsen for den sidste rateudbetaling fra
80 til 85 år. Personer, der allerede har rate- eller
kapitalpension, får mulighed for at oprette en
ny pensionsordning i et andet pengeinstitut
uden overførsel, og personer, der allerede har
en livsforsikring, som er tilknyttet investeringsfonde - den såkaldte klasse 3-livsforsikring 홢
får mulighed for at oprette tillægsforsikring.
Socialdemokratiet ser ingen grund til at opretholde de nuværende regler, der i dag er mere
restriktive for ratepension, end tilfældet er for
kapitalpension. Vi kan således også bakke denne del af lovforslaget op, ligesom vi kan tilslutte
os bestemmelsen om generelt at fritage indkomstskattepligtige udbetalinger fra forsikringsordninger for afgiftspligt efter boafgiftsloven.
Jeg kan på Socialdemokratiets vegne give tilslutning til L 146, og vi medvirker gerne til en
hurtig, om end grundig udvalgsbehandling.";Anna-Marie Hansen
9106;name_party;":
Venstre støtter lovforslaget, som indebærer en
række forbedringer i forhold til den bestående
tilstand.

Tirsdag den 19. januar 1999 (L 146)
For det første er vi glade for, at man gør noget ved problemstillingen vedrørende samlevere. Der har været rejst berettiget kritik gennem
årene, og jeg synes, det er rigtigt, at der nu bliver ligestilling, selvfølgelig efter en nærmere
definition af, hvad det vil sige at være samlever.
Der er mange, som har levet sammen i mange
år, men hvor den efterladte alligevel ikke har
kunnet få nogen økonomisk støtte, og derfor er
det rimeligt at gennemføre den regel.
Dernæst er det rimeligt, at det bliver gennemført, at ratepension kan oprettes, indtil man
bliver 60 år, og at der sker en forlængelse på 5
år af den periode, hvori ratepension kan udbetales.
På den baggrund synes vi, at det er et ualmindelig positivt forslag, og inden for dette
område trænger vi også til nogle positive love,
vil jeg sige.";Peter Brixtofte
10074;name_party;":
Der er alt i alt tale om et fornuftigt lovforslag,
som den konservative folketingsgruppe kan tilslutte sig. Lovforslaget indeholder, som det tydeligt fremgår af bemærkningerne, mange delelementer, men som nævnt er de i det store og
hele tilfredsstillende, og vi synes, der er tale om
forbedringer. Jeg behøver ikke at gentage det,
hr. Peter Brixtofte har sagt, men vi kan altså
med nøjagtig den samme argumentation tilslutte os lovforslaget.";Flemming Hansen
10536;name_party;":
SF kan også støtte forslaget og i virkeligheden
med fuldstændig samme argumentation som
Venstre og Det Konservative Folkepartis ordførere.
Ikke mindst når det drejer sig om bodeling,
er det klart, at samlevere skal behandles på lige
fod med ægtefæller, og det er ikke for tidligt, vi
får fjernet den urimelighed, som har været til
stede, fordi vi på dette område har levet efter
nogle gamle lovgivningsmæssige regler.
Også forslaget om, at ratepension skal stilles
lige med kapitalpension, støtter vi. Man kan i
hvert fald ikke argumentere for det modsatte,
så derfor støtter vi forslaget.";Aage Frandsen
11143;name_party;":
Lovforslaget er en helt naturlig konsekvens af
samfundsudviklingen.
Ifølge forslaget sidestilles samlevende nu
også efter pensionsbeskatningslovgivningen
med gifte og endog personer i registrerede

2987

partnerskaber, og selvfølgelig skal folk, der har
valgt at leve sammen uden at være gift, også
ligestilles på det skattemæssige område.
I lovforslaget er der netop taget hensyn til, at
de samlevende ved en frivillig aftale har tilkendegivet, at de ønsker en juridisk sikring af hinanden i tilfælde af den enes død, nemlig ved at
der i lovforslaget stilles krav om, at pensionsopspareren ved et testamente har tillagt samleveren en arvelod af mindst samme størrelse
som den tvangsarv, der ifølge arveloven ville
tilkomme samleveren, hvis personerne havde
været gift.
Endvidere lægges der i lovforslaget op til, at
det fremover bliver muligt at tegne ratepension,
indtil man fylder 60 år mod i dag 55 år, og at
aldersgrænsen for sidste rateudbetaling forhøjes
fra det 80. år til det 85. år.
Endelig lægger lovforslaget op til generelt at
fritage indkomstskattepligtige udbetalinger fra
forsikrings- eller pensionsordninger for afgiftspligt efter boafgiftsloven, hvilket igen primært
tilgodeser en ligestilling mellem gifte og samlevende. Lovforslaget får primært betydning for
samlevende, men også for visse udbetalinger til
fraseparerede eller fraskilte ægtefæller.
Dansk Folkeparti ser meget positivt på dette
forslag.
Sonja Alb rink (CD):
CD kan støtte lovforslaget, som vi ser som en
god lempelse af beskatningen af pensionsopsparinger ved arv. Vi kan også støtte forslaget
om at forbedre arveforholdene for samlevere,
og vi finder, at den måde, det gøres på, er fornuftig: der bliver mulighed for at testamentere
til samlever, og det kan vi støtte i CD. Desuden
støtter vi forslaget om at hæve aldersgrænsen
for oprettelse af ratepensioner samt forhøjelse af
aldersgrænsen for sidste rateudbetaling.
Alt i alt er der tale om nødvendige forbedringer, og det kan vi i CD støtte.";Klaus Kjær
13156;name_party;":
Også Det Radikale Venstre er positive over for
lovforslaget.
Ligestilling af samlevere med gifte og partnerskabsregistrerede personer efter personsbeskatningsloven er en positiv ændring, og det er
også positivt at gøre det muligt at tegne ratepension, indtil man fylder 60 år mod i dag 55
år.
Så Det Radikale Venstre kan tilslutte sig lovforslaget

2988

, Tirsdag den 19. januar 1999 (L 146)";Morten Helveg Petersen
13568;name_party;":
Det ene del af forslaget, nemlig den, der vedrører ligestilling af samlevere, er vi for, men den
anden del om at udvide mulighederne for at
indbetale på ratepension er vi imod, fordi vi
grundlæggende er imod at give skattebegunstigelse til pensionsopsparing. Vil folk spare op til
deres pension - og det er da en god idé - skal
det være af egne penge og ikke delvis via skattevæsenets tilskud.
Faktisk er det sådan i dag, at hele statsgælden svarer til det, der er ophobet af ikkebetalt
skat i private pensionsopsparinger. Hvis vi helt
afskaffede mulighederne for fradrag ved opsparing til privat pension, kunne vi faktisk afskaffe statsgælden uden videre og dermed spare den enorme renteudgift, der er på statsgælden. Det er et tåbeligt system, som er til fordel
for dem, der har flest penge. Systemet er en begunstigelse af dem, som har råd til at spare op,
og det er indirekte faktisk med til at gøre mulighederne for en ordentlig folkepension dårligere. Vi prioriterer en bedre folkepension til alle
højere end skattebegunstigelse til private pensionsopsparinger, så derfor nej.
Hvis ikke lovforslaget deles op, vil vi stemme
nej til det samlede forslag.

naturlig konsekvens heraf, at aldersgrænsen for
udbetaling af ratepensioner så forhøjes tilsvarende med 5 år til 85 år.
Der er altså tre elementer i lovforslaget, og
Fremskridtspartiet støtter dem alle tre. Vi håber
ikke, at skatteministeren fristes til at imødekomme Enhedslistens forslag om at dele lovforslaget op i to. Det ser vi ingen grund til, lad os
få det vedtaget i den form, det har nu, for det
vil gavne ganske mange mennesker.";Frank Aaen
15186;name_party;":
Dansk lovgivning indeholder mange ting, som
tiden er løbet fra. Det forhold, at ganske mange
lever sammen i forskellige former for samliv
uden nødvendigvis at være gift, er der mange
steder i vores lovgivning ikke taget højde for,
og specielt i de tilfælde, hvor den ene part dør,
kan der opstå problemer.
Skatteministeren lægger op til en modernisering af loven, som betyder, at folk> der har boet
sammen i mange år, ligestilles med personer,
der er gift, når en pensionsopsparing skal komme til udbetaling, og Fremskridtspartiet er enigt
i dette punkt.
Endvidere ønsker ministeren at gøre det muligt at tegne ratepension, indtil man fylder 60 år
mod i øjeblikket 55 år. Hvis man var lidt ondskabsfuld - men det er vi jo ikke i Fremskridtspartiet - kunne man sige, at det er jo nødvendigt som følge af den politik, regeringen fører
over for pensionister, at folk får mulighed for at
spare op gennem flere år. Men hvis man ser det
fra den positive vinkel, er det nok nærmere et
ønske om, at i takt med, at vi lever længere og
længere, skal vi også kunne spare op de 5 år
ekstra, så vi støtter det punkt. Det er også en";Kim Behnke
16337;title_name;":
Jeg vil gerne takke ordførerne. Der har været en
ikke fuldstændig, men alligevel meget betydelig, bred enighed om støtte til forslaget, og det
glæder jeg mig selvfølgelig over.
Der har været nogle ikke så overraskende bemærkninger fra hr. Frank Aaen og hr.
Flemming Kofod-Svendsen, og det er velkendte
synspunkter, som vi selvfølgelig respekterer.
Jeg forstår godt hr. Flemming Kofod-Svendsen,
jeg har egentlig selv langt hen ad vejen den
samme principielle indstilling. Ægteskabet er jo
en god institution, og for dem, der ikke har mulighed for at indgå ægteskab, har vi en institution, der hedder registreret partnerskab, hvor
man også kan abonnere på hele regelsættet.
Men jeg håber, hr. Flemming KofodSvendsen er opmærksom på, at den måde, vi
har føjet bestemmelserne ind i lovforslaget på,
betyder, at det ikke er sådan, at man bare kan
abonnere på regelsættet. Den pågældende, der
skal begunstiges, skal have en arvelod, der svarer til den, en ægtefælle får, og det vil sige, at
det ikke bliver sådan, at man - om jeg så må
sige - kan disponere på andres vegne uden
også at tage den mere vidtgående konsekvens";Ole Stavad
17485;name_party;":
Jeg vil begynde med at sige, at vi i Kristeligt
Folkeparti gerne vil have dette forslag delt op.
Vi er for den ene del af det, nemlig det med at
forhøje alderen for ratepensioner, men ligestillingen af papirløst samlevende med ægtefæller
er vi imod.
Vi har en god institution i ægteskabet, og den
er man meget velkommen til at benytte sig af.
Men hvis man ikke vil det, synes vi ikke, det er
rimeligt, at man på den ene side afviser ægteskabet og på den anden side vil have de goder,
som er knyttet til ægteskabet. Den del af forslaget er vi altså imod, og vi vil anmode om at få
forslaget delt op i to dele, så vi kan stemme for
det, vi kan gå ind for, og imod det, vi er imod.

Tirsdag den 19. januar 1999 (L 146) ,
med hensyn til at begunstige. Det har for mig
været det afgørende, og jeg vil godt bede hr.
Flemming Kofod-Svendsen om at vurdere forslaget i det lys. Jeg mener faktisk, at fordi vi har
sat regleme op på den måde, vi har, er der en
ordentlig sammenhæng i tingene, som jeg kunne forestille mig at hr. Flemming KofodSvendsen måske også kan se klogskaben i efter
en nærmere overvejelse.
Men jeg siger tak for bred tilslutning til forslaget, og jeg håber, at hvis der måtte være udestående spørgsmål, eksempelvis som dem, der
blev rejst af hr. Flemming Kofod-Svendsen, kan
vi give dem en god behandling under udvalgets
arbejde med forslaget.
Hermed sluttede forhandlingen, og lovforslaget
overgik derefter til anden behandling.
Afstemning";Flemming Kofod-Svendsen
18973;title_name;":
Jeg foreslår, at lovforslaget henvises til Skatteudvalget. Hvis ingen gør indsigelse, betragter
jeg det som vedtaget. (Ophold). Det er vedtaget.

Den næste sag på dagsordenen var:
6) Første behandling af lovforslag nr. L 147:
Forslag til lov om ændring af lov om skattefri
virksomhedsomdannelse, virksomhedsskatteloven og fusionsskatteloven. (Lempelse af betingelseme for omdannelse af virksomheder
med flere ejere samt indførelse af krav om
fuldt vederlag i aktier eller anparter m.v.).
Af skatteministeren (Ole Stavad).
(Fremsat 17/12 98).
Lovforslaget sattes til forhandling.
Forhandling";Birte Weiss
19584;name_party;":
Da Socialdemokratiets ordfører, hr. Per
Kaalund, ikke kan være til stede, skal jeg fremføre hans ordførertale:
Det første formål med lovforslaget er at forhindre, at en virksomhedsejer skattefrit kan
trække penge ud af sin virksomhed ved at om-

2989

danne den til et selskab, og især to forhold skal
stoppes: Det første er, at efter de gældende regler kan ejeren få 25 pet. af betalingen som et tilgodehavende i det nydannede selskab: umiddelbart efter omdannelsen udbetales beløbet
skattefrit. Det andet er, at hvis der lige inden
omdannelsen optages et stort lån, lægges gælden i det nye selskab, mens låneprovenuet
holdes uden for.
For at sikre en normal betaling lægger lovforslaget derfor op til, at den fulde betaling - altså
ikke minus de 25 pet. til ejeren - fremover skal
gives som aktier eller anparter i selskabet, og at
alle pengene fra lånet og gælden skal overdrages til selskabet. Samtidig imødekommer forslaget et ønske fra erhvervslivet om at lempe
betingelserne for skattefrit at omdanne virksomheder med flere ejere, typisk interessentskaber. Efter de gældende regler er det vanskeligt, fordi det for det første kræves, at alle ejere
skal have ensartet afskrivningsgrundlag, og for
det andet at samtlige ejere skal have status som
hovedaktionærer. Derfor ophæves kravet om
ensartet afskrivningsgrundlag for ejerne, og
kravet om, at alle ejere skal have hovedaktionærstatus, skal kun omfatte visse anpartsselskaber.
Lovforslaget, som skal træde i kraft den 1. januar 1999, har været sendt til høring, og der har
været nogen kritik, især fra advokater og revisorer og især vedrørende følgende tre forhold:
ikrafttrædelsestidspunktet, at alle aktiver og
passiver skal indgå, og at lovforslaget kan vanskeliggøre generationsskiftet. Men Socialdemokratiet anbefaler lovforslaget til vedtagelse og
er selvfølgelig parat til at drøfte spørgsmålene i
udvalget.";Frode Sørensen
21481;name_party;":
Socialdemokratiets ordfører har peget på to
områder, hvor den nugældende lovgivning om
skattefri virksomhedsomdannelse kan give anledning til misbrug eller i hvert fald uhensigtsmæssige dispositioner, nemlig ved at optage lån
og lægge gælden i selskabet og få provenuer ud
i personlig formuesfære og ved, at kun 75 pet.
af vederlaget for virksomheden skal erlægges i
aktier. Jeg er enig i, at de to punkter kan give
anledning til misbrug, og derfor kan Venstre
støtte, at der gribes ind heroverfor. Vi er også
enige i, at det er hensigtsmæssigt, at omdannelse af bl.a. interessentskaber bliver gjort
nemmere.
I i

2990

Tirsdag den 19. januar 1999 (L 147)

Vi ønsker en række forhold drøftet under udvalgsarbejdet. For det første nævnes det, at der
sker en begrænsning i udnyttelsen af uudnyttede fradragsberettigede tab ifølge aktieavancebeskatningsloven, nemlig at de ikke kan fremføres: det fremgår bl.a. af bemærkningerne på
side 4. Vi ønsker at få nærmere belyst, om det
er rimeligt, og om det er hensigtsmæssigt.
Vi ønsker også at få belyst spørgsmålet om
ikrafttrædelsesbestemmelsen. Det fremgår af
høringssvarene - og jeg synes i øvrigt, det er en
udmærket idé at lade høringssvarene og ministeriets kommentar til dem optrykke i bemærkningerne - at med hensyn til ikrafttrædelsdatoen ønsker flere af de hørte, at den fastsættes til
den 1. juli 1999. Der er også rejst spørgsmål om,
hvorvidt alle aktiver og passiver skal indgå i
omdannelsen, og det er påpeget af nogle, bl.a.
Landbrugets Rådgivningscenter, at den bestemmelse kan give anledning til nogle vanskeligheder.
Disse ting og andre detaljer i lovforslaget ser
vi gerne bliver genstand for en nærmere drøftelse og behandling i udvalget, men vi er positive over for forslaget.";Svend Aage Jensby
23246;name_party;":
Der er her tale om et lovforslag, om hvilket regeringen i sine bemærkninger til det siger, at
det har til formål at lette omdannelsen af virksomheder med flere ejere.
Jeg må nok sige, at når man har læst lovforslaget, er det ikke ligefrem ordet lettelse, der
falder mest i øjnene. For mig at se er der tale
om, er, at man på mange områder komplicerer
tingene og gør det vanskeligere for virksomhederne at arbejde med dem. Det bekræftes også
af de mange henvendelser, der allerede er sendt
til Folketingets Skatteudvalgs medlemmer, og
af høringssvarene, som så udmærket er optrykt,
at forslaget på en eller anden ubehagelig måde
- ikke direkte, men indirekte - har en form for
tilbagevirkende kraft, som vi ikke bryder os om.
Det er også det gennemgående træk i de henvendelser, revisorernes organisationer og de
enkelte firmaer har givet os, at selv om forslaget
ikke formelt har tilbagevirkende kraft, må man
sige, at det har det alligevel, når det er fremsat
den 17. december 1998 og først kommer til behandling nu, men reelt har virkning fra den 1.
januar 1999, selv om det ikke fremgår af forslaget.
Vi synes, der er noget godt i forslaget, og vi
synes, der er noget skidt, nogle ting, der er uri-

melige. Men vi har det synspunkt på skatteområdet, at det ikke nytter at sætte hårdt mod
hårdt. Vi må sætte os sammen om forhandlingsbordet og prøve at få de knaster ud, som
deler os, og prøve at nå til et fornuftigt forhandlingsresultat, for det er jo sådan med Skatteministeriets lovforslag, at der næsten altid er
noget godt og noget mindre godt. Så er det,
man under udvalgsarbejdet må se, hvor man
ender til sidst, hvor vejen fører henad, og det
arbejde er vi selvfølgelig indstillet på at deltage
meget aktivt i.";Flemming Hansen
24988;name_party;":
Som andre ordførere allerede har sagt, rummer
dette lovforslag nogle nye regler, som skulle bidrage til, at noget af det misbrug eller i hvert
fald nogle af de unddragelser med hensyn til at
betale skat, som selvfølgelig hidtil har været
helt lovlige, nu ikke længere er mulige.
Det drejer sig først og fremmest om den mulighed, der har ligget i, at man kan optage lån
inden omdannelse af virksomheder og herefter
udtage låneprovenuet fra virksomheden, så der
opnås en dobbelt fordel ved den skattefri virksomheds omdannelse. Man opnår udsættelse
med hensyn til beskatning af avancer, men en
hævning af det likviditetsmæssige provenu fra
virksomhedens kapitalgevinster, og vi er enige
i, at det nu sikres, at det bliver standset.
Vi er også tilfredse med ændringen vedrørende virksomheder med flere ejere, sådan at
det afgørende ikke er ejerantallet, men at det er
et spørgsmål, om det kun er for aktive
deltagere.
Jeg vil godt anføre, at man måske godt kunne
overveje at udvide det her til at omfatte, at også
passiv virksomhed, f.eks. udlejningsejendomme, i højere grad kommer ind i denne ordning,
så de ikke kan omdannes efter reglerne om
skattefri virksomhedsdannelse. Det er altså et
spørgsmål, om man på det punkt skulle gå længere end det, der ligger i lovforslaget.
Så er der også ordførere, og det ligger også i
nogle af høringssvarene, der har berørt det problem, som selvfølgelig er et problem, nemlig
hvornår skal en lov træde i kraft i forhold til,
hvornår det er praktisabelt.
Principielt må det jo være sådan, at loven
først træder i kraft på det tidspunkt, hvor lovforslaget er vedtaget. Men i nogle tilfælde må
man også sige, at hvis det skal have den effekt,
som man gerne vil have, nemlig at der ikke er
en hel masse, der lige skynder sig at sikre sig at

Tirsdag den 19. januar 1999 (L 147) ,
komme igennem, så er man nødt til at have et
ikrafttrædelsestidspunkt, som ligger før loven
er vedtaget. Men det er jo ikke det ønskelige,
det er en undtagelse, og det her må vi så opfatte
som en undtagelse.
Nu er det jo også sådan, at loven trods alt
ikke træder i kraft den 17. december, så derfor
kan man sige, at det ikke er det, som vi somme
tider ser, netop når det drejer sig om skattelove,
at de træder i kraft på fremsættelsestidspunktet.
Jeg vil godt gøre den principielle bemærkning, at det er noget, vi skal overveje, hver gang
vi vedtager love, hvor ikrafttrædelsestidspunktet ligger tidligere end det tidspunkt, hvor
loven er vedtaget.
Men i det her tilfælde mener vi altså, det er
rigtigt at sige, at det tidspunkt, der ligger i lovforslaget med hensyn til ikrafttræden, er det
rette tidspunkt, ellers opnår vi ikke en del af
hensigten med det her lovforslag.";Aage Frandsen
27694;name_party;":
Efter de regler, der gælder i dag, kan ejeren få
udbetalt 25 pet. af betalingen for virksomheden
i forbindelse med en omdannelse, og denne udbetaling fremkommer som et tilgodehavende i
det nydannede selskab. Beløbet kommer ikke til
beskatning hos virksomhedsejeren, da der formelt er tale om, at det nye selskab indfrier sin
gæld til virksomhedsejeren.
Ordningen har endda, jeg vil næsten sige været misbrugt på en sådan måde, at det ikke er
ualmindeligt, at ,der i dag i forbindelse med
omdannelse af virksomhed sker det, at ejeren
inden omdannelsen optager et stort lån og lægger gælden ind i selskabet, mens pengene for
lånet holdes udenfor. På den måde kan værdistigninger i den omlagte virksomhed realiseres
uden beskatning, og ejeren beskattes først, når
ejeren sælger aktier eller anparter i selskabet.
Det foreslås derfor med lovforslag nr. L 147,
at den fulde betaling af ejeren fremover skal gives som aktier eller anparter i selskabet, og at
hele virksomheden og dermed både gælden og
pengene fra lånet skal overdrages til selskabet.
Det er i sig selv et ganske rimeligt krav, at man
på den måde sikrer sig, at der ikke sker unddragelse af indkomstbeskatning.
Lovforslaget imødekommer samtidig et ønske fra erhvervslivet om at udvide adgangen til
skattefrit at omdanne personligt ejede virksomheder med flere ejere til selskaber.
Af høringssvarene fremgår det, at der har
været indsigelser mod datoen for lovens ikraft-

2991

træden, idet det er hævdet, at der er tale om
lovgivning med tilbagevirkende kraft. Indsigelseme kan være relevante, men dér er også et
andet hensyn, nemlig at undgå et stort antal
omdannelser for at trække flest mulige midler
skattefrit ud af virksomhederne inden lovens
ikrafttræden.
,
Det er altid betænkeligt at lovgive med tilbagevirkende kraft, men efter Dansk Folkepartis
opfattelse er det nødvendigt i denne her sag for
at undgå fortsat spekulation indtil lovens
ikrafttræden. Dansk Folkeparti støtter naturligvis ikke, at man tillader en fortsat spekulation,
sådan at firmaerne kan disponere allerede for
indeværende indkomstår på en sådan måde.
Dansk Folkeparti ser overvejende positivt på
forslaget, men der er dog nok et par løse ender,
f.eks. hvorvidt der bliver tale om stramninger af
successionsmulighederne i forbindelse med generationsskifte, og at disse undersøgelser nok
bør drøftes nærmere under udvalgsbehandlingen.
Men overvejende positivt fra Dansk Folkeparti.";Klaus Kjær
30136;name_party;":
Jeg vil på CD's vegne endnu en gang beklage, at
ministeren har fremsat forslaget 14 dage, før det
skal have sin virkning, og jeg vil også gerne
henstille, at ministeren udskyder virkningstidspunktet, så det ikke skal gælde fra 1. januar
1999. Vi synes i CD, det er urimeligt over for
alle de virksomheder, der har planlagt i god tro.
Det svarer jo, vil jeg sige til ministeren, til at
fremsætte et forslag den 30. december 1998 om
nedsat hastighed for biler i byerne fra 50 km/t
til 30 km/t og så vedtage loven den 31. maj
1999 og derefter sende bøder til alle, der kørte
50 km/t fra januar til maj. Vi håber, at ministeren vil tænke sig om endnu en gang.
Dertil kommer også, at vi i CD mener, at lovforslaget er i grundlæggende modstrid med et
ønske om at forbedre generationsskiftet i dansk
erhvervsliv, og i CD mener vi, at det endnu en
gang er sabotage mod det generationsskifteudvalg, som CD fik nedsat.
Denne gang er ministeren ude efter virksom- I
hedsomdannelser, og det er endnu et forslag
mod generationsskifte i danske virksomheder,
som vi beklager at ministeren ikke har lært at
respektere.
Der er også positive tiltag i lovforslaget, vil
jeg gerne sige på CD's vegne, men det burde
være behandlet i generationsskifteudvalget. Ud

2992

Tirsdag den 19. januar 1999 (L 147)

over det grundlæggende problem med fremsættelsesdato og ikrafttrædelsesdato giver høringssvarene ifølge CD også anledning til, at vi
under udvalgsbehandlingen tager flere ting op.";Sonja Albrink
31632;name_party;":
Med lovforslaget udvides adgangen til skattefrit
at omdanne personligt ejede virksomheder til
selskaber. Hensigten er at forhindre, at en ejer
skattefrit kan trække penge ud af virksomheden
ved at omdanne den til et selskab. Det er ikke
muligt at tage penge ud af virksomheden i forbindelse med omdannelsen. Den fulde betaling
til ejeren skal fremover gives i aktier eller anparter i selskabet. Hele virksomheden, dvs.
både gælden og pengene for lånet, skal overdrages til selskabet.
Samtidig udvides adgangen til skattefrit at
omdanne personligt ejet virksomhed med flere
ejere til selskaber, og det finder vi positivt i Det
Radikale Venstre.
Vi kan støtte lovforslaget.";Morten Helveg Petersen
32321;name_party;":
Det er jo oplagt en fidus, der hermed fjernes, og
jeg synes, det er meget interessant, at Venstre
og De Konservative i den grad er så optaget af,
at folk søreme skal have lov til at udnytte en
fidus, som aldrig burde have været der, som er
helt urimelig, og som er en skattefidus for nogle
til at berige sig på bekostning af alle os andre.
Jeg synes, det er sigende for den moral, som
højresiden i Folketingssalen er i besiddelse af,
som altid går ud på at beskytte dem, som har
penge nok, og som kan spekulere sig til en
gevinst på vi andres bekostning.
Jeg vil godt bruge anledningen til at spørge";Frank Aaen
32941;title_name;"Hvor længe har denne her
fidus været kendt?
Jeg kan altså huske, jeg har læst om den. Det er
jo det interessante, og vi har jo været inde på
det ved tidligere behandlinger, når vi har stoppet skattefiduser, at de typisk har været kendt
af myndighederne i en lang årrække, før vi tager initiativer til at stoppe dem. Jeg kunne også
godt tænke mig at spørge: Hvad er egentlig talt
begrundelsen for, at vi ikke for længst har stoppet den fidus?
Hermed være også sagt, at vi grundlæggende
er positive over for lovforslaget. Vi vil støtte
det, og vi vil også støtte ikrafttrædelsesdatoen,
som for vores skyld gerne kunne være den 17.
december 1998. Jeg synes ikke engang, der var
grund til, at de 14 dage op til nytår lige kunne

bruges. Det er jo sådan med skattelovgivningen,
når vi indfører afgifter, at hvis vi skal have dem
til at virke, bliver vi nødt til at lave en dato fra
ca. fremsættelsestidspunktet. Det har vi ikke
noget problem med, selv om vi selvfølgelig
principielt er imod lovgivning med tilbagevirkende kraft.
Det eneste problem, vi har, som vi lige vil
prøve at rejse under udvalgsarbejdet, er, om
den udvidede mulighed for skattefri omdannelse giver øgede muligheder for skattespekulation. Der har jeg noteret mig med tilfredshed, at
anpartsprojekter selvfølgelig er undtaget fra
denne lovgivning. Jeg er meget glad for, at man
ikke dér åbner en ladeport, men vi vil med
spørgsmål lige sikre os, at der ikke er andre
fiduser, som kan blive tilgodeset ved denne
ændring af loven.
Hvis ikke der dukker noget op dér, er vi indstillet på at støtte lovforslaget.";skatteministeren
34530;name_party;":
At spekulere betyder jo at tænke sig om, og
med den skattelovgivning, vi har i Danmark, er
der god grund til, at man tænker sig om.
Når Enhedslisten er så optaget af at få stoppet spekulation, må det være et ønske fra
Enhedslisten, at befolkningen opfører sig som
dumme skatteborgere, der bare betaler, uanset
hvad der bliver præsenteret af Folketinget.
Se, i Fremskridtspartiet har vi den opfattelse,
at pengene starter med at ligge hos borgerne, de
starter ikke med at ligge hos staten. Pengene
starter med at ligge hos borgeme, og så betaler
de helst så lav en skat som overhovedet muligt.
Det omvendte synspunkt, gående ud på at alle
pengene som udgangspunkt ligger hos staten,
og så skal borgerne tigge og bede om at få nogle af dem refunderet eller betale så lidt som
muligt, tigge og bede om at have så lav en skat
som muligt, er en forkvaklet måde at se tingene
på.
At man udnævner det her forslag til at være
et forslag, der skal stoppe en skattefidus, er
simpelt hen, fordi to tredjedele af Folketingets
medlemmer aldrig nogen sinde har været beskæftiget med at drive erhvervsvirksomhed. De
gør sig ikke de mindste forestillinger om, hvad
det vil sige at starte virksomhed i Danmark,
være virksomhedsigangsætter, virksomhedsejer, og de problemer, man står over for, når
virksomheden vokser.
Man skal have mulighed for at ændre virksomhedens struktur til f.eks. selskabsform. Man

(375)
Tirsdag den 19. januar 1999 (L 147)
har en teoretisk forestilling om, at de, der sidder
ude i erhvervslivet, er folk, der bare er ude på
at snyde og bedrage. Sagen er jo den i Danmark, at man skal være være mere end overordentlig heldig for overhovedet at få et overskud
ud af det at drive erhvervsvirksomhed.
Hvis man har startet en virksomhed, hvis
man har gjort den enorme, samfundsgavnlige
indsats at få en virksomhed startet, hvis man
efterfølgende har været så heldig for vort samfund, at det går godt for den virksomhed, at
man er begyndt at ansætte medarbejdere, man
har eksport, man har ekspansion, så burde vi
alle sammen være mere end tilfredse.
Men på et eller andet tidspunkt vil den virksomhedsejer naturligvis stå i den situation, at
han skal overveje: Bliver det her ved med at gå
i personligt ejet form, eller skal jeg overgå til
f.eks. selskabsform?
Det erkendte Folketinget jo også, da vi for
efterhånden mange år siden opfandt virksomhedsskatteordningen netop med det formål at
kunne væme folk, så den dag, det gik galt for
deres virksomhed, mistede de ikke hele deres
personlige indkomst, formue osv.
Man forestiller sig altså, at disse virksomhedsejere, når de overgår til en anden form,
nemlig selskabsformen, sandelig ikke må tage
nogen penge ud af foretagendet. Vi har med de
heldigvis meget pædagogiske og velbeskrevne
eksempler, som vi allerede har fået oversendt i
Folketingets Skatteudvalg, fået beskrevet, hvordan virkeligheden er derude. Det er et vrangbillede, hvor man minsandten udnævner det til
at være skattesvindel, skattesvig, skatteunddragelse, når man trækker nogle penge ud af
selskabet.
Som der gøres opmærksom på, går de penge
altså til personbeskatning, og da selskabsskats
ten i Danmark heldigvis er lavere end den alt
for høje personskat: så gør folk det jo ikke for at
lave skatteunddragelse, men fordi de har brug
for nogle penge til at leve for.
Hele den problemstilling, der ridses op i den
første halvdel af lovforslaget, kan vi i Fremskridtspartiet overhovedet ikke nikke genkendende til, og de forestillinger, man gør sig om,
hvordan man skal opgøre de her ting, ja, de
svarer jo til, at man efter at have blandet koldt
og varmt vand forestiller sig, at man med et par
lovparagraffer kan adskille det igen.
Det kan ikke lade sig gøre, og der vil blive
nogle absurde afgørelser, som folk så skal trækkes med op igennem skattesystemet, og i årevis

2993

skal de spilde tid, advokatbistand, revisorbistand osv. på at slås med skattemyndighederne,
fordi de træffer en eller anden absurd afgørelse
i deres forsøg på at skille det kolde og det varme vand igen.
De virksomhedsejere og de iværksættere
burde bruge deres kræfter på at drive virksomhed og ikke på at slås med skattemyndighederne. Så hele den første halvdel af det her forslag
kan vi af indlysende grunde ikke støtte, og vi
håber, at de fuldstændig korrekte indvendinger,
der allerede er gjort, vil regeringen og skatteministeren tage højde for og ikke deponere deres
politiske vilje i Enhedslistens og hr. Frank
Aaens lomme, for man gør skade mod dansk
erhvervsliv, hvis man vedtager de her bestemmelser.
Den anden halvdel af lovforslaget, mulighed
for at flerejede virksomheder uden skattebetaling kan overgå til selskaber, er nødvendig og
fornuftig, og den støtter vi naturligvis. Men vi
håber sandelig, at udvalgsarbejdet kan få gjort
forslaget langt mere erhvervsvenligt, end tilfældet er, som det ligger her. Det her vil være at
gøre det danske samfund en bjørnetjeneste.";Kim Behnke
39446;name_party;":
Jeg skal sige kort, at vi i Kristeligt Folkeparti synes, det er et fornuftigt forslag, der er fremsat.
Der kan være nogle detaljer - dét kan vi se af
de forskellige ting, der er kommet frem under
høringssvarene - som vi vil kigge lidt nærmere
på.
Men vores grundholdning er positiv.";Flemming Kofod-Svendsen
39760;title_name;":
Også her vil jeg gerne takke for en overvejende
positiv reaktion. Jeg synes egentlig, hr. Frank
Aaen var lidt for hård ved specielt Venstres
ordfører.
Jeg hørte heller ikke fra Venstres ordfører en
afstandtagen fra ikrafttrædèlsesbestemmelsen.
Han sagde, at han gerne så, at vi drøftede den og det giver jeg gerne tilsagn om - hvorimod
den konservative ordfører var væsentlig mere
og væsentlig stærkere afvisende på det punkt.
Hr. Aage Frandsen, der også gav tilslutning og tak for det - rejste spørgsmålet om passiv
virksomhed med udlejningsejendomme. Vi har
faktisk været inde i de overvejelser, vil jeg sige
til hr. Aage Frandsen, men også dér får vi jo
visse problemer med at tage hele virksomheden
med ind. Vi kommer ind i nogle mærkelige afgrænsninger, for en del af de virksomheder,

2994

Tirsdag den 19. januar 1999 (L 147)

som kommer ind i en omdannelse, benytter
måske selv en del af en ejendom og udlejer måske hovedparten af ejendommen. Vi har faktisk
været inde i overvejelserne, og dem fortsatte vi
også gerne. Det er altså ikke sådan, at vi ikke
har været omkring den problemstilling med at
omdanne passiv virksomhed, og jeg kan godt
følge hr. Aage Frandsen, men en analyse og
nogle praktiske problemer i den sammenhæng,
som vil give nogle mærkelige afgrænsninger,
har fået os til ikke at tage dem med. Men det får
vi jo mulighed for også at kunne veksle ord om
og eventuelt svare på spørgsmål om under udvalgsarbejdet.
Tak til hr. Klaus Kjær. Jeg synes, det var en
meget nøgtern ordførertale i modsætning til
f.eks. hr. Kim Behnkes.
Jeg kan ikke rigtig forstå - og det er faktisk
både til hr. Flemming Hansen og til hr. Kim
Behnke - at man definerer det at være erhvervsvenlig som det at give nogle muligheder
for at tage penge skattefrit ud af virksomhederne. Det er dem, vi lukker her.
Regeringen har den grundlæggende holdning, at det skal være godt at drive virksomhed
i Danmark. Vi skal have konkurrencedygtige
erhvervsskatteregler: det skal være muligt på
gode vilkår at konsolidere sin virksomhed, fordi det, at man kan konsolidere sin virksomhed,
er meget afgørende for, at man også har modstandskraft, når der kommer blæsevejr, at man
har kræfter til at udvikle og forske, og at man
har kræfter til at opdyrke nye markeder.
Derfor mener jeg, det er direkte erhvervsuvenligt - og kan være direkte erhvervsskadeligt - hvis det er sådan, at man giver skattemæssige præmier og incitamenter til at tage
pengene ud af virksomhederne mere eller mindre skattefrit.
Efter regeringens opfattelse er pendanten til
det at have ordentlige, gode, attraktive, konkurrencedygtige erhvervsskatteregler, at i det øjeblik den erhvervsdrivende, hvad enten det så er
en aktionær, eller det er en selvstændig erhvervsdrivende i øvrigt, tager penge ud af virksomheden til privat disposition, bør der selvfølgelig være en differencebeskatning svarende til
den samlede beskatning, som alle danskere
betaler.
Jeg mener, det er en afgørende forudsætning
for, at vi kan have tilstrækkelig gode konkurrencedygtige erhvervsskatteregler, og det, som
det her forslag indebærer, er lige nøjagtig, at vi
fastholder de gode erhvervsskatteregler, vi har

opbygget - virksomhedsskatteordning med opsparing til en lavere kontoskat m.v. - og også
det kan indgå i en virksomheds omdannelse.
Men pengene bør selvfølgelig ikke kunne tages
ud til privat disposition, uden at der sker en
normal beskatning.
Det er måske ikke så overraskende, hvad hr.
Kim Behnke mener, men jeg glæder mig over,
at de fleste øvrige partier og ordførere har signaleret det modsatte. Det mener jeg også er en
front vi bør hjælpe hinanden med at holde, for
det er en forudsætning for, at vi også kan sikre,
at vores erhvervsbeskatning er tilstrækkelig
god. Det er også en bemærkning til fru Sonja
Albrink, som jeg tror har behov for lige at tænke sagen igennem endnu en gang: måske er fru
Sonja Albrink blevet mødt med nogle argumenter, som ikke helt svarer til den dagsorden, som
også CD normalt har på beskatningsområdet.
Om ikrafttrædelsen vil jeg sige, at den jo har
været nødvendigt, hvis ikke vi skulle det sidste
store fix med ret omfattende omdannelser. Det
her er jo ikke noget, der kommer som en tyv om
natten, det har været kendt igennem lang tid.
Forslaget har, som det fremgår, været ude til
høring i brede kredse. Det har været bebudet i
regeringens lovkatalog tilbage fra oktober, så
alle har vidst, at det her forslag var på vej.
Hvis det var sådan, at vi ikke gav det ikrafttræden den 1. januar, ville det betyde, at virksomheder, der starter på et regnskabsår den 1.
januar eller senere, ikke kan benytte det her.
Det er jo ikke en ikrafttrædelsesdato på samme
måde, som vi indimellem oplever vi har været
nødt til at have med afgifter, hvor vi siger, at
hvis man handler bil efter den dato, er det en
ny afgift. Det er en regel, der betyder, at man
kan lave en virksomhedsomdannelse indtil den
30.juni 1999, der får virkning for det regnskabsår, der startede den 1. januar 1999. Så jeg mener, at tingene også i forhold til de hensyn, vi
forsøger at tage, de mål, vi forfølger, og den afbalancering, der er også på det punkt, hænger
sammen, er ordentlige, og jeg vil takke et flertal
for, at det er der givet en foreløbig positiv melding på her under førstebehandlingen.";Ole Stavad
45029;name_party;":
Jeg tror, at skatteministeren ville gøre sig selv
og det danske samfund en tjeneste ved at prøve
at analysere, hvad der egentlig sker, når der er
nogen, der starter egen virksomhed.
De pågældende personer har to valgmuligheder: Enten kan de fortsætte med at være lønne-

Tirsdag den 19. januar 1999 (L 147)
de f.eks. ingeniører i virksomheden, få deres
løn udbetalt, spare op til pension, og ægtefællens indkomst kan gå til familien og bøm og til
hus og bil, og hvad der nu ellers er. Det kan de
fortsætte med som lønmodtagere uden nogen
som helst bekymringer. Eller også kan de sætte
sig ned en aften og sige: Jeg starter egen virksomhed, jeg lader mig momsregistrere, jeg
begynder at producere en vare.
Prisen, den familie betaler, er i Danmark meget høj, for ud over, at man skal indskyde sin
egen arbejdskraft, som oftest er til en timebetaling, der ligger under halvdelen af minimumsbetalingen på arbejdsmarkedet, med en arbejdstid fra tidlig morgen til meget sent på aftenen, har man det, man kalder vandgrødsårene, nemlig alle de år, hvor familien ikke har råd
til at tage på ferie, hvor familien ikke har råd til
noget som helst. Hver eneste krone, der er tilovers, går til at få denne virksomhed i gang.
Ægtefællen indgår også, hjælper til om aftenen,
børnene hjælper til i weekenderne med at prøve
at få pakket de ting, der skal være på. posthuset
om mandagen, og ordrer, der skal leveres.
På et eller andet tidspunkt vokser den virksomhed, bliver en succes, begynder at ansætte
medarbejdere osv., og så er det, revisoren siger
til den, der har startet virksomheden: Ved du
hvad, inden det her bliver alt for stort, synes
jeg, det er en god idé, at du laver det om til et
anpartsselskab eller til et aktieselskab. Det beslutter vedkommende sig så for. Hvornår kan
vedkommende nogen sinde få kompensation
for de mange år med vandgrød og de mange år,
hvor hele familien har lidt afsavn? Svaret er:
Aldrig nogen sinde, medmindre man vil tage
penge ud til 65 pet. marginalbeskatning eller
noget i den stil.
Skatteministeren glemmer fuldstændig, at det
er det, der er virkeligheden, og når folk i dag
overvejer, om de skal starte egen virksomhed,
ryster alle på hovedet og siger: Hold fingrene
langt væk, for du får så mange hårde år. Det er
jo ikke dem alle sammen, der hedder Bill Gates
og starter en milliardforretning med det samme.
Langt, langt størsteparten af dem, der starter
virksomheder i Danmark, har mange år, hvor
det er meget træls, som vi kalder det i Århus.
Det får de aldrig nogen sinde kompensation for,
og det mener vi de skal have en mulighed for,
uden at skatteministeren skal stå på lur og forlange 65 pet., for skatteministeren har intet foretaget sig i retning af, at den virksomhed kunne
knokle sig op til at blive en succes.

2995

Det er det verdensbillede, Fremskridtspartiet
har omkring start af egen virksomhed og de
problemer, der opstår den dag, den overgår til
selskabsform. Det er derfor, at vi kigger på forslaget, der foreligger, med de øjne. Det er ikke,
fordi vi ønsker at gavne nogen spekulanter, og
ikke, fordi vi ønsker, at der skal foregå fup og
svindel, men fordi de mennesker har et rimeligt
krav på at få kompensation for de afsavn, de
har lidt.";Kim Behnke
48257;title_name;":
To bemærkninger til hr. Kim Behnke:
Hvis vi nu tager hr. Kim Behnkes case med
virksomheden, der bliver en succes, kan jeg altså ikke begribe, at hr. Kim Behnke mener, det er
erhvervsvenligt og samfundsklogt, at man i forbindelse med en omdannelse af den virksomhed, der er blevet en succes, giver præmie for at
tage egenkapitalen ud af virksomheden. Der er
en stor risiko for, at den så holder op med at
være en succes. Det er det ene.
Det andet: Den tåreperser af en historie, hr.
Kim Behnke her fortalte, som egentlig var
grundlaget for meget af det, der bar vores skatteregler frem til 1993, var lige nøjagtig det, der
var drivkraften, benzinen, for det, der endte i
danmarkshistoriens største røveri: selskabstømningerne. Da havde man nogle af de samme
ideer som hr. Kim Behnke og sagde, at nu måtte
vi hellere gøre det attraktivt, at man i forskellige sammenhænge kunne tage pengene ud, og
det betød, at der så var en hel masse selskaber,
der kunne handles med.
Derfor er resultatet, stort set hver gang man
prøver at tænke i de baner: hr. Kim Behnke har
refereret her, at det så bliver plattenslageren,
der render med kassen, og ikke den hårdt arbejdende selvstændige erhvervsdrivende. Hvis
det er sådan, at vi i stedet for fortsætter det
spor, som regeringen har lagt, med at sænke
skatteprocenterne for alle mod til gengæld at
fjerne særreglerne, undtagelserne, fiduseme, og
bruge de penge, vi får ind, til at sætte procenterne ned, som vi gjorde i 1993, og som vi igen
har gjort med den skatteændring, der skete med
pinsepakken i juni måned sidste år, så tror jeg
egentlig, at hr. Kim Behnke også tjente dem,
som han holder de flotte taler for, bedre i fremtiden.
Hermed sluttede forhandlingen, og lovforslaget
overgik derefter til anden behandling.

2996

Tirsdag den 19. januar 1999 (L 147)

Afstemning";Ole Stavad
50106;title_name;":
Jeg foreslår, at lovforslaget henvises til Skatteudvalget. Hvis ingen gør indsigelse, betragter
jeg det som vedtaget. (Ophold). Det er vedtaget.

Den næste sag på dagsordenen var:
7) Første behandling af lovforslag nr. L 148:
Forslag til lov om indgåelse af tillægsaftale til
den dansk-grønlandske dobbeltbeskatningsaftale.
Af skatteministeren (Ole Stavad).
(Fremsat 17/12 98).
Lovforslaget sattes til forhandling.
Forhandling";Birte Weiss
50553;name_party;":
Grønlandsfly har åbnet en international flyruteó
Derfor denne tillægsaftale, som følger de nuværende principper, som Danmark også ønsker at
indføje i dobbeltbeskatningsaftalen. Med en
gennemførelse af lovforslaget vil situationen
være den, at et besætningsmedlem, der arbejder
om bord på et fly i international trafik tilhørende et selskab hjemmehørende i Grønland, og
som bor i Grønland, kan beskattes dér af denne
indkomst. Et besætningsmedlem, der bor i
Danmark, beskattes i Danmark og i Grønland.
Lovforslaget skønnes at medføre et provenutab på en halv til en hel million kroner årlig
som følge af lempelsen i den danske skat.
Socialdemokratiet kan anbefale lovforslaget.
Jeg skal lige for god ordens skyld gøre opmærksom på, at jeg taler i stedet for den socialdemokratiske ordfører, hr. Per Kaalund.";Frode Sørensen
51383;name_party;":
Venstre kan støtte lovforslaget.";Svend Aage Jensby
51438;name_party;":
Det Konservative Folkeparti kan også støtte
lovforslaget.";Brian Mikkelsen
51517;name_party;":
SF kan støtte lovforslaget, fordi det er en udbygning efter de samme principper, som gælder
i den eksisterende ordning.";Aage Frandsen
51654;name_party;":
Lovforslaget går i sin enkelhed ud på, at Folketinget bemyndiger regeringen til at indgå ændringer i den dansk-grønlandske dobbeltbeskatningsaftale, som så medfører, at løn udført
for arbejde om bord på luftfartøj, som anvendes
i international trafik, kan beskattes i den del af
riget, hvor foretagendets virkelige ledelse har
siddet.
Lovforslaget skønnes ikke at medføre nævneværdige erhvervsøkonomiske, provenumæssige eller administrative konsekvenser. Således
tales der i bemærkningerne om et beskedent
dansk provenutab i størrelsesordenen Vi-1 mio.
kr. årligt som følge af den foreslåede lempelse i
den danske skat, som bliver resultatet af lovforslagets gennemførelse.
Dansk Folkeparti ser positivt på lovforslaget.";Klaus Kjær
52395;name_party;":
Også CD kan støtte forslaget.";Sonja Albrink
52454;name_party;":
Det Radikale Venstre kan støtte forslaget.";Morten Helveg Petersen
52514;name_party;":
Enhedslisten kan med samme argumentation
som de tidligere ordførere støtte forslaget.";Frank Aaen
52617;name_party;":
Min Fremskridtssjæl bliver altid bekymret, når
vi har et forslag, som alle partier går ind for. Så
har jeg altid på fornemmelsen, at der er et eller
andet, man har overset.
Der er ikke meget at overse i det her forslag,
og som det ligger præsenteret for os, ser det jo
godt og fomuftigt ud. Så Fremskridtspartiets
holdning er også den som så mange andre ordføreres, at vi støtter forslaget, medmindre vi
under udvalgsarbejdet skulle blive præsenteret
for en byge af henvendelser fra kabinepersonaleforeninger og sømænd og andre, der pludselig gør opmærksom på, at vi har overset et eller
andet, når vi ændrer de her regler. Men med
udsigt til, at det nok ikke sker, så forventer vi
også at støtte forslaget.";Kim Behnke
53356;name_party;":
Også Kristeligt Folkeparti støtter forslaget.

Tirsdag den 19. januar 1999 (L 148)";Flemming Kofod-Svendsen
53471;title_name;":
Jeg takker for den særdeles brede støtte til forslaget.
Hermed sluttede forhandlingen, og lovforslaget
overgik derefter til anden behandling.
Afstemning";Ole Stavad
53658;title_name;":
Jeg foreslår, at lovforslaget henvises til Skatteudvalget.
Hvis ingen gør indsigelse, betragter jeg det som
vedtaget. (Ophold). Det er vedtaget.

Den næste sag på dagsordenen var:
8) Første behandling af lovforslag nr. L 149:
Forslag til lov om ændring af ligningsloven.
(Skattefrihed for arbejdsgiverbetalte ydelser
til alkoholafvænning m.v.).
Af skatteministeren (Ole Stavad).
(Fremsat 17/12 98).
Lovforslaget sattes til forhandling.
Forhandling";Birte Weiss
54129;name_party;":
Forslaget, som vi i dag har til første behandling,
er udarbejdet efter retningslinjerne i Skatteudvalgets beretning og CD's beslutningsforslag nr.
B 12 fra foråret 1998.
Beretningen blev skrevet efter aftale mellem regeringen, CD og SF og er ligeledes medtaget i
aftalen om finansloven for 1999.
Med den afgrænsning, der nu er med i lovforslaget, og i relation til modeme personalepolitik, hvor virksomheden tager del i det sociale
ansvar, bifalder Socialdemokratiet det fremsatte
lovforslag. Lovforslaget er velafbalanceret og
rettet mod en specifik og relevant problemstilling, nemlig alkoholmisbrug. Lovforslaget gør
arbejdsgiverbetalt alkolholafvænning til et skattefrit personalegode, hvor alle medarbejdere,
uden at det giver ulighed i forhold til sygdomsbehandling i al almindelighed, bliver tilgodeset.
Det er på denne baggrund, vi i Socialdemokratiet støtter forslaget.

2997";Anna-Marie Hansen
55036;name_party;":
Venstre støtter naturligvis dette forslag, som er
en stor landvinding.
Vi er glade for, at den debat, der har været
gennem nogle år, har ført til, at vi nu får muligheder for at få denne her regel, hvorefter vi jo
gavner de mennesker, som har et problem, og
som kan få hjælp til at få løst deres problem af
deres arbejdsgiver.
Vi vil også takke Socialdemokratiet for, at de
i dag er nået til den opfattelse, at det er et lovforslag, som skal vedtages. Gennem tiden har
der jo været andre partier, som også har været
meget positive, herunder også SF og CD. Det
første lidt overraskende, det næste ikke overraskende, men vi er tilfredse, og vi synes, at det
er rart, at vi kan få det her igennem nu.
(Kort bemærkning).";Peter Brixtofte
55770;name_party;":
Hr. Peter Brixtofte sagde, at dette var et gennembrud, og det er jeg sådan set enig med Venstre i. Så er der bare det spørgsmål, jeg har til
hr. Peter Brixtofte: Hvad kommer bagefter?
Normalt er det jo sådan med digegennembrud, at der kommer en masse flydende efter
den første dråbe. Kunne vi ikke få løftet sløret
for, hvad det er, der dér er på vej?
(Kort bemærkning).";Frank Aaen
56162;name_party;":
I Venstre håber vi bestemt, at det her bliver
fulgt op på et senere tidspunkt af, at også andre
sygdomsbekæmpende foranstaltninger bliver
omfattet af tilsvarende regler, sådan at det ikke
kun er på det her område, at vi holder folk
skadesløse, når de får noget betalt.
Jeg synes, at det er rigtigt og fornuftigt, at
hvis en virksomhed vil forbedre sundhedstilstanden for medarbejderne, at man så holder
skattevæsenet udenfor.
(Kort bemærkning).";Peter Brixtofte
56624;name_party;":
Jeg skal takke for svaret. Det er godt at få trukket op, at det her drejer sig om, at alle de mennesker, der har en arbejdsgiver, som de kan få
til at betale for sig, også kan få støtte fra skattevæsenet, hvis Venstre skal bestemme.";Frank Aaen
56879;name_party;":
Det Konservative Folkeparti synes, at forslaget
er et godt skridt i den rigtige retning. Vi håber
på, at det får store konsekvenser, at det starter

2998

Tirsdag den 19. januar 1999 (L 149)

en dynamisk effekt, så det kommer til at inkludere endnu flere ydelser, og at det får løst endnu flere problemer.
Vi noterer os også med tilfredshed, at forslaget jo er et resultat af en kovending hos regeringen, specielt hos Socialdemokratiet, som jo
tidligere har været meget store, ihærdige modstandere af at gå ind på det her område.
Jeg kan godt se af forslaget, at man sådan
meget nøjagtigt og eksplicit skriver, at lige netop det her kan man gå med til, fordi det ikke vil
betyde, at man tager ressourcer fra sundhedssystemet. Det er selvfølgelig noget pjat, og det
er også et underligt argument at bruge.
Man burde være glade og stolte i Socialdemokratiet over, at man endelig er med på et
forslag, der vil kunne løse nogle fantastisk store
problemer, som vi har i det her samfund med
en masse alkoholikere, og som har en masse,
masse, masse personlige omkostninger for de
mennesker, der er ramt af det, også ude på arbejdsmarkedet. Så selvfølgelig er dette forslag
godt. Vi havde håbet på, at man ville gå endnu
videre.
Sagen er jo den, at virksomhederne er parate
til at betale sundhedsudgifter. Der er lavet en
undersøgelse, som Det Danske Handelskammer
for nylig offentliggjorde, som viser, at 85 pet. af
de danske virksomheder vil betale for nøglemedarbejderes sygdomsbehandling, hvis udgifterne kan trækkes fra.
Det vil jo virkelig være med til at løse nogle
problemer i sundhedssystemet både for den enkelte og også for virksomhederne. Så det her
forslag opfatter vi som et skridt i den rigtige
retning. Det vil løse en masse problemer for
nogle personer, og det vil også være med til at
sikre, at virksomhederne kan gå ind og påtage
sig et socialt ansvar. Så det synes vi kun er
positivt, og det er godt.
(Kort bemærkning).";Brian Mikkelsen
58841;name_party;":
Et spørgsmål til ordføreren for Det Konservative Folkeparti: Hvordan løser man kapacitetsproblemer i sundhedssektoren ved at indrømme skattefrihed til arbejdsgiverne?
(Kort bemærkning).";Morten Helveg Petersen
59044;name_party;":
Jeg vil bare have hr. Brian Mikkelsen til at bekræfte ud fra udsagnet om nøglemedarbejderne, at de, der får gavn af den her lov, er medlemmer af ledelsen i virksomhederne, er top-

medarbejdere, er de højtlønnede, hvorimod ingen kan forvente, at ganske normalt arbejdende
mennesker får nogen som helst gavn af det her.
(Kort bemærkning).";Frank Aaen
59404;name_party;":
Jeg vil godt sige til hr. Frank Aaen, at nu lever
vi jo ikke i 1960'eme eller 1970'erne længere.
Sagen er jo den, at hvis nogle medarbejdere får
mulighed for at få en alkoholafvænning, så bør
selv Enhedslisten være tilfredse med, at man får
løst de medarbejderes problemer.
Vi ser gerne, at det omfatter alle uden undtagelse som en selvfølgelighed. Vi forstår ikke,
hvorfor det her ikke betyder, at man åbner
fuldstændig op for sluserne, så alle kan blive
inkluderet i det. Det ville være ret, det ville
være rimeligt.
Det ville også betyde, og det er et svar til hr.
Morten Helveg Petersen, at man selvfølgelig vil
få nogle flere ressourcer til rådighed i sundhedssystemet, for det vil skabe nogle incitamenter til at bruge nogle private løsninger, og
det ligger også implicit i det her.
Det vil alt andet lige være naturligt for nogle
virksomheder at gå ind og investere i nogle forsikringsordninger, så der også bliver etableret
nogle private ordninger ved siden af, både når
vi taler om andre forslag, og også når vi taler
om det helt store system, som betyder, at virksomhederne kan investere i præventiv sundhedsbehandling og sørge for, at man hurtigt
kan komme ind og blive opereret. Det vil alt
andet lige være bedre for sundhedssystemet,
for virksomhederne og for den enkelte. Der er
ikke rigtig særlig mange argumenter imod.
(Kort bemærkning).";Brian Mikkelsen
60778;name_party;":
Det er til hr. Frank Aaen. Jeg må huske hr.
Frank Aaen på, at da vi behandlede beslutningsforslaget fra CD, var det faktisk et ønske
fra SF, at det skulle gælde alle medarbejdere, og
der står også, at det er alle medarbejdere. Så hr.
Frank Aaen behøver ikke at være bange.
(Kort bemærkning).";Sonja Albrink
61099;name_party;":
Jeg er lidt interesseret i det Columbusæg, som
den konservative ordfører tilsyneladende har
opfundet, og vil gerne udbede mig en forklaring på, hvordan man i en situation med lægemangel og sygeplejerskemangel kombineret
med at yde skattefrihed til arbejdsgiverne løser

Tirsdag den 19. januar 1999 (L 149)
kapacitetsproblemer i det offentlige sundhedsvæsen.";Morten Helveg Petersen
61492;title_name;":
Jeg skal lige gøre opmærksom på, at spørgsmål
skal rettes til ordføreren, der netop har haft ordet. Så hvis vi skal være meget lovmedholdelige i forhold til forretningsordenen, må hr. Frank
Aaen først få lov til at besvare spørgsmålet, når
han skal være ordfører.
(Kort bemærkning).";Birte Weiss
61792;name_party;":
Jeg vil bare bede hr. Brian Mikkelsen bekræfte,
at man kan have alle mulige gode ønsker, men
at det altså er virksomhederne, der bestemmer,
hvem der skal have gavn af det her lovforslag.
Der er ingen tvivl om - sådan er det jo - at
virksomhederne er mest bekymrede for deres
topmedarbejdere.
(Kort bemærkning).";Frank Aaen
62125;name_party;":
Til hr. Frank Aaen: Den rangorden og kategorisering hører igen en fjern fortid til. Virksomheder i dag har jo et socialt ansvar, de har en
interesse i, at alle deres medarbejdere har det
godt. De har ikke en interesse i, at nogle bliver
holdt væk fra arbejdet. Derfor har de selvfølgelig en interesse i, at man hurtigst muligt kommer ud og bliver behandlet.
Og til ordføreren for det socialliberale parti,
hr. Morten Helveg Petersen, som jo egentlig
også burde kunne se en sådan argumentation:
Der ligger selvfølgelig nogle incitamenter i det
sundhedsfaglige system i, at man går ud og opretter nogle ekstra pladser. Det kan man jo gøre
på forskellige måder. Det er selvfølgelig ikke
særlig mange.
I dag er der i det private system meget, meget få pladser, alt for få. Men det er klart, at når
der vil være mulighed for, at arbejdsgiveren
kan trække nogle udgifter fra ved f.eks. alkoholafvænning, vil der blive nogle flere pladser,
naturligvis. Det kunne være med nogle udenlandske specialister. Det ville kun være sundt
og godt, at vi kunne få noget inspiration derfra.
Ellers er markedet indrettet sådan, at man selvfølgelig vil kunne etablere de tilbud.
Den dér socialdemokratiske opfattelse, som
vi i hvert fald ikke har, af, at alt er status quo og
man ikke kan udvide enten det ene eller det
andet, holder ikke i 1998 og 1999. ,

2999";Brian Mikkelsen
63488;name_party;":
Det her lovforslag vedrører alene muligheden
for, at arbejdsgiveren under helt bestemte betingelser kan give et personalegode til sine
medarbejdere, og hvis medarbejderen benytter
sig af det i forbindelse med en alkoholafvænning, ja, så er det ikke skattepligtigt. Det er det,
det drejer sig om her.
Så kan det godt være, at hr. Brian Mikkelsen
og hr. Peter Brixtofte har forestillinger om, at vi
også skal lave noget helt andet. Og »vi« kan så
være nogle andre i Folketinget, det er i hvert
fald ikke os.
Da CD fremsatte forslaget til folketingsbeslutning i foråret, kunne vi støtte nogle principper i forslaget, og vi sagde så, at vi ville være
med under bestemte betingelser. Det var, fordi
det i virkeligheden drejer sig om at bryde et
princip, som ellers er meget vigtigt for os.
Derfor er det heller ikke så underligt, at hr.
Peter Brixtofte siger, at det var lidt overraskende, at SF støttede det. Vi har et principielt synspunkt, der går på, at løn og goder, som medarbejdere får, er beskatningspligtige. Det er et rigtigt princip, og hvis man laver undtagelser i
forhold til det, skal man tænke sig meget grundigt om, og det var også derfor, at vi lagde
vægt på, at det var Skatteministeriet, der gik i
gang med at undersøge de her ting, og at vi
ikke lavede en hovsabeslutning i forsommeren,
hvor der kunne være et flertal, der ville være
med til det, for vi kendte ikke alle konsekvenseme af det.
Det, der ligger nu, kan vi sige god for, vi kan
støtte det, for det følger det princip, at det kun
drejer sig om alkoholafvænning.
Så er det spørgsmålet: Hvem er det så, det
drejer sig om? Det var det, hr. Frank Aaen også
var inde på. Det, der står, og der vil jeg så henvise til § 30, stk. 2, er, at det er en betingelse, at
virksomheden skal have en generel personalepolitik på det her område, og at arbejdsgiveren
har tegnet en forsikring, der omfatter samtlige
virksomhedens medarbejdere. Om virksomheden så selv mener, at der er en medarbejder,
der er vigtigere for vedkommende, og en anden
en medarbejder, der måske er mindre vigtig, ja,
så er det den samme udgift for vedkommende
arbejdsgiver. Det må man gå ud fra.
Det kan alligevel godt være, at arbejdsgiveren mener, at der er nogle, han gerne vil have til
alkoholafvænning, mens der er andre, han ikke
vil have. Jeg kan selvfølgelig ikke være helt sikker på andet, end at det kan blive tilfældet. Men

3000

Tirsdag den 19. januar 1999 (L 149)

der er bygget nogle mekanismer ind, så der
ikke skulle være den tilskyndelse - i hvert fald
ikke økonomisk tilskyndelse - for arbejdsgiveren til at vælge nogle ud i forhold til andre. Det
har været det afgørende for os, lige så vel som
det er afgørende for os, at det er et lille område,
vi tager hul på, men et meget vigtigt område for
de pågældende mennesker, som det drejer sig
om. Så derfor til alle ønsker om, at vi skal gå
længere: Ja. Hvis der er et flertal i Folketinget
om nogle år, der vil det, så kan man ikke forhindre det, og sådan var det også før. Derfor er
det også sådan, at det, vi er med til, er det lovforslag her, og det er kun det lovforslag.
(Kort bemærkning).";Aage Frandsen
66604;name_party;":
Nu har jeg læst forslaget lidt anderledes end sådan, som hr. Aage Frandsen her tilkendegiver.
Jeg har forstået det sådan, at arbejdsgiveren kan
få fradraget, uanset om udgiften er i form af en
forsikringsordning eller det er en direkte betaling i forhold til en enkelt medarbejder.
Jeg vil gerne have bekræftet, at det ikke er
tvungent, at det skal være noget, som alle kan
få. Det er muligt, at alle kan få gavn af det, men
det er ikke tvungent, at det skal være sådan.
(Kort bemærkning).";Frank Aaen
67114;name_party;":
Med hensyn til den økonomiske tilskyndelse fra
virksomhedens side så læser jeg den i § 30, stk.
2.
Der er ikke nogen tilskyndelse fra virksomhedens side til at sige: Nogle skal have, nogle
skal ikke have. Men jeg kan selvfølgelig ikke
garantere for, at alle vil få i den her forbindelse,
for det kan være, at arbejdsgiveren siger nej og
lønmodtageren siger ja, og sådan nogle ting.
Hvad der kommer ud af det, hvis lønmodtageren siger: Nej, så vil jeg alligevel ikke på alkoholafvænning, så frafalder jeg, kan jeg ikke
vide.
Det, som er mekanismen her, er i hvert fald,
at arbejdsgiveren ingen tilskyndelse har til det.
Det er ikke mig, der har skrevet teksten, så jeg
må bede skatteministeren om at bekræfte, hvordan loven skal forstås, så vi får en autoritativ
udlægning af teksten af den person, som har
ansvaret for den. Men sådan havde jeg i hvert
fald læst den, og skatteministeren må så fortælle, hvem af os to der har læst rigtigt.

(Kort bemærkning).";Aage Frandsen
68090;name_party;":
Det ser jeg også frem til.
Jeg læser stk. 2 sådan, at hvis man har en forsikring, skal den gælde alle medarbejdere, men
ikke at det er en forudsætning for, at der kan
ydes fradrag. Men det må vi have skatteministeren til at afklare.";Frank Aaen
68340;name_party;":
Et efter Dansk Folkepartis opfattelse meget velkomment forslag, hvorved der skabes skattefrihed for arbejdsgiverbetalte ydelser til alkoholafvænning.
Skatteministeren har i bemærkningerne til
forslaget lagt vægt på, at regeringen ønsker at
påvirke udviklingen i en retning, hvor bl.a. arbejdsliv og familieliv kan kombineres, så de begivenheder i den private sfære, som det hedder,
der kan få indflydelse på arbejdsindsatsen gennem et langt arbejdsliv, bedre kan rummes på
arbejdspladserne. Det er jo en meget fin
hensigtserklæring.
Men på trods heraf siger skatteministeren
imidlertid, at der i modsætning til skattefrihed
for sygdomsbehandling i almindelighed med
arbejdsgiverbetalt alkoholafvænning er tale om
en særlig problemstilling, som gør en fritagelsesregel netop på dette område særlig velbegrundet. Og sagligheden består efter skatteministerens opfattelse i, at hvis man indfører en
skattefrihed for generel sygdomsbehandling, så
vil det offentlige sundhedssystem efter skatteministerens opfattelse blive drænet for højt
kvalificeret arbejdskraft. Den betragtning er jeg
ikke enig i, men den vil jeg komme nærmere
ind på i min ordførertale ved næste beslutningsforslag, B 29, som netop omhandler denne
problemstilling.
Den argumentation, som skatteministeren således her fremfører, har ikke noget som helst at
gøre med den fine målsætning som just citeret.
Regeringen går således alene med på dette forslag, fordi man skønner, at alkoholafvænning
ikke involverer sundhedspersonale.
O.k., forslaget er da et skridt på vejen, særlig
når henses til, at medarbejderne fritages for beskatning, uanset på hvilken måde arbejdsgiveren vælger at betale eller yde et tilskud til
behandlingen.
Samtidig bevares arbejdsgiverens fradragsret
for de udgifter, som han har måttet afholde til
medarbejderens alkoholafvænning, en fradragsret, som efter Dansk Folkepartis opfattelse

(376) RT
Tirsdag den 19. januar 1999 (L 149)
naturligvis er en driftsudgift på lige fod med
andre driftsudgifter, og som derfor ikke skattemæssigt bør behandles anderledes.
Dansk Folkeparti støtter forslaget.";Klaus Kjær
70447;name_party;":
Jeg vil gerne starte med at rose skatteministeren
og sige tusind tak både for bemærkningeme til
lovforslaget og også, fordi vi fik held til at få
det her forslag fra CD i tidernes morgen igennem.
Naturligvis skal arbejdsgivere have lov til at
betale for alkoholafvænning for medarbejdere,
uden at medarbejderen skal straffes af skattevæsenet, for vi mener jo, at arbejdsgiveren
egentlig gør samfundet en tjeneste med sit
tilbud.
Det, forslaget går ud på, er jo at styrke virksomhedernes sociale ansvar, og vi mener ikke,
det kan være meningen, at skattesystemet straffer medarbejdere i virksomheder, som tager et
socialt ansvar. Ideen om virksomhedernes
sociale ansvar er jo, at arbejdsgiveren skal kunne give de ansatte en hjælpende hånd, og i CD
mener vi, at virksomhederne netop ved problemer med alkoholmisbrug har mulighed for at
gøre denne særlige indsats, som jo i dag straffes
af skattevæsenet. Det sker, på trods af at det er
blevet erkendt i den offentlige sektors forebyggelse af alkoholmisbrug, at indsatsen på arbejdspladsen har den allerstørste betydning.
En medarbejder, der tager imod en arbejdsgivers tilbud, kan i mange tilfælde meget nemt
komme til at betale over halvdelen af det, som
en behandling har kostet, i skat, og det kan jo i
mange tilfælde betyde, at en medarbejder siger
nej til et tilbud, på trods af at der er ventelister
eller mangel på tilbud fra det offentlige system.
At en medarbejder må vente længe på behandling, kan også medføre, at man måske
kommer i den ulykkelige situation, at man bliver nødt til at fyre en ellers meget god medarbejder. For det andet kan medarbejderens afslag
på et tilbud fra arbejdsgiveren jo betyde, at behandling slet ikke bliver foretaget, og så er man
jo ude i en meget forfærdelig situation.
I CD mener vi også, at problemet med alkoholmisbrug er underprioriteret i forhold til de
betragtelige samfundsmæssige omkostninger.
Sundhedsministeriets rapport fra januar 1997
om de samfundsøkonomiske konsekvenser giver et tydeligt billede af den samfundsbelastriing, som alkoholmisbruget medfører. Det drejer sig om mellem 9 og 12 mia. kr. om året.

3001

Den omstændighed, at skattevridet skal gælde alle medarbejdere, bunder vel også i, at der
har været et flertal, før denne her lov blev vedtaget, I CD mener vi, at erhvervslivet med det
forslag har fået et nyt tilbud, de kan give deres
medarbejdere, og det synes jeg at vi alle sammen skal glæde os over.
Jeg vil også lige nævne, at dette forslag adskiller sig fra CD's beslutningsforslag ved, at vi
oprindelig foreslog, at alkoholafvænning skulle
opnå skattefrihed, hvis den pågældende afvænning havde fået en blåstempling af Sundhedsministeriet.
Som vi kan se, kræver denne blåstempling et
betydeligt arbejde, som ikke kan gennemføres
nu, men som vi fornemmer man er i gang med.
I CD er vi derfor glade for, at forslaget er formuleret med det krav, at der gives skattefrihed,
hvis blot der foreligger lægeerklæring om, at
den pågældende medarbejder har behov for
behandling.
Vi mener dog i CD, at der på lang sigt eller
på et lidt kortere sigt måske bør ske en kortlægning af afvænningstilbudene. Vi mener, det må
være i den offentlige sektors interesse, at kommuner og amter ofte bruger de private behandlingstilbud.
Men alt i alt, tak til alle, der har støttet det
her forslag.";Sonja Albrink
73777;name_party;":
Det Radikale Venstre kan støtte forslaget om
skattefrihed vedrørende alkoholafvænning.
Forslaget medfører en række fordele, i og med
at virksomhederne får endnu bedre muligheder
for at støtte den enkelte medarbejder ved at udvise et socialt ansvar.
På den måde støttes medarbejderen til at løse
et påtrængende problem, og samtidig er der en
mulig gevinst for virksomheden ved, at en
medarbejder har en bedre trivsel og dermed
større effektivitet og dermed større effektivitet
og kvalitet i arbejdet.
Ressourcemæssigt medfører en afgrænset
ordning om skattefrihed for arbejdsgiverbetalte
ydelser til alkoholafvænning, at der primært involveres andre offentligt ansatte medarbejdergrupper end decideret sundhedspersonale. Og
vi er nødt til at erkende, at sundhedspersonale i
form af læger, sygeplejersker osv. i dag er en
mangelvare, det er en knap ressource. Den ordning, som vi får med det her lovforslag, betyder, at der ikke trækkes på sundhedsvæsenets i
forvejen knappe ressourcer, hvoraf man kunne

3002

Tirsdag den 19. januar 1999 (L 149)

frygte en lønspiral i opadgående retning og
højere lønstigninger.
På den baggrund kan Det Radikale Venstre
støtte forslaget.";Morten Helveg Petersen
74966;name_party;":
Ud over ordvekslingen her fra talerstolen havde
vi et lille gruppearbejde om, hvorvidt det her
forslag kommer til at gælde alle på den virksomhed, der ønsker at bruge ordningen. Skatteministeren bedyrer, at det gør det. Det synes jeg
nu nok man kunne ønske sig skulle fremgå en
anelse klarere, men de, der støtter forslaget, kan
vel udvirke i forbindelse med udvalgsarbejdet,
at det kommer til at stå en anelse klarere, end
det gør her.
Det ændrer nu ikke det principielle for os.
Det er selvfølgelig en fordel, hvis det kommer
til at gælde for alle på en arbejdsplads, det er vi
enige i, men det ændrer ikke det principielle,
for vi har det sådan, at vil vi via skattesystemet
drive sundhedspolitik, bør det altså være efter
de almindelige principper, at vi opkræver pengene fra alle, og at vi yder sundhedsydelsen til
dem, der har behov.
Jeg mener sådan set, at det er den principielle
måde, vores sundhedssystem er opbygget på og
bør være opbygget på, og jeg synes ikke, man
skal give en åbning her, som det også er helt
oplagt at de borgerlige partier naturligvis vil
gøre alt, hvad de kan, for at udvide til, efter min
opfattelse, et helt katastrofalt omfang for den
solidariske sundhedssystem, som vi har.
Det er altså stadig væk sådan, at det kun er
dem, der er i arbejde, og det er kun dem, der er
i arbejde hos en arbejdsgiver, der ønsker at
have en alkoholpolitik, som de også vil betale
for, der får gavn af det, mens alle andre bliver
ladt i stikken. Jeg synes ikke, det er noget kønt
forslag under nogen omstændigheder.
Der står jo på side 4 i bemærkningerne, at det
er en forudsætning for, at man kan få det her
skattefri tilskud til en behandling, at man skal
have en lægeerklæring. Jeg synes ærlig talt, at
forslagsstillerne i stedet for skulle slås for, at
har nogen en lægeerklæring om, at de har et
alkoholproblem, de skal behandles for, er det en
ret, at de får den afvænning, uanset om de er i
arbejde eller de ikke er i arbejde. Uanset om
man har en god arbejdsgiver eller man har en
dårlig arbejdsgiver, skal det være en ret for
dem, der har fået konstateret et problem hos
lægen.

Det er det, man skal have her. Man skal have
en læges udsagn om, at denne person har brug
for alkoholafvænning. Så bør det være en selvfølge, at man bliver henvist til alkoholafvænning, i stedet for at man skal gå tiggergang til
sin arbejdsgiver.
Jeg synes, det er helt, helt galt. Man burde gå
den anden vej. Det vil vi sådan set prøve at se
om ikke vi kan skabe et flertal for en anden dag,
i stedet for at vi går videre ud ad det her spor,
som er med til at dele vores samfund og dermed også med til at underminere det solidariske velfærd.";Frank Aaen
77631;name_party;":
Det her bliver så den første skive af den salami,
vi håber bliver kort, nemlig den salami, der betyder, at når virksomheder udviser det sociale
ansvar, som vi jo i øvrigt fra Folketingets side
beder dem om, at ville være villige til at gå ind
og betale for en medarbejders behandling af en
sygdom, ja, så er vores skattelovgivning i dag
så absurd indrettet, at nok må virksomheden
afholde udgiften som en driftsudgift og dermed
med fradrag, men den lønmodtager, der modtager behandlingen, får en skatteregning oveni.
Der er oven i købet nogle virksomheder, som
mener, at lige præcis behandlingen af enkelte
eller flere medarbejdere er så vigtig, at de også
er parate til at betale skatten, den skat, som
medarbejderen bliver ekstra pålignet. Men så er
vores skattelovgivning sådan indrettet, at når
man så udbetaler den skat, ja, så er det jo ekstra
løn til medarbejderen, som igen udløser skat, og
når den skat så skal betales, er det jo ny løn til
medarbejderen, som denne igen skal betale skat
af, osv. Så absurd er tingene indrettet i Danmark, og når man fortæller folk ude omkring
om det, så ryster de på hovedet og siger: Der er
noget galt i Danmark.
Det er der selvfølgelig. Der er noget galt, når
det, at en virksomhed påtager sig et socialt ansvar, skattepolitisk bliver betragtet som noget,
der skal gøres til genstand for ekstra skattebetaling.
CD har kæmpet en hård kamp for at få alkoholafvænning som den første skive af salamien,
og det skal CD bestemt have tak for. Vi håber,
at CD har politisk vilje og indflydelse til nu i de
kommende år at skære nogle flere skiver af
salamien.
Når nu alkoholafvænning bliver omfattet af
denne her lovgivning, er jeg jo nødt til at stille
spørgsmålet: Hvorfor så ikke også pillemis-

Tirsdag den 19. januar 1999 (L 149)
brug? Hvis der er en medarbejder, der har et
pillemisbrug, hvorfor kan vedkommende så
ikke få lov til at blive afvænnet fra det? Eller
hvad med den medarbejder, der har et narkotikamisbrug? Hvorfor skal medarbejderen ikke
have lov til at kunne få arbejdsgiveren til at betale for at blive afvænnet? Eller hvad med dem,
der i antal jo er langt flere, nemlig de mange,
mange hundreder tusinde danskere, som minut
for minut ødelægger deres liv og skader samfundsøkonomien ved at afbrænde biomasse i
form af tobak?
Flere og flere virksomheder indfører en rygepolitik, hvorefter man beslutter sig for, at der
slet ikke må ryges eller kun må ryges under
ganske særlige forhold på den virksomhed.
Hvis der er medarbejdere, der i den forbindelse
har problemer med at lade tobakken ligge, ja, så
kan de altså blive sat over for at måtte forlade
den pågældende arbejdsplads. Det synes vi ikke
er rimeligt. Dér synes vi faktisk, det ville være
rimeligt, hvis medarbejderne af deres arbejdsgiver kan få betalt for en tobaksafvænning.
Og med de milliarder, det koster det danske
samfund, at folk absolut skal afbrænde biomasse i tobaksform, så må vi sige, at det ville være
en samfundsøkonomisk fordel, hvis man på
virksomhederne, helst i store grupper, så der er
et gruppepres, kunne få medarbejderne afvænnet fra tobaksrygning.
For at vise, hvor absurd vores lovgivning er
indrettet, er det sådan, at hvis en arbejdsgiver
beslutter sig for, at en medarbejder skal have
briller for at kunne sidde foran en computerskærm, så må virksomheden gerne betale for, at
medarbejderen går til øjenlæge og får briller for
at kunne udføre sit arbejde foran computerskærmen, og medarbejderen bliver ikke sat i
skat af det. Men er medarbejderen så uheldig, at
grunden til, at vedkommende ikke kan se det,
der er på computerskærmen, er, at vedkommende har en begyndende grå stær, ja, så må
arbejdsgiveren altså ikke betale for, at den operation gennemføres, så vedkommende kan passe sit arbejde.
Sådan er der så mange absurditeter i den her
lovgivning, vi nu beskæftiger os med. Vi forventer derfor fra Fremskridtspartiets side, at det
her lovforslag nr. L 149 bliver det første af rigtig
mange. Vi vil, efterhånden som argumenterne
tårner sig op, opleve, at det punkt, vi har som
det næste på dagsordenen, nemlig at man giver
helt slip og siger, at selvfølgelig skal arbejdsgivere, der vil påtage sig et socialt ansvar, have

3003

lov til at gøre det, og selvfølgelig skal de medarbejdere kunne modtage sygdomsbehandling
af den ene og den anden art, uden at de af den
grund skal have en ekstra skattebetaling, er
rimeligt.
Så vi støtter naturligvis lovforslaget og glæder os til den mere principielle og omfattende
debat under det næste punkt.";Kim Behnke
82153;name_party;":
Jeg vil begynde med at gratulere CD med, at
deres forslag er kommet så langt, at det har fået
en så velvillig behandling her i Folketinget, efter at det har været igennem ministerens
bearbejdelse.
Vi har hele tiden støttet CD's grundholdning.
Vi synes, det er et rigtigt forslag. Vi synes også,
at det matcher det, vi i flere sammenhænge siger: at virksomhederne må udøve et socialt ansvar over for deres medarbejdere. Her er så en
konkret mulighed for, at man kan udøve det
sociale ansvar, uden at det kommer til at koste
den, der bliver hjulpet, noget, altså uden at
vedkommende kommer til at betale skat af den
hjælp, som vedkommende får.
Vi kan helt og fuldt støtte dette glimrende
forslag.";Flemming Kofod-Svendsen
82879;title_name;":
Jeg skal takke for en positiv modtagelse og i
den forbindelse jo ikke mindst takke CD og fru
Sonja Albrink for et godt samarbejde, men også
takke SF og hr. Aage Frandsen. Jeg er glad for,
at det er et forslag, der har fået den brede tilslutning, som det også fremgik af den finanslovaftale, hvor det her var nævnt som et punkt.
Jeg skal holde mig stringent til det forslag, vi
her har til behandling, for vi får lejlighed til under det næste punkt at diskutere det, som en
række ordførere har berørt, nemlig den bredere
diskussion, som handler om sygdómsbehandling betalt af arbejdsgivere.
Men jeg vil da godt sige, at det er jo ikke
mindst den diskussion, der har givet regeringen
en vis bekymring og også tilbageholdenhed i
forhold til at komme med det her forslag. Når
vi alligevel er nået til den konklusion, som man
kan se i dette forslag, så skyldes det en række
forskellige faktorer:
For det første vil det område, vi specifikt har
afgrænset her, ikke, som vi vil opleve det på
andre områder, kunne udvikle sig til at blive et
angreb på et offentligt sundhedsvæsen. Her bidrager også mange andre forskellige personale-

3004

Tirsdag den 19. januar 1999 (L 149)

grupper ud over dem, vi kalder det primære
sundhedspersonale, som man så skulle hente
ud af vores sygehusvæsen eller primære sundhedsvæsen i øvrigt.
For det andet føler vi os ret overbeviste om,
at på lige nøjagtig et område som alkoholbehandling kan det at få behandlingen til at lykkes være meget afhængig af, at man har en tilknytning til en arbejdsplads, altså det, at man
har en kollega omkring sig, det, at man har indgået en slags aftalekontrakt med sin kollega,
med sin virksomhed, med sin ledelse, og det, at
der er noget at komme tilbage til.
Hvis man har været i kontakt med den her
problemstilling, og det tror jeg mange af os på
forskellig vis har været, så ved man, at det også
er noget med, at når man sidder med den pågældende medarbejder eller den pågældende
person, og når den pågældende er blevet motiveret til at gå i gang med en behandling, er det
noget, der skal ske meget omgående. Derfor
kunne jeg også godt ønske - sagt til hr. Frank
Aaen - at det er dét, der ligesom er princippet i
det her. Det burde jo sådan set være gældende i
det hele taget.
Ud over det tror jeg, at det, at man bevarer
sin tilknytning til arbejdspladsen, er en afgørende faktor for, at det lykkes. Og derfor ligger
der jo også i forhold til de virksomheder, som
vil engagere sig på det her felt, en virksomhedsforpligtelse, nemlig den, at man ikke i forhold til en medarbejder, der har et problem,
starter med at fyre den pågældende. Det vil
gøre det endnu vanskeligere for mange at overvinde det inde i dem selv, der skal til for at mobilisere de kræfter, der nu skal mobiliseres, og
som vi ved kan det være meget, meget svært
for den enkelte. Derfor har det spillet afgørende
ind i forhold til de overvejelser, vi har gjort her.
Endelig har det været afgørende for regeringen, at det er et forslag, som omfatter alle med' arbejdere. Jeg er ikke enig med hr. Frank Aaen
i, at der er nogen form for uklarhed på det
punkt i lovteksten. Hvis hr. Frank Aaen tager
forslaget og ser under § 30, stk. 2, så står der
direkte:
»Det er en betingelse for skattefriheden efter
stk. 1, at dér foreligger en skriftlig lægeerklæring.« Og så fortsætter det: »Det er endvidere
en betingelse, at udgiften afholdes som led i

arbejdsgiverens generelle personalepolitik for
alle virksomhedens medarbejdere, herunder at
en'åf arbejdsgiveren tegnet forsikring omfatter
alle medarbejdere.«
.Sagt præcist betyder det, at hvis man har ansat en rengøringsassistent på deltid, og hvis
virksomheden siger, at denne ikke er omfattet
af det her, så er der ingen af virksomhedens
medarbejdere, der er omfattet. Så præcist kan
det siges.
Det er selvfølgelig noget, som er meget svært
for skattemyndighederne at kontrollere, og derfor ligger der her i sagens natur en opgave for
tillidsmændene, for samarbejdsudvalgene og
medarbejdeme på den pågældende virksomhed: at sørge for, at det også bliver håndhævet.
Det jo en metode, vi anvender mange andre
steder, og forudsætningen for, at vores samfund
kan fungere på en række områder, er, at man
også har et samspil med de tillidsfolk, der sidder med forskellige opgaver rundt omkring i
vores samfund. Det gælder også her.
Lovreglen - og det er stadig til hr. Frank
Aaen - er meget klar og meget præcis, og jeg
har svært ved at se, at den vil kunne fortolkes
på anden måde. Hvis det er sådan, at der skulle
være nogen tvivl om fortolkningen, vil jeg i og
for sig anbefale udvalget, når det afgiver betænkning, at præcisere det lige så stærkt, som
jeg har forsøgt at gøre det. Jeg vil gerne komme
med en udtalelse til udvalget, som kan blive
optrykt, hvis det er sådan, at der er ønske om
det, og derved også præcisere det på den måde,
for det er en helt afgørende forudsætning.
Med de bemærkninger skal jeg endnu en
gang takke for venlig og bred tilslutning til
forslaget.
Hermed sluttede forhandlingen, og lovforslaget
overgik derefter til anden behandling.
Afstemning";Ole Stavad
87971;title_name;":
Jeg foreslår, at lovforslaget henvises til Skatteudvalget. Hvis ingen gør indsigelse, betragter
jeg det som vedtaget. (Ophold). Det er vedtaget.

Tirsdag den 19. januar 1999 (B 29)
Den næste sag på dagsordenen var:
9) Første behandling af beslutningsforslag nr.
B 29:
Forslag til folketingsbeslutning om afskaffelse
af beskatning for arbejdsgiverbetalte behandlinger af medarbejdere.
Af Kim Behnke (FP) m.fl.
(Fremsat 29/10 98).
Forslaget sattes til forhandling.
Forhandling";Margrete Auken
88478;title_name;":
Som det fremgår af forslaget, er der tale om en
genfremsættelse af Fremskridtspartiets beslutningsforslag nr. B 15 fra foråret 1998.
Forslaget går ud på at skabe skattefrihed for
sundhedsydelser generelt, og efter forslaget
skal arbejdsgiverens betaling af lægeordineret
behandling være skattefri for medarbejderne,
uanset hvilken form for behandling der er tale
om. Tilsvarende skal skattefriheden gælde, hvis
arbejdsgiveren i stedet tegner en forsikring for
de ansatte. Medarbejderen skal, som det fremgår af forslaget, fritages for enhver beskatning,
samtidig med at der fortsat skal være fuld
fradragsret for arbejdsgiveren.
Det fremgår af forslagets bemærkninger, at
' den behandling, som forslagsstilleren har ønske
om skal være skattefri, skal være omfattet af et
generelt tilbud til samtlige virksomhedens
medarbejdergrupper og således ikke kun til enkelte medarbejdere, f.eks. nøglemedarbejdere.
Forslagsstilleren finder det desuden vigtigt
for ikke at så tvivl om ordningen, at behandlingen skal være lægeordineret nødvendig og
eventuelt udarbejdet efter en positivliste, der
beskriver, hvilke lidelser der er omfattet, hvilke
behandlingsformer der skal anvendes, og ikke
mindst hvilke typer af institutioner der er
kvalificeret til at yde behandlingen.
Som det formentlig er de fleste bekendt, har
regeringen konsekvent taget afstand fra forslag,
som uundgåeligt fører til et resultat, hvor det
offentlige sundhedsvæsen bliver undermineret.
Regeringen tager derfor ligesom i foråret afstand fra det her forslag.
Generelt støtter regeringen og er gerne medvirkende til at motivere virksomheder til at tage
et større socialt medansvar for medarbejderne.
Regeringen medvirker derfor gerne til at give
virksomhederne nogle rammer, inden for hvilke

3005

der kan skabes gode, trygge og fleksible ordninger for medarbejdere på alle alderstrin. Det
viser det lovforslag, L 149, som vi også har behandlet i dag. Det er dog stadig regeringens
holdning, at skattelovgivningen ikke skal bane
vejen for en underminering af det offentlige
sundhedsvæsen.
Regeringens bestræbelser går ud på, at der
skabes så godt et offentligt sundhedsvæsen som
muligt, både hvad angår kvalitet og kvantitet,
således at alle borgere kan tilbydes en tilfredsstillende behandling. Regeringen er ikke og har
aldrig været indstillet på at skabe grobund for
en glidebane på det her område. Sundhedspolitiske problemer kan eller skal ikke løses via
skattesystemet.
Som jeg tidligere har sagt, er påstandene om
de samfundsøkonomiske fordele ved et forslag
som Fremskridtspartiets helt uden dokumentation. Hvis skatten skal understøtte et alternativt
sundhedssystem, bliver der færre ressourcer at
anvende på et godt offentligt sundhedsvæsen,
som står til rådighed for alle på lige vilkår.
En generel skattefrihed for arbejdsgiverbetalte sundhedsudgifter vil medføre konkurrerende
sygehussystemer, bl.a. med konkurrence om
læger og sygeplejersker, som der i forvejen er
mangel på. Lønniveauet vil uundgåeligt blive
øget uden nogen sikkerhed for en øget behandlingskapacitet. Det vil betyde øgede udgifter til
sundhedspersonale, et ikke ubetydeligt provenutab på skattesiden og større ulighed i adgangen til sundhedsbehandling, alt sammen uden
at nogen af de grundlæggende problemer i vores sundhedsvæsen løses. Vi slipper ikke af
med vore ventelister, og vi risikerer en dårligere behandling, fordi de dygtigste og mest erfarne læger købes til privathospitalerne.
Det næste spørgsmål, man skal stille sig selv,
er så: Hvad med dem, der ikke har en arbejdsgiver, eller som måske har en arbejdsgiver, der
ikke kan eller vil betale for sundhedsbehandling? Til den første gruppe hører de, der er
uden for arbejdsmarkedet, og det er bl.a. pensionister og arbejdsløse. Hvis dén bedste behandling findes i privat regi, så skal disse persongrupper af beskattede midler selv betale
udgiften.
Det næste krav bliver uden tvivl, at man vil
indrømme fradragsret for udgifter til en behandling på privathospitaler, og på den måde
flytter man flere af de bedste og mest erfarne
< folk fra det offentlige sygehusvæsen til privati hospitaler og -klinikker.

3006

Tirsdag den 19. januar 1999 (B 29)

Vi risikerer med andre ord i løbet af kort tid
at undermininere det offentlige sygehusvæsen.
Sker det, vil en fundamental rettighed i det
danske velfærdssamfund om lige behandling
lide uoprettelig skade, og derfor må regeringen
afvise forslaget.";Ole Stavad
92904;name_party;":
Beslutningsforslaget er en genfremsættelse af
B 15 fra seneste folketingssamling, som vi i
Socialdemokratiet også denne gang vil afvise.
Det gør vi, fordi en generel skattefrihed vil føre
til en større privat andel i sundhedssektoren og
dermed et brud på de grundlæggende principper om lige adgang til behandling, når sygdom
rammer.
Socialdemokratiet vil bekæmpe alle forsøg på
at indføre ulighed i retten til sygdomsbehandling. Derfor afviser vi beslutningsforslaget fra
Fremskridtspartiet.";Anna-Marie Hansen
93417;name_party;":
Da forslaget helt er i tråd med Venstres principielle holdning, kan vi naturligvis støtte det.
Vi kan ikke sådan inden for denne her
finanslovs rammer være med til at lave om på
reglerne, da vi har en aftale, men vi vil gerne
arbejde for, at det lovforslag, vi netop har vedtaget, på et senere tidspunkt bliver udvidet, således at det har samme indhold som dette
beslutningsforslag.";Peter Brixtofte
93822;name_party;":
Det Konservative Folkeparti synes, at det er et
fantastisk godt forslag, som vi diskuterer her og
nu. Det er et socialt afbalanceret forslag. Det er
et forslag, som vil løse nogle af de sundhedsproblemer, vi har.
Det er også et forslag, som falder fint i tråd
med de problemformuleringer, vi har herinde,
om, at vi skal involvere virksomhederne i det
sociale ansvar. Og det her får virkelig involveret virksomhederne. Tænk at man få kan en
ordning, som betyder, at man får skattefritagelse for at investere i sine egne medarbejderes
helbred og operationsmuligheder. Virksomhederne har en interesse i, at de kommer i en hurtig behandling, bliver hurtigt opereret og får
noget rekreation. Det er et rigtig godt forslag.
Hvis man så bort fra al ideologi, for al politisk dogmatik, og hvis man også var lidt politisk pragmatisk fra skatteministerens side og
kiggede på, hvad der er bedst for det danske
samfund, for medarbejderne og for virksomhe-

derne, så var det selvfølgelig at indføre en sådan ordning. Det er meget svært at finde argumenter imod det, fordi det ville virkelig være
med til at koble virksomhedernes sociale ansvar
op på, at man også har nogle forpligtelser over
for medarbejderne.
Argumentet med, at det kun skulle være for
nogle nøglemedarbejdere, holder selvfølgelig
heller ikke, for virksomheden har jo en interesse
i, at det gælder for alle medarbejdere: at alle
medarbejderne hurtigst muligt kan blive behandlet i sundhedssystemet, at alle medarbejdere hurtigst muligt kan komme tilbage i cirkulation igen.
Vi støtter altså forslaget. Det kan ikke rigtig
blive her i det her år, fordi vi jo er bundet op af
et finanslovsforlig, men lige så snart vi så at
sige er fri af det, vil vi gå ind på de tanker. Vi
synes, det er et godt forslag, som vi altså kan
støtte.";Brian Mikkelsen
95627;name_party;":
Da vi havde diskussionen under det sidste
dagsordenspunkt, tog vi allerede lidt hul på
dette spørgsmål, og deraf fremgik det jo helt
tydeligt, som det også er fremgået nu, at der er
nogen, der vil have, at man skal gå langt længere, end der er flertal i Folketinget for med
hensyn til, hvad arbejdsgiverne kan gøre, og så
få det sådan, at medarbejderne ikke skal betale
skat af det beløb, de får udbetalt.
Hr. Brian Mikkelsen sagde, at nu skulle man
se bort fra alt det ideologiske, man skulle være
pragmatisk. Jeg tror ikke, at hr. Brian Mikkelsen
kan sige sig helt fri for at være lidt ideologisk i
denne her sag. Jeg tror nok, at hr. Brian Mikkelsen også ser det her, hvis forslaget blev vedtaget, som en murbrækker i forhold til noget helt
andet. Det synes jeg hr. Brian Mikkelsen også
skulle vedkende sig.
Vi tog en pragmatisk tilgang, da det drejede
sig om det foregående forslag, og derfor kunne
vi støtte det. Men dette her vil ikke bare være at
få en privatisering af sygehusvæsenet ind ad
bagdøren: det vil dybest set være at gøre det ad
fordøren. Det vil vi ikke være med til. Vi støttede det tidligere forslag: det er vores grænse.
Det her er vi imod.";Aage Frandsen
96808;name_party;":
I modsætning til det foregående lovforslag omfatter beslutningsforslaget afskaffelse af beskatning for alle lægeordinerede behandlinger, som
betales af arbejdsgiveren. På tilsvarende vis er

Tirsdag den 19. januar 1999 (B 29)
der her efter Dansk Folkepartis opfattelse tale
om driftsudgifter for en arbejdsgiver, som naturligvis fuldt ud vil være fradragsberettiget for
arbejdsgiveren.
Jeg er enig med forslagsstillerne i, at arbejdsgiverbetalte behandlingsudgifter ikke skal betragtes som frynsegoder, men snarere som samfundsgoder. Jeg kan ikke se, at en ordning med
skattefritagelse for arbejdsgiverbetalt sygdomsbehandling i mindre grad lægger op til den
målsætning, som regeringen blandt andet i det
foregående lovforslag lægger så meget vægt på,
nemlig virksomhedernes sociale ansvar og mulighederne for, at medarbejderne får indflydelse
på egen arbejdsplads samt fastholdelse af
arbejdspladsen.
Tværtimod mener jeg, at skattefritagelse for
generel sygdomsbehandling i endnu højere
grad med dette beslutningsforslag vil kunne
støtte mange af de sociale, familiemæssige, livskvalitetsmæssige og arbejdsmarkedsorienterede
tiltag, som regeringen traditionelt lægger stor
vægt på.
Som forslagsstillerne ganske rigtig påpeger,
vil man med en vedtagelse af beslutningsforslaget undgå en masse udstødninger fra arbejdsmarkedet, fordi medarbejderne på grund af
sygdom, indtil de eksempelvis kan blive opereret på et offentligt sygehus, ikke kan præstere
en ordentlig arbejdsindsats og dermed risikerer
at blive fyret.
Ventelister til det offentlige behandlingssy:""
stem vil naturligvis blive nedbragt, og arbejdsgiverens produktionstab vil blive minimeret,
dels som følge af den syge medarbejders mindre fravær, dels fordi han ikke skal ud og
ansætte anden kvalificeret arbejdskraft.
Det offentlige ville få betydelige besparelser i
forbindelse med udbetaling af sygedagpenge,
og en medarbejders hurtigere tilbagevenden til
arbejdsmarkedet ville opretholde den pågældendes normalt høje skattegrundlag, frem for
hvis han var på sygedagpenge. Hertil kommer,
at en gennemførelse af beslutningsforslaget vil
medføre forøgede skatteindtægter fra de private behandlere.
Jeg deler ikke regeringens opfattelse af, at en
øget mulighed for adgang til sygehusbehandling på de private hospitaler skulle medføre en
forskelsbehandling, idet forslaget jo netop lægger vægt på, at tilbudet skal være generelt på
den enkelte arbejdsplads og tilfalde samtlige af
firmaets medarbejdergrupper. '

3007

Jeg deler heller ikke regeringens bekymring
for, at det offentlige sundhedssystem bliver
drænet for kvalificeret arbejdskraft. Det var
også en diskussion, vi var inde på i den foregående sag. Arbejdskraften er jo fortsat til stede,
uanset om den lægges på det offentlige sygehus
eller på et privathospital.
Derimod vil den hurtige, dygtige og effektive
behandler i højere grad kunne udføre eksempelvis operationer på et privat hospital. I dag er
administrative regler, bureaukrati og ineffektiv
behandlingstilrettelæggelse mange gange til
hinder for, at behandleren kan udnytte sine
ressourcer fuldt ud.
Alt i alt er det et udmærket beslutningsforslag udelukkende med positive og samfundsgavnlige aspekter og oven i købet med udsigt
til, at de offentlige udgifter kan redticeres og
indtjeningen øges. Dansk Folkeparti støtter
varmt beslutningsforslaget.";Klaus Kjær
100164;name_party;":
CD kan støtte tankegangen i forslaget, men vi
synes også i CD, at vi skal tage et skridt ad gangen, og derfor var det jo, at CD fremsatte forslaget om arbejdsgiverbetalt alkoholafvænning,
som vi lige har behandlet.
Vi mener, at skattefrihed for medarbejdere,
der modtager arbejdsgiverbetalt behandling,
bør udvides på længere sigt. Men som sagt mener vi også, at det er ganske vigtigt, at vi tager
et skridt ad gangen.
Lad os nu få gjort noget ved alkoholmisbruget. Senere kan man jo så drage måske andre
misbrugsproblemer ind, men der er jo også andre sundhedsproblemer relateret til arbejdspladser, hvor man med fordel kan prøve at
spørge, om man kan gøre den samme ting.
Alt i alt synes vi, at det i hvert fald ikke bør
være skattesystemet, der forhindrer den sociale
indsats over for medarbejderne. Men vi mener,
at alkoholafvænningen måske kan give os nogle
erfaringer, som det er vigtigt vi inddrager,
inden vi fremsætter noget nyt.";Sonja Albrink
101132;name_party;":
Det Radikale Venstre kan ikke, støtte forslaget,
der er en genfremsættelse af Fremskridtspartiets beslutningsforslag fra foråret.
Vi ser gerne, at arbejdsgiverne går ind og tager et større socialt ansvar for deres medarbejdere ved at skabe gode og trygge rammer for
medarbejderne, men vi mener samtidig, at det

3008

Tirsdag den 19. januar 1999 (B 29)

ikke er gennem skattesystemet, der skal føres
sundhedspolitik.
I stedet for at lave ordninger, der tilgodeser
en bestemt gruppe i befolkningen, er det vores
opfattelse, at man hele tiden bør stræbe efter at
indrette det offentlige sundhedsvæsen på en sådan måde, at det tilgodeser alle danske borgere,
også dem, der står uden for arbejdsmarkedet.
Herudover mener vi, at generel skattefrihed
for arbejdsgiverbetalte sundhedsudgifter vil
medføre en konkurrence om sundhedsfaglig arbejdskraft mellem de forskellige sygehussystemer, det vil primært sige om lægernes og sygeplejerskernes arbejdskraft. Og i den situation, vi
står i i dag, vil det efter vores opfattelse betyde
en stor risiko for et øget lønpres, uden at den
samlede kapacitet øges i sundhedssektoren.
Arbejdsgiverbetalte behandlinger medfører
derfor ikke automatisk en løsning på f.eks. ventelisteproblematikken og presset på sundhedsbudgetterne. Det Radikale Venstre kan ikke
støtte forslaget.";Morten Helveg Petersen
102475;name_party;":
Først tak til hr. Frank Aaen, fordi jeg må få lov
til at tale før ham, da jeg skal lede Boligudvalgets møde kl. 15.
Jeg kan sige, at Kristeligt Folkeparti klart kan
støtte dette forslag. Vi mener, at det er en rigtig
videreførelse af det forslag, vi lige har behandlet, og som der er et klart flertal for, og vi kan
kun håbe, at også regeringen på et senere tidspunkt vil se visdommen i dette forslag.
Vi kan selvfølgelig ikke medvirke til, at det
bliver realiseret allerede i indeværende år, da vi
har en fLtanslovaftale, men det vil være flot,
hvis det kunne få virkning fra år 2000.";Flemming Kofod-Svendsen
103078;name_party;":
Enhedslisten kan ikke støtte forslaget under
nogen omstændigheder.
Det er asocialt, det er kun for de udvalgte, typisk for de højtlønnede, hvor det er arbejdsgiveren, der udvælger, hvem der må få, og hvem
der ikke må få, hvor de, der ikke er i arbejde, er
helt udenfor, og hvor de, der er lavest i hierarkiet på virksomheden, er udenfor i de fleste tilfælde. Det gør, at nogle udvalgte mennesker
kommer foran på ventelisterne, hvor andre
kommer til at vente længere, fordi der desværre
ikke er mere kapacitet, end der er, i vores sundhedsvæsen: det bør vi gøre noget ved.
Det er også asocialt på den måde, at det, der
her gives til de udvalgte, betales af alle andre.

Så er der det principielle, det ideologiske, at
det er en bombe under de solidariske principper, som bør gælde i vores sundhedssystem,
nemlig dem, der hedder, at de, der har et behandlingsbehov, henvises til behandling, lige så
hurtigt det kan lade sig gøre, og frem for alt,
uanset hvor mange penge der er i pengepungen, uanset hvor gode venner man er med en
arbejdsgiver, er det ud fra behovet og ud fra en
lægelig vurdering, at behandlingen sker, og
hvilken rækkefølge behandlingen sker i.
Det er simpelt hen essentielt. Det er noget af
det, vi er stolte af i det danske samfund. Det er
ikke helt sådan, det er, men det burde være sådan overalt, at det er behovet, der er det afgørende, og ikke pengepungens størrelse, der er
det afgørende, når det gælder sundhed. Det bør
vi slås for.
Så i stedet for, som jeg kan forstå at den samlede højrefløj går ind for, at slås for, at det er
nogle udvalgte, der får en hjælpende hånd, burde man selvfølgelig slås for, at vores sundhedsvæsen kommer ventelisterne til livs, og at alle
mennesker, der har et behov, hurtigst muligt får
det behov dækket og får den behandling, de har
brug for.
Vi er altså langt hen ad vejen, som det er
fremgået, enige i de argumenter, som regeringspartierne også har fremført. Jeg skal bare
slutte af med det meget fromme ønske - lidt
skræmt af, hvad der er sket ikke bare med den
tidligere lov, men også på et par andre områder
gennem de senere par år - at jeg håber, at
regeringen står ved de synspunkter, der i dag er
udtrykt.";Frank Aaen
105268;name_party;":
Det er lidt tragikomisk, at vi i dag oplever 89
mandater i Folketinget, der støtter forslaget, og
89, der afviser det, underforstået, at det bliver et
enkelt mandat fra Færøerne, der bestemmer,
om det her forslag skal vedtages eller ej. Det synes vi er både tankevækkende og også lidt deprimerende. For hvad er det, det handler om?
Det handler om det budskab, som regeringen jo
også i hvert fald ved festlige lejligheder annoncerer, nemlig at virksomhederne i Danmark
skal påtage sig et større socialt ansvar.
Når det så kommer til konkret handling, når
virksomhederne siger, at det vil de gerne, så må
de ikke. Ja, det må de godt, men de skal bare
aflevere nogle penge til skattevæsenet. Ja, de
skal ikke bare aflevere penge til skattevæsenet,
de skal aflevere rigtig mange penge til skatte-

(377)
Tirsdag den 19. januar 1999 (B 29)
væsenet, for som jeg illustrede under det foregående forslag, så kommer man til at betale
skat af skat og skat af skat. Så absurd er det, og
det eneste argument, regeringen og skatteministeren har for at være imod forslaget, er, at hvis
forslaget bliver vedtaget, så vil vi opleve det,
ministeren kalder en underminering af sundhedsvæsenet og det danske velfærdssamfund.
For det første bliver det ikke tilfældet.
For det andet er det sådan, at de argumenter,
der så bliver brugt for at anskueliggøre, at
sundhedsvæsenet skulle blive undermineret,
ganske enkelt ikke holder.
홢N
Men lad os først tage, hvorfor det ikke bliver
tilfældet. I det øjeblik, en lang række private
klinikker og private hospitaler vil få tilgang af
kunder, vil der naturligvis ske det, at nogle læger og nogle sygeplejersker vælger eller rettere
sagt fravælger den offentlige arbejdsplads til
fordel for den private.
Men lad os tage et eksempel fra en halvprivat
virksomhed, Aabenraa Sygehus. Hvad er det,
der har gjort Aabenraa Sygehus til en succes?
Det er, at man på det sygehus kun har ét sæt
overenskomster, at man på det sygehus har meget minimalt administrativt personale, hvorimod man på et offentligt hospital som Århus
Kommunehospital har 60 personalegrupper
med 40 forskellige overenskomster, og det virker ikke. For når narkoselægen kommer, ja, så
er der ingen portør til at køre patienten. Og når
portøren kommer, så er kirurgen gået hjem. Og
når der kommer en ny kirurg, ja, så er der ingen
sygeplejersker osv.
Vi fik det anskueliggjort for et par måneder
siden i fjernsynet, hvor en meget ærlig kirurg
på Esbjerg Sygehus fortalte, at den pågældende
dag, hvor han blev interviewet, var det egentlig
fra morgenstunden planlagt, at han skulle have
foretaget seks operationer. Men nu, hvor arbejdsdagen for ham var forbi, var der kun én,
der var blevet gennemført. De fem andre var
ikke blevet til noget, fordi der var gået bureaukrati i tingene: Så manglede der en narkoselæge, så manglede der sygeplejersker, så manglede der portører osv.
Den form for manglende evne til at tilrettelægge arbejdet vil man aldrig, jeg gentager, aldrig opleve i en privat virksomhed. For tænk,
om vi havde det sådan ude i produktionsvirksomhederne - på Danfoss, på Lego, på Grundfos, i alle de store virksomheder - at medarbejderne ikke er der, når varerne skal produceres.
Ja, så ville de virksomheder for længst være

- 3009

gået konkurs. Men det kan lade sig gøre i ,et
offentligt system, hvor man er mere optaget af
at lave nye regler og nye overenskomster, og af
at læger og personale skal sidde og udfylde
skemaer og holde personalemøder, end af den
kø af syge og døende patienter, der venter på at
komme i behandling.
Og derfor er det også, at Enhedslistens ordfører, hr. Frank Aaen, har fuldstændig uret i sit
argument om, at det her vil være til skade for
dem, der ikke er omfattet - for bistandsklienten,
for pensionisten, for skolebørn osv., der ikke vil
være omfattet, fordi de ikke har en tilknytning
til en virksomhed. De vil nemlig opleve, at i
takt med at virksomheder betaler for at få behandlet forskellige former for medarbejdere,
bliver den kø, de står i, kortere. Og det er ikke,
fordi medarbejderen er blevet høstet væk fra
den offentlige sektor, det er, fordi sundhedsvæsenet, sundhedssystemet i Danmark under ét,
offentligt og privat tilsammen, får en større kapacitet, når arbejdet tilrettelægges på en bedre
måde.
Så ser regeringen også fuldstændig bort fra
den kendsgerning, at det koster skatteyderne, at
det koster de offentlige kasser milliarder af kroner hvert år, at folk går på sygedagpenge. Folk
er sendt hjem i sofaen. Virksomheden mangler
en medarbejder til at producere de varer, vi skal
eksportere og leve af, og samfundet har en udgift af at betale folk sygedagpenge. Og de pågældende mennesker har lidelser som følge, af,
at de har smerter og ikke kan komme i behandling.
Det her forslag lemper ingen smerter. Dette
her forslag giver ikke i sig selv. nogen behandling, men det åbner op for, at vi i Danmark tillader at få et system, hvor virksomhederne og
den enorme interesse og vilje, der er for at have
gode medarbejderforhold, får lov til at udfolde
sig i fuldt flor.
Socialdemokratiets ordfører hæfter sig ved, at
det her er et brud på gældende principper i
Danmark. Jamen det er jo sådan set også et
brud på de gældende principper, at 1,47 mio.
danskere af 65 pet. beskattet lønindkomst vælger at købe sig til en fortsat sygefotsikring i
Fortsættelsessygekassen Danmark. Det er jo da i
virkeligheden også en skamplet på det socialdemokratiske velfærdssamfund, at næsten VA
mio. danskere køber en tillægsforsikring, for
det burde den socialdemokratiske velfærdsmodel da have fanget op, så fqlk ikke havde brug
for det. Og det er jo også kun dem, der har råd

3010

Tirsdag den 19. januar 1999 (B 29) '

til det: der er jo ikke skattefradrag for den kontingentbetaling.
Så Socialdemokratiet skal kigge sig selv
grundigt i spejlet, og inden de gør det, skulle de
lige kaste et blik på køen af mennesker, der ikke
kan blive behandlet, og så igen svare på: Er den
socialdemokratiske velfærdsmodel i virkeligheden noget at råbe hurra for?
Vi har en overdødelighed i Danmark f.eks. af
brystkræft, så vi er på niveau med lande som
Polen og de baltiske lande. Hvis man kunne,
kunne man spørge de kvinder, om de synes, at
det socialdemokratiske velværdssamfund, om
de grundlæggende principper, har hjulpet dem.
Svaret er n-e-j, og derfor er den fane, Socialdemokratiet holder højt i denne her forbindelse,
ja, den er rød, men den er rød af en helt anden
årsag end den traditionelt socialistiske. Det er
på grund af de patienter, som dør, fordi de ikke
kan komme i behandling.
Jeg takker for støtten fra både Venstre og Det
Konservative Folkeparti og har selvfølgelig forståelse for, at der er indgået en finanslovaftale,
og at den selvfølgelig skal respekteres.
Så var SF's ordfører, hr. Aage Frandsen, meget præcis ved at sige, at det lovforslag, vi lige
har behandlet, L 149, om alkoholafvænning, var
grænsen for SF. Det bliver spændende at se,
hvordan SF forholder sig, når der kommer forslag med hensyn til folk, der har problemer
med pillemisbrug, narkotikamisbrug eller behov for tobaksafvænning, om SF så vil stemme
nej. Det tror jeg ikke SF vil gøre. For det er jo
unaturligt, at man har udnævnt alkoholafvænning som noget exceptionelt. Det er da lige så
forfærdeligt, hvis en medarbejder har problemer med pillemisbrug, eller hvis en medarbejder er så uheldig ligefrem at få et narkotikamisbrug. Og de mennesker burde vi da støtte - vi
burde støtte både dem og virksomhederne i at
få dem afvænnet.
Jeg takker også for støtten fra Dansk Folkeparti og ikke mindst støtten fra CD, der jo har
været bannerførere i forbindelse med det foregående forslag.
Så støttede Kristeligt Folkeparti også og tak
for det, men jeg har svært ved at forstå, hvorfor
Det Radikale Venstre er modstander af det her.
Sagen er jo den, at det jo er fair nok, at
Enhedslistens hr. Frank Aaen mener, at det offentlige skal sidde på tingene. Det gjorde det
offentlige også i Østeuropa: da stod det offentlige også for fremstillingen af sko og madbutikker osv. Hver gang det offentlige inddrog et el-

ler andet, blev der kødannelser. I Danmark har
det offentlige næsten monopol på sundhedsvæsenet, så der er kødannelser. Det er jo ikke det,
vi ønsker i Danmark.
Og hvis vi f.eks. kigger på udbudet af butikker, så har hr. Helveg Petersen vel næppe forestillet sig, at det ville være sådan, at der var nok
af butikker i Danmark og nok af medarbejdere i
butikkerne, hvis det var Folketinget, der besluttede, hvor mange der skulle være. Sådan er det
selvfølgelig ikke. Og derfor vil det også være
sådan, at i det øjeblik, sundhedsområdet bliver
givet frit, så sørger markedsmekanismerne for,
at der er nok af medarbejdere, og at der er en
overflod af udbud og tilbud.
Det sidste, jeg vil sige, drejer sig om det
paradoks, vi har i Danmark. Hvis man på en
virksomhed beslutter sig for at tegne en gruppelivsforsikring for alle medarbejdere eller kun
for nogle medarbejdere - det er oven i købet
også noget, der indgår i overenskomstforhandlingerne - så må arbejdsgiveren, så må virksomheden gerne medvirke til at betale for en
livsforsikring. Men navnet er måske lidt misvisende, for det handler sådan set ikke så meget
om, hvad der sker, mens man er i live, men
derimod om, hvad der sker, når man er død.
Det må virksomheden godt engagere sig i og
betale for gruppelivsforsikringer. Men hvis
virksomheden vil tegne en forsikring, som
medarbejderne kan få glæde af, mens de er i live, så de f.eks. kan komme hen og få behandling for en lidelse på et hospital, så må man ikke.
Det er ikke til at forstå for almindelige mennesker, at virksomheden rent skattemæssigt
godt må engagere sig i folks død, men ikke i at
sørge for, at de, så længe de er i live, så kan
have en ordentlig tilværelse. Dér har regeringen
og ikke mindst Socialdemokratiet og Det Radikale Venstre et alvorligt forklaringsproblem, og
de har ikke engang formået at viske tavlen ren i
dag.
Men tak for støtten fra 89 mandater og
ærgerligt, at det er et enkelt færøsk mandat, der
skal afgøre, at det her ikke bliver vedtaget.";Kim Behnke
115307;title_name;":
Jeg skal spare Tinget for en større debat med hr.
Kim Behnke. Jeg tror ikke, vi når til enighed
alligevel, men jeg har lige tre bemærkninger.
For det første om bureaukratiet i det offentlige sundhedsvæsen: Jeg hører jo også til dem,
der mener, at ting kan tilrettelægges en del ste-

Tirsdag den 19. januar 1999 (B 29)
der noget bedre, men hr. Kim Behnke fremstiller det, som om enhver privatdrevet virksomhed er uden bureaukratiske problemer. Hvis hr.
Kim Behnke vil kigge en lille tur til sundhedsvæsenet i USA, så kan vi i hvert fald konstatere,
at bureaukratiet og den administrative del af
omkostningerne dér er væsentlig højere, og at
den samlede udgift i øvrigt også er væsentlig
højere, selv om det kun dækker to tredjedele af
befolkningen. Så det kunne vi jo føre lange
diskussioner om.
Den anden bemærkning er, at hr. Kim Behnke siger, at det er et forslag, der hedder 89-89.
Hvis det er det, så må det jo i hvert fald betyde,
at hr. Kim Behnke tæller to nordatlantiske mandater med på sin side og kun ét nordatlantisk
mandat med på regeringens side.
Hvis vi tager det, som det her vedrører, nemlig det danske samfund, og ikke det færøske og
ikke det grønlandske, så er der efter det valg, vi
havde i marts sidste år, faktisk et flertal her i
Folketinget, nemlig 88 ud af de 175 dansk valgte mandater. Så at forsøge at fremstille det, som
om det her bliver forhindret af et færøsk mandat, mener jeg er at forsøge på at vildlede. Vi
kan sige, at hvis stemmerne står lige, så skyldes
det, at der er en ubalance til hr. Kim Behnkes
fordel i forhold til de nordatlantiske mandater.
Og så endelig for det tredje: Hvis nu en virksomhed engagerer sig og betaler en forsikring i
forhold til f.eks. Gruppeliv: Det kan man. Men
konsekvensen af det, vil jeg sige til hr. Kim
Behnke, er så, at så er beløbet, hvis det er virksomheden, der betaler, uden at den enkelte
medarbejder løbende bliver beskattet af præmien, skattepligtigt på det tidspunkt, hvor det
udbetales.
Hvorimod, hvis medarbejderen indbetaler
det af sin egen beskattede løn, eller hvis det beløb, som arbejdsgiveren betaler for medarbejderen, løbende beskattes, så er det skattefrit. Der
er en god balance også på det punkt.
(Kort bemærkning).";Ole Stavad
117534;name_party;":
Jeg skal bare for god ordens skyld sige, at når vi
afviser det her forslag, så er det jo ikke af kærlighed til det system, der er lige nu. Og derfor
skal jeg også bebude her, at der i løbet af foråret
kommer et udspil fra Enhedslisten til, hvordan
vi kan øge kapaciteten i det danske sundhedsvæsen og også på kort sigt løse de problemer,
der er med at have tilstrækkelig uddannet
arbejdskraft. Så det skal vi nok tage os af.

3011

Men lad mig så sige til hr. Behnke, at dér,
hvor hr. Behnkes tanker er ført ud i livet, nemlig i USA, er sundhedssystemet så ekstremt
dyrt, at arbejdsgiyerne beder om at få det lavet
om. De har ikke råd til at betale forsikringerne
mere, fordi det er så ekstremt dyrt. Og det er så
oven i købet kun et system, der dækker en del
af befolkningen, hvorimod en meget væsentlig
del af den amerikanske befolkning oyerhovedet
ikke er omfattet af forsikringsordninger og derfor er henvist til et meget elendigt offentligt
sundhedsvæsen.
Jeg synes heller ikke, det gør noget, når man
står her og siger, hvad der er konsekvensen af
og visionen i ens forslag, at man så prøver at
kigge lidt ud i verden og se, hvordan det faktisk
så er blevet til virkelighed dér, hvor man har
fulgt hr. Behnkes og Fremskridtspartiets ideer.";Frank Aaen
118797;name_party;":
Det er sjovt, for når der i Folketinget fremsættes
forslag, som har et indhold af frihed og liberalisme osv., så er det, som om det altid skal
trækkes ned i sølet med bemærkninger om, at
se, hvor slemt det er i USA: se, hvor slemt det er
andre steder.
Det, vi taler om fra Folketingets talerstol i
dag, er, hvordan forholdene skal være i Danmark. Jeg overlader til amerikanske politikere,
hvis ellers de har tid til det derovre for alt muligt andet, at tage sig af det amerikanske sundhedsvæsen, og så koncentrerer jeg mig om det,
der er på dagsordenen i dag, nemlig det danske
sundhedsvæsen og mulighederne for, at danske
medarbejdere i virksomheder kan blive
behandlet, hvis de har brug for det.
Og i den forbindelse er det jo imponerende at
høre, når skatteministeren går op og siger:
Jamen i den private sektor er der også bureaukrati. Jeg kan betro skatteministeren, at når der
er et skib, der skal afsejle, så kommer det af
sted til tiden, og så er det ikke sådan, at man
mangler kaptajnen, eller man mangler maskinmesteren, eller man mangler et par matroser.
Men i det offentlige sygehusvæsen er det jo altså en kendsgerning, at mangen en operation
ikke bliver gennemført, fordi medarbejderne
ikke er til stede på det tidspunkt, hvor operationen skal udføres. Og det kan man ikke bortforklare.
Det kan vi gøre noget ved. Og i den forbindelse glæder vi os da til at se, hvilke bud
Enhedslisten og hr. Frank Aaen har på at gøre
det offentlige sundhedsvæsen bedre i Danmark,

3012

Tirsdag den 19. januar 1999 (B 29)

for det er jeg sikker på at vi alle sammen har en
interesse i.
Men i stedet for at skyde efter det her forslag
med argumenter om, at det vil give amerikanske tilstande, så synes jeg hellere, at skatteministeren og hr. Frank Aaen skulle forholde sig
til den kendsgerning, at der altså er nogle mennesker uden for dette her hus, som lider under,
at vi ikke kan tage os sammen og få et velfungerende sundhedssystem i Danmark.
Og når nu det her ikke duer, ja, så udbedes
altså forslag til, hvad det så er, der skal til for at
få noget, der er bedre. For det, vi kender i dag,
er ikke godt nok.
Hermed sluttede forhandlingen, og forslaget
overgik derefter til anden (sidste) behandling.
Afstemning";Kim Behnke
121050;title_name;":
Jeg foreslår, at forslaget til folketingsbeslutning
henvises til Skatteudvalget. Hvis ingen gør indsigelse, betragter jeg det som vedtaget. (Ophold). Det er vedtaget.

Den næste sag på dagsordenen var:
10) Første behandling af beslutningsforslag nr.
B 28:
Forslag til folketingsbeslutning om vurdering
af små landbrugsejendomme efter bondegårdsreglen.
Af Kim Behnke (FP) m.fl.
(Fremsat 29/10 98).
Forslaget sattes til forhandling.
Forhandling";Margrete Auken
121524;title_name;":
Fremskridtspartiets forslag er også her en genfremsættelse af et beslutningsforslag, der blev
fremsat i. sidste folketingssamling.
Forslaget går ud på at pålægge regeringen at
fremsætte et lovforslag, som sikrer, at små
landbrugsejendomme, hvorpå der er landbrugspligt og bopælspligt, vurderes efter den
såkaldte bondegårdsregel.

Forslagsstillerne finder, at vurderingen af de
mindre landbrugsejendomme er urimelig og
ofte meget tilfældig. De finder derfor, at alle
ejendomme, der er omfattet af landbrugslovens
landbrugspligt, bør vurderes som en landbrugsejendom, da den positive udvikling i
landdistrikterne skal fastholdes.
Efter vurderingsloven afgør de statslige vurderingsråd efter et konkret skøn, om en given
ejendom er helt eller delvis landbrugsmæssigt
benyttet. Hvis den landbrugsmæssige benyttelse af ejendommen efter et sådant konkret skøn
er helt underordnet i forhold til beboelsesmomentet, anses ejendommen for at være en
beboelsesejendom.
Forslagsstillerne foreslår, at vurderingsmyndighederne i stedet skal følge reglerne i landbrugsloven for landbrugspligt for en ejendom.
Det er for mig at se ikke nogen farbar vej. Jeg
kan blot illustrere det med, at ejere af landbrugsejendomme mellem 112 ha og 2 ha efter
landbrugsloven selv kan vælge, om ejendommen skal være omfattet af landbrugspligten.
Hvis beslutningsforslaget blev vedtaget, ville
det medføre, at disse ejere frit kunne vælge deres ejendomsbeskatning: og regeringen ønsker
ikke at gøre ejendomsbeskatningen til et tag
selv-bord.
Det er efter min opfattelse fortsat naturligt, at
der er en forskellig praksis for, hvad der anses
for landbrugsejendom i vurderingslovens forstand og i landbrugslovens forstand. Det er jo
forskellige hensyn, der er bærende elementer på
de to lovområder. Landbrugsloven regulerer
muligheder for at drive landbrugsvirksomhed
og for at fastholde jorden under landbrugspligten, mens vurderingsloven ser på den faktiske
brug af den pågældende ejendom.
For mig er det af væsentlig betydning, at
vurderingsmyndighederne ikke fratages muligheden for at foretage et konkret skøn over en
ejendoms anvendelse. Det er ikke rimeligt, at en
landmand, der i 40 år har drevet en mindre
landbrugsejendom uden væsentlige ændringer i
driften, skal se sin ejendom blive vurderet som
parcelhus efter nogle generelle regler. Derimod
kan det være rimeligt, at det ved salg af ejendommen overvejes, om den fortsat skal vurderes som landbrugsejendom. Det er jo ikke sikkert, at den nye ejer vil drive landbrug: ejendommen kan jo være købt alene med boligformål for øje.
I bemærkningerne til beslutningsforslaget
nævner forslagsstillerne, at problemerne kan

Tirsdag den 19. januar 1999 (B 28)
løses ved indsættelse af en væmsregel. Væmsreglen skal gå ud på, at bondegårdsreglen kun
skal gælde for de personer, som rent faktisk
dyrker landbrug. Der henvises her til det svar,
som jeg sidst, forslaget blev behandlet, gav
Folketingets Skatteudvalg. Der hævnes i svaret
bl.a. som mulighed en definition af minimumskravene til omfanget af den landbrugsmæssige
virksomhed eller indbyggelse af en fast arealgrænse. Forslagsstillerne glemmer blot her at
nævne, at det også fremgår af svaret, at Skatteministeriet ikke kan anbefale nogen af de andre
af de i svaret nævnte løsningsmuligheder. En
gennemførelse af disse ville ganske simpelt
kunne resultere i, at nogle ejendomme, der reelt
set drives som landbrug, ikke vil blive anset
som landbrug, mens ejendomme, der reelt set
ikke drives som landbrug, vil blive anset som
landbrug.
Derudover nævnes det i bemærkningerne, at
der for at undgå misbrug kan indsættes maksimumsgrænser for ejendomsværdien af de ejendomme, der skal være omfattet af ordningen.
Her glemmer forslagsstillerne at nævne, at det
vil betyde, at der fremover skal foretages to typer vurderinger af de nævnte ejendomme, hvis
ikke reglen skal medføre, at store, dyre landbrug pludselig skal anses for at være parcelhu- .
se. Vurderingsrådene skal således dels vurdere,
om en ejendom er et landbrug efter de nugældende regler, dels om ejendommen er et landbrug efter de nye regler. Hvis ejendommen alene er et landbrug efter de nye regler, vil ejendommen kun være omfattet af ordningen, hvis
ejendomsværdien ikke overstiger maksimumgrænsen, og så er der slet ikke taget stilling til,
hvilken ejendomsværdi der skal bruges ved
fastsættelse af maksimumsgrænsen.
Hvis vi skal følge forslagsstillernes intentioner, vil vi derfor skulle opbygge en stor, dyr
maskine, som vi slet ikke kan være sikre på
løser de problemer, som forslagsstillerne giver
udtryk for at de ønsker at få løst.
At ejere af mindre landbrug har en interesse i
at få den lempeligste beskatning også efter vur- I
deringsloven, ja, det er forståeligt. Spørgsmålet
er blot, om det også er rimeligt.
Dermed ikke være sagt, at de nuværende
regler er gode nok. Jeg er indstillet på allerede
nu at overveje visse ændringer. Det drejer sig
om den del af grunden, der skal indgå ved beregningen af lejeværdien, og som fra år 2000
skal indgå i beregningen af ejendomsværdiskatten. Det grundareal, der knytter sig til en

>

3013

ejendom på landet, er ofte væsentlig større end
det grundareal, der knytter sig til et traditionelt
parcelhus. Jeg er derfor indstillet på at ændre
vurderingsreglerne, således at kun en del af
dette grundareal indgår ved beregningen af
lejeværdien. Det svarer i øvrigt til de overvejelser, jeg også har om at ændre vurderingen af
vindmølleparceller. Jeg finder det heller ikke
her rimeligt, at disse indgår i grundlaget for
lejeværdiberegningen.
Sammenfattende kan jeg sige, at regeringen
fortsat ikke kan anbefale, at beslutningsforslaget vedtages. Derimod er regeringen indstillet
på at ændre reglerne for beregningen af lejeværdi for ejendomme i landzone, således at kun
en del af grundarealet indgår i lejeværdiberegningen.
Som jeg oplyste, sidst vi diskuterede forslaget
i april måned, er der et udvalgsarbejde i gang
med deltagelse af eksterne repræsentanter, som
ser på vurderingsområdèt. Udvalgsarbejdet bliver senere færdigt end forventet i foråret. Derfor er jeg også parat til at drøfte med partierne,
om vi skal gennemføre de nævnte ændringer
allerede i denne folketingssamling, eller om vi
skal afvente udvalgets konklusioner og herefter
i sin helhed se på, hvilke ændringer det mere
bredt ville være fornuftige at gennemføre på
vurderingsområdet.
Jeg ser frem til el) fornuftig dialog med partierne om det videre arbejde i forbindelse med
udvalgsbehandlingen.";Ole Stavad
128006;name_party;":
Beslutningsforslaget er en genfremsættelse fra
folketingsåret 1997-98, 2. samling. Fremskridtspartiet foreslår, at Folketinget pålægger regeringen at fremsætte lovforslag, som sikrer, at
små landbrugsejendomme med landbrugs- og
bopælspligt bliver vurderet efter den såkaldte
bondegårdsregel.
For Socialdemokratiet er det afgørende i vurderingen af små landbrugsejendomme, om
ejendommen anvendes landbrugsmæssigt. Og
dette bør efter vores opfattelse afgøres ved en
konkret vurdering. Vi finder det ikke rimeligt at
give frit valg for, hvorvidt den enkelte ønsker
vurderingen foretaget efter bondegårdsreglen.
I Socialdemokratiet finder vi, at landbrugsejendomme, der har karakter af parcelhus, bør
vurderes som sådan. Denne betragtning skal ses
i sammenhæng med, at der ikke bør være vurderingsmæssig forskel på boligudgifter, hvad , .

3014

Tirsdag den 19. januar 1999 (B 28)

enten man vælger at bo i et traditionelt parcelhus eller i en nedlagt landbrugsejendom.
Socialdemokratiet kan ikke tilslutte sig forslaget, men vil afvente det udvalgsarbejde, som
den tidligere skatteminister har sat i gang, ligesom vi vil afvente skatteministerens udspil til
ændringer i vurderingsreglerne.";Anna-Marie Hansen
129220;name_party;":
Jeg tror rent faktisk, det er tredje gang, vi førstebehandler det her beslutningsforslag. Der er
jo nogle, der mener, at tredje gang er lykkens
gang, så nu får vi se. Men problemet er en fortsat diskussion af, hvornår en landbrugsejendom
skal omvurderes til et parcelhus med de økonomiske konsekvenser, det så får for ejeren i form
af en væsentlig højere lejeværdi.
Jeg vil ikke gentage argumenterne fra Venstre for vores tilsagn om støtte til intentionerne
i beslutningsforslaget, men blot nævne, at vi
finder det lidt pudsigt, at der overhovedet ikke
er nogen korrespondance imellem lovgivningen
på fødevareministerens område og lovgivningen på skatteministerens område, når det drejer
sig om vurdering af de her parcelhuse.
Det virker jo fuldstændig grotesk, at man ved
en omvurdering kan komme til at bo i et parcelhus med landbrugspligt og leve med de restriktioner, som landbrugspligten pålægger. Og
der tænker jeg i første omgang på bopælspligten. I realiteten bliver man jo stavnsbundet til
den ejendom. Man kan f.eks. ikke flytte fra den
og leje den ud. Derfor må der selvfølgelig gives
muligheder for at få landbrugsloven ophævet,
når en landbrugsejendom bliver omvurderet til
parcelhus. Ellers mangler den korrespondance,
vil jeg sige til skatteministeren, som jeg
nævnede før.
I øvrigt mener jeg også, der kan være nogle
uafklarede spørgsmål i forbindelse med beskatningen ved afhændelse af den her type ejendomme. Ministeren nævnede det her vurderingsudvalg, som er nedsat, og nu forstår jeg, at
den betænkning, som man havde stipuleret
skulle komme her først i det nye år, vil være
forsinket. Men jeg kan da fæste min lid til, at
nogle af de konklusioner i betænkningen eventuelt også vil kunne bruges til at få sat fokus på
de problemer, som omvurderingerne jo
uomtvistelig medfører.
Fra Venstres side er vi, ligesom vi har været
det tidligere, parat til at prøve at få løst de her
problemer med de her, jeg ved ikke, om man
kan kalde det hybridejendomme, så vi kan sik-

re, at der fortsat er nogle, der vil bo i landdistrikterne, for der er vel ikke nogen, der har intentioner eller ønske om, at vi får en ødegårdsproblematik herhjemme.
Men så hørte jeg skatteministeren i sit indlæg
komme med en vis åbning, der skulle sikre, at
man ikke får vurderet hele tilliggendet som
grundværdi til stuehuset, eller hvad man nu
måtte kalde det. Og det er selvfølgelig en
åbning, som ministeren kommer med, der kan
afbøde de værste konsekvenser af de forhold, vi
kender i dag. Så Venstre er i hvert fald parat til
at gå ind i udvalgsarbejdet med åbent sind og
prøve at få løst de her problemer på den mest
optimale måde.
På vegne af CD's ordfører skal jeg blot meddele, at CD's holdning er sammenfaldende med
Venstres.";Mariann Fischer Boel
131967;name_party;":
Det her beslutningsforslag har jo været til behandling et par gange før i Folketingssalen, som
vi også har hørt. De andre gange har vi i Det
Konservative Folkeparti været positive, og det
er vi stadig væk.
Vi synes, at det er betænkeligt, når man taler
så meget om landdistriktområdernes muligheder for at udvikle sig, at vi skal gøre noget for
at flytte institutioner ud osv. osv. og gøre det
mere attraktivt for familier at bo derude, at man
så oplever, at en masse familier kommer i klemme ved de forskellige vurderinger, når man
skifter status for ejendommen fra landbrugsejendom til beboelsesejendom.
Der må kunne findes nogle ordninger, nogle
regler, nogle overgangsordninger, som sikrer, at
der stadig væk er en ordentlig motivation for
specielt unge familier til at flytte ud på landet.
Og det kunne være ved f.eks. at gennemføre
den såkaldte bondegårdsregel for de små landbrugsejendomme. Så i henhold til, hvad vi tidligere har sagt på det her område, må jeg sige,
at vi stadig væk er stærke fortalere for det her
beslutningsforslag.";Brian Mikkelsen
133031;name_party;":
SF har tidligere, hvor et beslutningsforslag af
den her karakter og med det her indhold har
været til behandling, sagt, at her var der tale om
nogle problemer, vi godt ville kigge på. Men
ikke sådan, som det her er foreslået skulle være
løsningen.
Vi har henholdt os til, at skatteministeren har
et udvalgsarbejde i gang, hvor der deltager folk

Tirsdag den 19. januar 1999 (B 28)
fra Skatteministeriet og udefra, og jeg har forstået, at det trækker lidt længere ud end forventet. Det, som er vigtigt ved sådan et udvalgsarbejde, er, at man får gennemtygget tingene, og når vi lægger vægt på her i Folketinget, at vi skal have kvalitet i lovgivningen, er
det også vigtigt, at udvalgsarbejdet bliver
færdiggjort, og at helheden bliver sikret.
Omvendt et det selvfølgelig også sådan, at
hvis der er noget, som skatteministeren ved, at
man kan isolere nu og løse problemet, før udvalgsarbejdet er helt færdigt, er der jo ikke noget til hinder for, at man kan gøre det. Vi skal jo
ikke sige ud fra en principiel opfattelse af, at
lovgivningen skal være af en vis kvalitet, at vi
venter med det hele, hvis det er sådan - som
skatteministeren antydede - at der godt kan
trækkes noget ud, så vi kunne løse et af de problemer, som nogle måske opfatter som et større
problem, end vi gør.
Hvis skatteministeren mener, at der er mulighed for at tage noget af problemet væk, kunne det jo også være, at vi blev fri for at se beslutningsforslaget igen inden længe. Så kunne
det måske ske i to tempi, nemlig at der var noget, man klarede allerede i denne folketingssamling - jeg forstod, at det nok kunne lade sig
gøre - og så gjorde udvalgsarbejdet færdigt og
kom med et samlet udspil i næste folketingssamling. Det vil i hvert fald være min opfordring til regeringen, for det skal jo ikke være
sådan, at bare fordi man ikke er helt enig i det,
der ligger her, berører man ikke de problemer,
som vi alle sammen siger godt kan være til stede. Men løsningen er ikke det forslag, som foreligger fra Fremskridtspartiets side.";Aage Frandsen
135057;name_party;":
Der er behov for et beslutningsforslag som det
fremsatte, fordi praksis vedrørende vurderingen er forskellig og vilkårlig fra vurderingsråd
til vurderingsråd.
Ifølge den i bemærkningerne citerede landsretsdom fra 1993 er ejendomme med jordtilliggender på under 10 tdr. land, der ikke dyrkes
som landbrug, at betragte som parcelhuse,
mens Landsskatteretten i 1997 har afgjort en
sag, som omhandlede en typisk lille landbrugsejendom på 21/2 ha, og ført den tilbage til landbrugsstatus. Ved denne afgørelse lagde Landsskatteretten vægt på det forhold, at ejeren havde beboet ejendommen meget længe. Det kan
ikke være meningen, at sådanne tilfældigheder
med forskellige myndigheders vurderinger, alt

3015

efter hvad myndigheden nu mener, der skal
lægges vægt på, er udslaggivende for den praksis, der må gælde på området.
Under alle omstændigheder vil Landsskatterettens afgørelse fra 1997 bevirke, at unge familier, som vælger at købe hus på landet, sætte
det i stand og måske supplere deres indtægt
ved lidt stalddørssalg og ved at dyrke jorden til
eget forbrug, pludselig fra den ene dag til den
anden, risikerer at få et ganske alvorligt skattesmæk. Nu er det ikke længere en mark med en
måske forsømt landbrugsejendom, men et parcelhus med en dertil hørende enormt stor
grund. Problemet er stort, idet der efter det oplyste alene ved 20. alm. vurdering skete ændringer for 4.592 ejendommes vedkommende,
således at disse i stedet for at blive betragtet
som landbrugsejendomme pludselig blev beboelsesejendomme. Klageprocenten er for denne
problemstillings vedkommende 15 gange større
end ved andre klager over vurderingen af fast
ejendom. Alene i 1. vurderingskreds skete der
påklage i over halvdelen af tilfældene.
I beslutningsforslaget opfordres der til at
genindføre den såkaldte bondegårdsregel for de
små landbrugsejendomme. Skatteministeren
har selv anført i et svar til Skatteudvalget, at
dette rent teknisk godt kan lade sig gøre, f.eks.
ved, at der i lovgivningen defineres minimums- ,
krav til omfanget af den landbrugsmæssige
virksomhed, eller at der indbygges en arealgrænse i vurderingsloven på eksempelvis 2 ha,
ligesom der i øvrigt godt kan indbygges en øvre
beløbsgrænse for ejendommens værdi for at
undgå misbrug i form af skattetænkning.
Såfremt beslutningsforslaget ikke vedtages,
kan man frygte, at mange familier, specielt helt
unge familier med et beskedent indtægtsgrundlag, fuldstændig får smadret deres økonomi. Ud
over de inenneskelige tragedier med gældsstiftelse, tvangsauktion osv. vil en opretholdelse af
den vilkårlige beskatning for disse små ejendomme i høj grad også medvirke til en flugt fra
og ødelæggelse af de små landsbymiljøer - en
tendens, som regeringspartierne normalt anser
for at være uheldig, men som uvægerligt vil
blive en konsekvens, hvis man ikke gør noget
ved problemet.
Jeg er naturligvis glad for, at skatteministeren
i dag her fra talerstolen har tilkendegivet, at
han er villig til at åbne op for eller i det mindste
måske drøfte mulighederne for lempelser i form
af en differentieret beskatning. Det lyder interessant, og vi har ikke nogen ultimative krav fra

3016

Tirsdag den 19. januar 1999 (B 28)

Dansk Folkepartis side. Vi vil godt under udvalgsbehandlingen være med til at forhandle en
lempeligere løsning på plads, men vi må helt
konkret se på, hvilke forslag der bliver fremlagt, som skatteministeren her i dag har åbnet
lidt op for.";Klaus Kjær
138490;name_party;":
Heller ikke denne gang kan Det Radikale Venstre støtte Fremskridtspartiets forslag. Vi finder
det naturligt, at det fortsat er de statslige vurderingsråd, der afgør, om en ejendom må anvendes primært med landbrugsformål for øje,
eller om det er beboelseshensyn, der er det
afgørende.
Der er helt grundlæggende tale om to vidt
forskellige hensyn, som ligger til grund for,
hvorledes en landbrugsejendom vurderes, og
dermed om det er landbrugsloven eller vurderingsloven, der skal anvendes i det enkelte tilfælde, og overordnet set skal det efter Det
Radikale Venstres opfattelse fortsat være muligt
for vurderingsmyndighederne at anlægge et
konkret skøn over en ejendoms anvendelse og
dermed anvende begge lovsæt i vurderingspraksis.
Hvad angår forslagsstillernes bekymring om
reglerne for beregning af lejeværdi for ejendomme i landzone, vil vi i Det Radikale Venstre
i det videre udvalgsarbejde være åbne for en
ændring af reglerne, men vi kan ikke støtte forslaget, som det ligger her.";Morten Helveg Petersen
139495;name_party;":
Sidste gang, dette forslag var til behandling, var
vi enige i problematikken, og. vi var enige i, at
der skulle findes en løsning. Vi gav også tilsagn
om at afvente det udvalgsarbejde, skatteministeren redegjorde for i sit indlæg, men vi kan
forstå, at arbejdet er trukket lidt ud. Det er jo,
hvad der kan ske.
Vores indstilling er nu - også for at løsningen
ikke bare skal trækkes ud måned efter måned at hvis det sagligt kan lade sig gøre, bør der
gennemføres en ændring af reglerne i indeværende samling. Vi ser faktisk frem til, at skatteministeren iværksætter forhandling og fremsætter et forslag, der sikrer, at vi så hurtigt som
muligt får løst det problem, der er peget på.
Vi vil ikke støtte dette forslag, fordi vi ikke er
overbevist om, at det lige er den måde, løsningen skal skrues sammen på, men vi er enige i,
at problemet skal løses, óg vi opfordrer skatteministeren til at tage et hurtigt initiativ.";Frank Aaen
140444;name_party;":
Der er nogle gode og rigtige intentioner i dette
forslag: det sagde vi, sidste gang det blev behandlet, og det gentager vi nu. Selve den tanke,
der er argumenteret for i forslaget, nemlig at
unge familier skal kunne drive et deltidslandbrug ved siden af deres arbejde, flytte ud og renovere osv., er en god udvikling, som vi gerne
vil fremme.
Det er klart, at der kommer nogle grænsetilfælde, men så må vi jo se at finde en løsning.
Det er jo ikke meningen, at man skal købe en
landbrugsejendom og så indrette festsal i stalden osv. og reelt ikke drive landbrug, så det
bliver et parcelhus, man indretter under dække
af bondegårdsreglen. Det må være muligt at
finde nogle afgrænsningsmodeller.
Vi mener, at sådan som reglerne er nu, påpeger forslaget nogle urimeligheder, og dem vil vi
gerne medvirke til at afhjælpe. Derfor håber vi,
at der i løbet af udvalgsarbejdet kan fremkomme en klar indstilling, som lever op til de rigtige
intentioner i forslaget.";Flemming Kofod-Svendsen
141418;name_party;":
Tredje gang er jo lykkens gang!
Første gang, vi fremsatte nærværende beslutningsforslag, blev det af et stort flertal i Folketinget mødt med et skuldertræk: man forestillede sig ikke, at der var nogen problemer af nævneværdig grad. Anden gang, vi fremsatte forslaget, var der faktisk et flertal, der erkendte, at
der var et problem, men man syntes ikke, at
den løsningsmodel, Fremskridtspartiet havde
fremlagt, var tilfredsstillende. Og nu tredje
gang sker der ikke bare det, at det samme flertal erklærer, at der er et problem, men nu har vi
også fået skatteministeren i tale, og han viser
vilje til at se på sagen og få gennemført nogle
nødvendige ændringer.
Sådan skal det selvfølgelig også være i et folkestyre som det danske. Tingene skal modnes,
og en gang imellem kan vi jo fra Fremskridtspartiets side godt ærgre os over, at modningstiden er lidt lang, men det er der nok ikke noget
at gøre ved.
Skatteministeren sagde, at hvis de modeller,
der er nævnt i bemærkningerne, bliver benyttet,
er han bange for, at det bliver et tag selv-bord.
Det er netop derfor, vi ønsker, at der skal være
nogle værnsregler i den lovgivning, som i givet
fald måtte komme efter en vedtagelse af
beslutningsforslaget.

(378)
Tirsdag den 19. januar 1999 (B 28)
Skatteministeren brugte det argument, at hvis
man går ind for en eller flere af de tre modeller,
der er skitseret, er der nogle, der vil komme i
klemme, fordi der efter skatteministerens mening kan ske det, at nogle reelle landbrug bliver
omvurderet og kommer økonomisk i klemme,
og andre, som ikke bliver vurderet, også kommer økonomisk i klemme. Jeg synes, det er et
dårligt argument, skatteministeren møder op
med her i Folketingssalen, for sagen er jo, at
hvis myndighederne foretager en omvurdering,
og borgeren klager, sker der en fornyet behandling. Der er jo ingen automatik i de ting, og det
er i hvert fald ikke vores opfattelse, at der skal
være det, så det skrækscenario, som skatteministeren tegnede om disse tusinder af ejendomme og beboere, der kunne komme i klemme,
forestiller vi os bestemt ikke bliver tilfældet.
Til gengæld var skatteministeren også inde
på det forhold, at der ofte hører væsentlig mere
jord til et nedlagt husmandssted end til et traditionelt parcelhus. Det er jo en rigtig iagttagelse, og skulle regeringen være moden til at komme med et forslag, som betyder, at man foretager en anden skatteberegning end i dag, er det
selvfølgelig en god idé, som vi bør arbejde
videre med.
Men der er fortsat nogle problemer, som ændringer vedrørende grundarealerne ikke kan
løse, og det er de problemer, som Venstres ordfører, fru Mariann Fischer Boel, ganske rigtigt
gjorde opmærksom på, nemlig bopælspligten
og det forhold, at landbrugsloven fortsat gælder
for den pågældende ejendom, selv om den
skattemæssigt bliver betragtet som et parcelhus.
Derfor bliver skatteministeren nødt til på et eller andet tidspunkt at spise en økologisk gulerod sammen med fødevareministeren og finde
ud af, om det er den ene eller den anden bestemmelse, der skal være gældende, for i øjeblikket bliver de mennesker, der er tale om,
ramt to gange. Først bliver de ramt af en bopælspligt, som gør, at de skal bebo ejendommen, og af en landbrugspligt, som giver en
masse restriktive regler for, hvad de må bruge
jorden til osv., og derefter bliver de ramt af
skatteministeren med et krav om betaling af
ejendomsskatter osv., som om det var et traditionelt parcelhus. Begge dele kan ikke være rigtige på samme tid, og derfor bør det være sådan, at man foretager en afklaring: Enten-eller.
Vores opfattelse er selvfølgelig, at de pågældende personer skal have mulighed for at drive
disse små kald, de hobbylandbrug eller de små

3017

økologiske landbrug, så vi - som Kristeligt
Folkepartis ordfører, hr. Kofod-Svendsen, netop var inde på - kan sikre, at der ude omkring
i landområderne, i de små landsbyer er en fortsat beboelse. Det er jo et problem, som gang på
gang bliver taget frem her fra talerstolen, og når
de forskellige foreninger osv. i områderne holder deres årsmøder, går alle politikere på talerstolen og erklærer, at det må der sandelig gøres
noget ved. Men hvis en familie er parat til at
flytte med børnene ud fra stenbroen og have et
par høns gående og dyrke fire rækker økologiske gulerødder for at få økonomien til at hænge
sammen, kan det ikke nytte noget, at de i et så
kraftigt omfang bliver straffet af skattemyndighederne.
Sidste gang, vi havde forslaget til første behandling, fremførte ikke mindst SF og til dels
også Enhedslisten det rigtige synspunkt, som
Fremskridtspartiet fuldstændig står bag, at vi
ikke skal lave en lovgivning, der kan misbruges
til, at herregårde og alt muligt andet lige pludselig skal vurderes efter bondegårdsreglen. Her
efterlyste jeg nogle konkrete forslag til, hvilke
værnsregler der skal være, men der var tavshed
fra både SF's og Enhedslistens side.
Jeg kan ikke forstå, at SF er så passive i denne sag, for mange af de mennesker er jo i virkeligheden SF's kernevælgere. Den sag, jeg
kæmper for med forslaget her, er en sag for SF's
kernevælgere. Det er ikke Fremskridtspartiets
vælgere, der bor og dyrker økologiske gulerødder i de nedlagte husmandssteder, og derfor
undrer det mig, at SF ikke med det netværk, SF
jo trods alt har, er i stand til at komme med
kvalificerede bud på, hvordan værnsreglerne
skal være.
De forslag fra bilag 5 fra sidste behandling,
der blev kommenteret af skatteministeren og er
nævnt i bemærkningerne, er nogle væmsregler,
som Fremskridtspartiet forsøgte at formulere.
Men hvis ikke de er formuleret korrekt, hvis
skatteministeren forventer, at de giver administrativt kaos eller tilsvarende, må jeg nødvendigvis holde spejlet op for skatteministeren og
SF's ordfører og spørge, hvad det så er der skal
til, for det er jo lidt fattigt at stå og erklære, at
der er nogle problemer uden så at være i stand
til at komme med et kvalificeret bud på, hvordan de bliver løst.
Jeg er enig med SF's ordfører, hr. Aage
Frandsen, i, at det vil være klogt at tage tingene
i to tempi. Der er løsningsmuligheder, som allerede ligger klar i skrivebordsskufferne ovre

3018

Tirsdag den 19. januar 1999 (B 28)

hos skatteministeren, så lad os tage og få dem
gennemført, sådan at de mennesker kan se en
ende på deres problemer, frem for at det skal
vikles ind i den meget store, og jeg kan forestille mig, ret komplicerede lovgivningsproces, vi
skal have i næste samling omkring hele vurderingssystemet, hvor det her så i stedet for at
være noget, der er særskilt fokus på, blot bliver
tre linjer eller tre paragraffer i en større
lovgivning.
Det Radikale Venstres ordfører var meget
optaget af, at vi har et vurderingssystem og vi
har nogle myndigheder, der går ind og foretager den her vurdering. Jeg er nødt til at sige til
Det Radikale Venstre, at det er fint at have tillid
til vurderingssystemet, men erfaringen, som vi
har beskrevet i bemærkningerne, viser jo, at der
i allerhøjeste grad er et element af tilfældigheder. Alene det forhold, at der er to amter, Frederiksborg Amt og Fyns Amt, som har en helt
anden behandling af de her sager end resten af
landet, vidner jo om, at der er brug for, at Folketinget udstikker nogle retningslinjer, frem for
at det er Landsskatteretten, der skal lovgive, og
det er jo det, der er tilfældet i øjeblikket. Praksis
bygger på landsskatteretsdomme, og det er
utilfredsstillende, når disse landsskatteretsdomme så ikke efterleves 100 pct. alle steder. Derfor
bør det være sådan, at det er Folketinget, der
går ind og klart definerer, hvordan reglerne
skal være.
Endelig var Enhedslistens ordfører, hr. Frank
Aaen, enig i, at der er et problem, men han
mente ikke, at det lige præcis var Fremskridtspartiets løsningsforslag, der er det rigtige. Dertil
er kun at sige, at fra Fremskridtspartiets side er
vi så pragmatiske og liberale og fleksible, at vores fornemste pligt er at få løst problemet på en
tilfredsstillende måde. Det gør ikke noget, at
der ikke står Fremskridtspartiet øverst på det
forslag, der bliver vedtaget. Af de mere end 360
sager, Fremskridtspartiet i salen, i Finansudvalget og andre steder har haft held til at få vedtaget siden 1988, er det kun en brøkdel, hvor
Fremskridtspartiets navn står øverst, og det har
vi det helt fint med. Så hvis skatteministeren
fremsætter et forslag og SF og Enhedslisten er
mere trygge ved at stemme for et forslag, hvor
der står skatteministeren som forslagsstiller, er
det helt fint for os. Det er også derfor, vi har
fremsat det her som et beslutningsforslag og
ikke som et lovforslag.
Vi vælger at tage denne første behandling og
de åbninger, der er blevet udvist, som tegn på,

at der nu sker noget, og vi har det glædesbudskab til de mennesker, der føler, de er kommet i
klemme, at tredje gang viste sig også i denne
sag at være lykkens gang.
(Kort bemærkning).";Kim Behnke
150235;name_party;":
Det er ikke, fordi det er Fremskridtspartiets forslag, at vi har de forbehold over for det. Det er
det slet ikke. Det er, fordi vi mener, at hvis man
gennemfører det, som det står her - og så skal
der i øvrigt bagefter også laves lovforslag ud fra
det - får vi ikke det, der efter vores mening er
det rigtige. Det er hele problemet. Vi regnede
med, at udvalgsarbejdet også kunne klare det
på en rimelig tid. Det kniber så lidt nu, og det
er også derfor, jeg synes, det er en god ting, at
skatteministeren siger: Jamen så tager vi det
åbenbart i to tempi.
Det er overhovedet ikke, fordi det er Fremskridtspartiet, der har fremsat forslaget. Det er
simpelt hen et spørgsmål om at lave loven ordentligt, så der ikke er noget uhensigtsmæssigt
i den. Det var det ene.
Det andet, jeg godt vil sige, er, at jeg ikke
ved, om det er specielt vores kernevælgere, hr.
Kim Behnke har tænkt på i denne forbindelse
eller i hvert fald har haft som mål. Det ved jeg
ikke, og jeg er nærmest også ligeglad, for vores
synspunkter er altså bestemt ud fra, hvad vi synes er rigtigt eller forkert.
En gang imellem kan det være, at det gavner
hr. Kim Behnkes kernevælgere, og så er det i
orden. En gang imellem gavner det andre partiers kernevælgere. Det er slet ikke det, vi tænker på, men det er da muligt, at der er en del af
vores kernevælgere imellem. Jeg har nu ikke
fået en hel masse henvendelser fra dem om, at
det her var alle tiders forslag.";Aage Frandsen
151695;title_name;":
Jeg vil godt lige gøre et par supplerende bemærkninger.
Først til fru Mariann Fischer Boel, som jeg
tror var den første der rejste spørgsmål om
sammenhængen over til landbrugsloven, som
er i fødevareministerens regi.
Jeg mener faktisk ikke, det er rigtigt, at vi
skal have de to love, som opfylder helt forskellige formål og har en helt forskellig opgave, til
at være identiske ifølge deres definition. Jeg
tror, det betyder, at mindst en af definitionerne
eller mindst et af formålene vil blive forskertset,
hvis det er det, man gør.

Tirsdag den 19. januar 1999 (B 28) ,
Det, der er hovedproblemet i det her, vil jeg
sige til fru Mariann Fischer Boel, er jo, at vi af
nogle grunde, der i hvert fald ikke er skattepolitisk begrundet, har lavet nogle regler på vurderingsområdet, der slet ikke afspejler virkeligheden, når vi taler om landbrug. Man siger i
vurderingsloven, at det jordstykke, som også
beboelsen ligger på, ikke vurderes højere end
almindelig landbrugsjord, og det er jo sådan set
dér, hunden ligger begravet i det her. I fortiden
er det også på det her skattepolitiske felt lykkedes bl.a. Venstre - og selv om jeg ikke har researchet meget i historien, ville jeg tro, at hvis
det er en ære, kan æren tilskrives Venstre mere
end nogen andre - at få lavet en regel, der ikke
kan undviges og stort set betyder, at landbruget
ikke bidrager med skatter.
Man kan sige, at der jo er flere løsningsmuligheder her. Hvis det her var et tilbud fra Venstre om, at vi skal behandle det jordstykke, som
knytter sig til landbrugsejendommes stuehuse,
hvor der jo også er en byggeret på samme måde
som alle andre steder, er vi langt hen ad vejen
ude over problemet, og hvis det var sådan, fru
Mariann Fischer Boel skulle forstås, synes jeg
da, det var en spændende tanke.
Det, jeg har sagt her, er, at det er klart, at det
er lige så forkert, når vi ser en landbrugsejendom med et ikke helt ubetydeligt jordtilliggende som rent faktisk kun opfylder et beboelsesformål, at man så tæller hele det tilhørende
jordtilliggende med i grundværdien og dermed
også i den nye ejendomsværdibeskatning. Det
er selvfølgelig lige så forkert, og det er derfor,
jeg har sagt, at jeg mener, der er en måde at løse
det på. Jeg har tilbudt Folketingets partier, at
jeg meget gerne vil drøfte med dem, hvordan vi
så konkret skal håndtere det, og om vi skal
fremsætte forslag i denne samling. Jeg har forstået, at hvis vi kan håndtere det, uden at det
skaber besværligheder, problemer eller bliver
uoverstigeligt på grund af det arbejde, der i øvrigt foregår i udvalget, vil et flertal ønske, at der
fremsættes et forslag allerede i denne samling.
Det vil jeg bestræbe mig på, og jeg vil selvfølgelig tage kontakt til partierne og prøve at se,
om ikke jeg kan opfylde det ønske fra partieme.
Jeg kan så heller ikke lade være med at sige
til Venstres og De Konservatives ordførere, at
det måske ingen helt dum idé var, om man
holdt lidt bedre kontakt til sine vurderingsfolk.
Man kan godt få en betydelig saglig viden fra
de folk, der er ude at foretage det her i praksis,
og det, jeg har hørt, er i hvert fald, at de mener,

.

3019

det vil være helt forkert, hvis vi fulgte forslaget
i den form, som Fremskridtspartiet har fremsat
her.
Når hr. Kim Behnke fremstiller det, som om
folk, der driver en eller anden form for reelt
landbrug, ikke bliver behandlet som reelle
landbrugere, er det ikke rigtigt. Men jeg vil ikke
afvise, at han, der har de der fire rækker gulerødder, som hr. Kim Behnke nævner, og de 10
høns, ikke anses for at have nogen egentlig
landbrugsbedrift. Det er nu også spørgsmålet,
om det ville være helt rimeligt. Vi kan sige, det
ville i hvert fald blive nogle meget dyre høns.
De ville forrente sig virkelig godt. De behøvede
ikke lægge æg, hvis man kunne abonnere på de
regler på det her felt.
Derfor stadig væk, som jeg signalerede allerede ved starten af denne debat, åbenhed over
for, at vi finder en løsning på det konkrete
spørgsmål. Men jeg mener da til gengæld også,
at det er vigtigt, man forholder sig til den
kendsgerning, at problemerne her ikke er skabt
ved, at vi har givet landbruget en skidt behandling, men ved, at vi har givet landbruget en for
god behandling i forhold til det, der er virkeligheden, nemlig de faktiske priser, som under alle
andre forhold er det, der er bærende for, hvad
man skal vurdere ting til i vurderingsloven.
(Kort bemærkning).";Ole Stavad
156097;name_party;":
Nu skal jeg ikke forlænge debatten, men jeg synes, ministeren prøver at tale sig ud af problemerne.
Det, Venstre har bedt om, er ikke identiske
lovforslag på skatteministerens område og på
fødevareministerens område, men blot om en
vis korrespondance mellem de to områder, for
ministeren må jo være klar over, at det ikke er
praktisk, når to sæt lovforslag modarbejder hinanden. Jeg finder det besynderligt, at man ikke
fra fødevareministerens side er parat til at aflyse landbrugspligten, hvis en ejendom bliver
vurderet som parcelhus. Det er ikke muligt i
dag.
Så vil jeg godt sige med hensyn til landbrugspligten: Jeg mener, det er vigtigt, at man
får aflyst landbrugspligten, hvis det ikke er et
landbrug, for ellers kan man reelt stå i den situation, at et parcelhus kan gøre en fortrinsstilling gældende til landbrugsjord, der skal handles i et område, f.eks. hvis beboeren har været
beskæftiget ved landbruget nogle år tidligere.
Det er afsindig uhensigtsmæssigt. Det er det,

3020

Tirsdag den 19. januar 1999 (B 28)

jeg beder ministeren om at koncentrere sig lidt
om. Der er altså mange andre problemer i diskussionen om landbrugspligten.
Jeg vil godt sige til ministeren, at hvis jeg på
Venstres vegne har givet tilsagn om, at vi for
landbruget som helhed vil gå ind og kigge på
vurderingen af de grunde, som stuehusene ligger på, tror jeg, ministeren har hørt helt forkert.
Selvfølgelig har vi kontakt til vores vurdéringsfolk i baglandet, og det er jo også derfor, vi
har sagt: Det her skal vi bare have løst på en
fornuftig måde. Det har ministeren givet tilsagn
om i dag, og det er vi godt tilfredse med.";Mariann Fischer Boel
157749;title_name;":
Jeg skal heller ikke trække debatten voldsomt i
langdrag, men jeg kan ikke lade være med at
sige til fru Mariann Fischer Boel, at hvis det er
sådan, at konsekvensen var, at man der, hvor
en ejendom i vurderingslovens forstand blev
betragtet som en beboelse, automatisk fjernede
landbrugspligten fra den pågældende ejendom,
ville det betyde, at man kunne få ganske betydelige arealer, hvor der ikke var landbrugspligt
på jorden, med det, der følger med det.
Jeg tror nu, at fru Mariann Fischer Boel måske også lige skulle veksle ord med sit landbrugsbagland om, hvorvidt de vil anse det for
at være hensigtsmæssigt. Jeg er ikke helt sikker
på, at hvis fru Marianne Fischer Boel og jeg fik
sat os ned, kigget hinanden i øjnene og snakket
det igennem, ville vi være så uenige.
Jeg tror ikke, det ville være hensigtsmæssigt,
at vi så havde 5 ha liggende her og 5 ha liggende der, eller hvor meget det nu kunne komme
op på i den her sammenhæng, der så blev frijord uden nogen landbrugspligt. Det ville jeg
synes ville være et meget betænkeligt skridt at
tage, men vi har den regel i dag, at man op til
de 2 ha selv kan vælge mellem Vi og 2, og det
betyder så selvfølgelig, at man også kan få fjernet landbrugspligten. Men hvis det er sådan, vi
går væsentlig højere op på det område der, bliver det jo altså ganske betydelige arealer, som
vi fjerner landbrugspligten fra, og det er jord,
som først og fremmest står til rådighed for
landbrug. Det ville jeg nok, ikke med skatteministerkasketten på, men sådan helt generelt
advare imod.
Hermed sluttede forhandlingen, og forslaget
overgik derefter til anden (sidste) behandling.

Afstemning";Ole Stavad
159417;title_name;":
Jeg foreslår, at forslaget til folketingsbeslutning
henvises til Skatteudvalget. Hvis ingen gør indsigelse, betragter jeg det som vedtaget,
(Ophold). Det er vedtaget.

Den sidste sag på dagsordenen var:
11) Første behandling af beslutningsforslag nr.
B 55:
Forslag til folketingsbeslutning om beskatning af Europa-parlamentarikeres frynsegoder.
Af Kristian Thulesen Dahl (DF) m.fl.
(Fremsat 19/11 98).
Forslaget sattes til forhandling.
Forhandling";Henning Grove
159896;title_name;":
Forslaget pålægger regeringen at tage de nødvendige initiativer, som sikrer, at der sker beskatning af Europa-parlamentarikeres overskud
på rejser m.v. i lighed med øvrige lønmodtagere i Danmark.
De danske medlemmer af Europa-Parlamentet er som udgangspunkt fuldt skattepligtige i
Danmark og underlagt de danske regler for beskatning af vederlag, honorar m.v., som de
modtager fra Danmark. Det betyder, at det vederlag, der udbetales af den danske stat til de
danske Europa-parlamentarikere, som svarer til
folketingsmedlemmernes grundvederlag, er
skattepligtigt. Også den pension, som de danske parlamentarikere får fra Danmark efter de
samme regler, som gælder for folketingsmedlemmer, er skattepligtig.
Herudover får parlamentarikerne udbetalt en
række forskellige godtgørelser fra EuropaParlamentet til dækning af nærmere bestemte
omkostninger, som parlamentarikerne har i forbindelse med udførelse af arbejdet i Parlamentet.
Der er f.eks. tale om godtgørelse for generelle
udgifter til dækning af kontorhold, telefon, kortere rejser i egen medlemsstat. Desuden udbetaler Parlamentet rejsegodtgørelse, dagpenge til
dækning af udgifter til rejser samt hotel og mål-

Tirsdag den 19. januar 1999 (B 55)
tider i forbindelse med deltagelse i Parlamentets faste møder.
Også i forbindelse med parlamentarikemes
deltagelse i officielle møder uden for EU's område med rejser, som foretages under udøvelse
af deres mandat i andet øjemed end officielle
møder, yder Parlamentet godtgørelse til dækning af de pågældende omkostninger. Parlamentets faste godtgørelsesbeløb er fastsat af
Parlamentet ud fra en vurdering af de gennemsnitlige udgifter, som medlemmerne må antages at have i forbindelse med deres rejseaktivitet.
For at mane enhver tvivl i jorden med det
samme vil jeg gerne pointere, at de danske
medlemmer af Europa-Parlamentet i princippet
allerede er omfattet af de samme nationale
skatteregler vedrørende rejse- og opholdsgodtgørelse, som gælder for danske lønmodtagere.
Der foreligger altså ingen hjemmel, der specifikt fritager parlamentarikerne for beskatning
af rejse- og opholdsgodtgørelse, som de modtager fra Parlamentet.
De danske regler om skattefri rejsegodtgørelse baserer sig på standardsatser, der er fastsat
på baggrund af en gennemsnitlig vurdering af,
hvilke udgifter man i en normal situation må
antages at blive påført ved rejseaktivitet. Satserne gælder uanset arten af det job, der udføres.
Når Parlamentets ydelser til parlamentsmedlemmer alligevel ikke beskattes herhjemme, er
det, som forslagsstillerne selv er inde på i bemærkningerne til beslutningsforslaget, fordi
fællesskabsretten er til hinder for, at parlamentarikernes rejsegodtgørelse i praksis undergives
national beskatning.
Dette synspunkt er bekræftet i EF-Domstolens dom i den såkaldte Lord Bruce-sag. Efter
dommen kan afgørelsen af, om den faste godtgørelse delvis har karakter af vederlag og derfor kan underlægges national beskatning, alene
afgøres efter fællesskabsretten. Med udgangspunkt i dommen er det Skatteministeriets vurdering, at selv en national beskatning af en
eventuel overkompensation som foreslået af
forslagsstillerne vil være uforenelig med
fællesskabsretten.
Jeg er enig med forslagsstillerne i, at det er
urimeligt, såfremt nogle parlamentarikere får
store skattefri beløb på de godtgørelser, de får
udbetalt af Parlamentet. Som det gælder for de
danske skatteregler for rejse- og opholdsgodtgørelse, må formålet med Parlamentets udbe-

3021

talte godtgørelser alene være at sikre, at de enkelte parlamentarikere ikke får påført udgifter
ved varetagelse af deres hverv.
Skatteministeriet har derfor også rettet henvendelse til Kommissionen med henblik på at få
afklaret, hvorledes Kommissionen ser på
spørgsmålet om foreneligheden af EU-retten og
en national beskatning af en eventuel difference
mellem Parlamentets udbetalte rejsegodtgørelser og parlamentarikernes faktiske omkostninger, altså at få be- eller afkræftet, at Kommissionen er enig i de vurderinger, der ligger til
grund for den nuværende danske praksis vedrørende beskatning af godtgørelserne. For der
skal naturligvis ikke herske gnist af tvivl om, at
den nuværende danske praksis hviler på et korrekt grundlag.
Jeg finder således, at regeringen har taget de
initiativer, der er mulige og relevante i denne
sammenhæng. Derfor er det foreliggende beslutningsforslag efter regeringens opfattelse
overflødigt, og regeringen kan derfor heller
ikke støtte beslutningsforslaget.
(Kort bemærkning).";Ole Stavad
164402;name_party;":
Blot her ved indledningen af debatten ønsker
jeg at rette et spørgsmål til skatteministeren.
Jeg er enig med skatteministeren i, at Lord
Bruce-dommen som udgangspunkt forbyder
national beskatning, medmindre der er tale om,
at de godtgørelser og refusioner, der gives, har
en størrelsesorden, der berettiger til, at man formoder, at det er skjult lønudbetaling.
Det, der så er spørgsmålet til skatteministeren, er naturligvis: Hvad har man i Skatteministeriet gjort for at vurdere, om de godtgørelser
og refusioner, der finder sted, har en størrelsesorden, der giver skatteministeren grund til at
tro, at der ikke er tale om en sådan skjult
vederlagsudbetaling?
Det her er jo en årelang sag, det er noget, vi .
har rejst fra Dansk Folkepartis side de sidste
2-3 år, og man har fra Skatteministeriets side
sagt det samme, som man siger i dag, og derfor
er der selvfølgelig grund til at spørge skatteministeren: Hvad konkret har man foretaget sig i
Skatteministeriet i forhold til de danske medlemmer af Europa-Parlamentet for at sikre, at
der ikke hos dem er tale om en skjult lønudbetaling i form af de refusioner og godtgørelser,
de modtager?

3022

Tirsdag den 19. januar 1999 (B 55)

(Kort bemærkning).";Kristian Thulesen Dahl
165631;name_party;":
Når ministeren henviser til EF-domstolen og
Kommissionen, vil jeg godt spørge, om man i
Skatteministeriet slet ikke har gjort sig overvejelser om, hvorvidt Domstolen og Kommissionen overhovedet har nogen kompetence på
skatteområdet. Mig bekendt fremgår det krystalklart af Traktaten, at EF-Domstolen ikke har
nogen beføjelser til at afsige domme i danske
skattesager. Det tror jeg ikke der er nogen der
vil hævde at den har nogen kompetence til.
Hvis nogen vil hævde det, så har de i hvert fald
vildledt vælgerne.
Derfor vil jeg godt spørge ministeren, om
hans bemærkninger skulle forstås sådan, at han
anerkender EF-Domstolens kompetence til at
afgøre danske skattesager?

måde, som hvis vi har en dansker ansat i FN, er
der her som i andre internationale organisationer, vi er forpligtet af, lige nøjagtig på skatteområdet et sæt regler, som vi som deltagere respekterer. Derfor mener jeg, at den indgang, hr.
Keld Albrechtsen har til det her, er en meget
søgt indgang.
Det her er jo langt hen ad vejen egentlig mere
udenrigsministerens område. Det er det i hvert
fald, hvis det er sådan, at der skal ændres på
reglerne dernede, for så bliver det udenrigsministeren, der formentlig tager det op. Vi har
selvfølgelig i forhold til det retlige haft kontakt
med også andre kloge folk i forhold til EU-retten. Og jeg mener, det er en skæv vinkel, som
kun kan afspore debatten, hr. Keld Albrechtsen
forsøger sig med her, men det har vi jo oplevet
før.";Keld Albrechtsen
167112;title_name;":
Nu er der jo ikke tradition for, at ministeren
med et forslag som det her går ind før til sidst,
men da jeg forstår, at det er meget magtpåliggende for de to spørgere at få et svar allerede
her ved starten af debatten, vil jeg også gerne
forsøge mig.
Til hr. Thulesen Dahl kan jeg sige, at det er
vores bedste vurdering ud fra de præmisser,
der var i Lord Bruce-sagen, at vi har en problemstilling her, der må give som resultat, at vi
ikke ville kunne beskatte uden at komme i strid
med reglerne. Men netop for at være sikker på,
at vi ikke sidder og er for forsigtige, har vi
sendt en henvendelse til Kommissionen og bedt
om at få Kommissionens vurdering af, om de er
enige i den vurdering, vi har foretaget.
Jeg har i øvrigt aftalt med udenrigsministeren, at hvis der kommer en tilbagemelding om,
at man er enig i, at vi ikke har muligheden, så
må vi tage kontakt med hinanden og se, hvilke
initiativer regeringen så kan tage i rådssammenhæng på området. Det er ikke sådan, at vi
siger, at hvis det er sådan, gør vi ingenting, for
vi er enige i, som det fremgik af min svartale, at
det er eri problemstilling, som, ja, i det hele taget forpester den europæiske debat og risikerer
at komme til det frem til Europa-Parlamentsvalget. Det skader efter min opfattelse os alle
sammen, som er optaget af få en debat om substansen i stedet for om politik. Til hr. Keld
Albrechtsen, som spørger om EF-Domstolen
har kompetence på skatteområdet: Nej, det har
den jo ikke på anden vis end, hvor vi har indgået internationale forpligtelser. På samme

(Kort bemærkning).";Ole Stavad
168700;name_party;":
Jeg vil gerne sige til skatteministeren, at når jeg
stiller nogle spørgsmål nu, så er det for at prøve
at få en rigtig konstruktiv debat om de her ting.
Vi prøver at finde løsninger i det her spørgsmål
og ikke gøre noget som helst andet. Derfor er
det et forsøg på at få det faktuelle grundlag,
som vi taler ud fra, på plads allerede ved indledningen af debatten.
I foråret 1997 stillede jeg et spørgsmål til den
daværende skatteminister omkring de her
spørgsmål, hvoraf det bl.a. fremgår af svaret, at
man ikke kan foretage beskatning, medmindre
differencen er så stor, at der er tale om et egentligt vederlag.
I et andet svar til Finansudvalget også i foråret svarede udenrigsministeren, at det er regeringens klare opfattelse, at de nuværende regler
vedrørende såvel diæter som rejsegodtgørelse
giver mulighed for misbrug og samtidig indebærer udbetaling af for store beløb.
Hvis man sammenholder de her ting, bør
man formode, at de besvarelser har givet regeringen udgangspunkt for at foretage enten en
praksisændring, så man foretager beskatning af
de danske Europa-parlamentarikeres for store
udbetalinger, som man selv skriver, eller også,
at man i det mindste har foretaget en konkret
vurdering hos de danske Europa-parlamentarikere af, om de har for store udbetalinger i forhold til de faktiske omkostninger.
Jeg kan forstå på det, skatteministeren nu siger, at man ikke har gjort nogen af delene, men
man henholder sig til, at man nu vil spørge

Tirsdag den 19. januar 1999 (B 55)
Kommissionen om dens vurdering. Det synes
jeg ikke er et svar, der på nogen måde kan give
anledning til at få et bedre faktuelt grundlag
end det, der allerede ligger, hvorefter skatteministeren vil sørge for, at der sker beskatning.
(Kort bemærkning).";Kristian Thulesen Dahl
170467;name_party;":
Jeg har jo også læst ministerens notat om den
dom, som er afsagt af EF-Domstolen, og der
fremgår det jo, at det er den mest søgte begrundelse, man overhovedet kan forestille sig, som
Domstolen konstruerer for at opfinde et retsgrundlag til at gå ind og afsige dom på det her
område.
Der er jo ikke henvisning til nogen artikler i
Traktaten eller sådan noget, men man har sådan
nogle mere lommefilosofiske betragtninger om,
at hvis den danske skatteminister gik ind på det
her område, så ville det mindske effektiviteten
af Parlamentets virke, påstår man. Altså, hvis
man beskattede disse frynsegoder, ville det
mindske effektiviteten af Parlamentets virksomhed. Jeg har svært ved at forestille mig,
hvordan det egentlig kunne ske, at effektiviteten ville blive reduceret, fordi man skulle til at
betale skat af sine indtægter.
Så der er intet grundlag, og derfor vil jeg
godt spørge skatteministeren, om ikke vi simpelt hen kunne få en undersøgelse af kompetenceforholdet. Jeg synes ikke, det kan være
rigtigt, at vi bare skal overlade til EF-Domstolen at udvide EU's beføjelser uden for
Traktaten.";Keld Albrechtsen
171597;title_name;":
Jeg må runde den her diskussion af ved at sige
til hr. Keld Albrechtsen, at nu er vi jo så heldigt
stillet, at det her er et beslutningsforslag. Det
betyder, at det bliver henvist til et folketingsudvalg, og så får hr. Keld Albrechtsen rig lejlighed
til at stille sine spørgsmål og dermed også på
tryk få de gode svar.";Ole Stavad
171936;name_party;":
Skal og ikke mindst kan man beskatte de danske medlemmer af Europa-Parlamentet fra nationalt hold, f.eks. hvad angår overskud på rejsegodtgørelser og lignende? Til det spørgsmål
synes Dansk Folkeparti at svare ubetinget ja.
Imidlertid er det vel sådan, at sagerne sjældent
er så enkle, som Dansk Folkeparti vil gøre dem
til. Men jeg skal kort gøre rede for, hvorfor for-

3023

slaget om at beskatte de danske EU-parlamentarikere er uhensigtsmæssigt.
Diskussionen om EU-parlamentarikernes vederlag og godtgørelse er næsten lige så gammel
som EU og tidligere EF selv. Det gælder også
for de økonomiske støtteordninger, som ligger
uden for selve vederlaget, såsom rejsegodtgørelser. Der er ingen, der mere end Socialdemokratiet skal beklage, at Europa-Parlamentet ikke
for længst har gennemført billigere, bedre og
mere retfærdige regler. Det er jo ikke mange
måneder siden, statsministeren udtalte sig klart
og utvetydigt i denne sag og sagde fra over for
den eksisterende tingenes tilstand. Men EUparlamentarikernes flertal fulgte desværre ikke
statsministerens gode råd, da honorardebatten
var oppe at vende for nylig.
Vi bør naturligvis overholde EU's fællesskabsret, der i dette tilfælde forhindrer indførelsen af en særskilt dansk beskatning af godtgørelser, der overstiger de reelle rejse- og opholdsudgifter. Indtil dette ændres, vil det være i
strid med fællesskabsretten at indføre den type
beskatning, forslagsstillerne har i tankerne.
Foreløbig beskattes EU-parlamentarikerne udelukkende af det faste vederlag.
Det principielle i sagen er naturligvis, at vi
dels skal fastholde EU-parlamentarikernes ret
til at få dækket relevante omkostninger, dels
skal have fjernet de iøjnefaldende anstødssten.
Denne beslutning ligger imidlertid ikke i det
danske Folketing, men i Europa-Parlamentet.
Hvad angår debatten om EU-parlamentarikernes forskellige vederlag, kan vi endnu en
gang kun anbefale de danske medlemmer at arbejde for disse synspunkter uanset deres partigruppering i Bruxelles og i Strasbourg.
Så selv om det er meget forståeligt, at Dansk
Folkeparti på denne vis ønsker at fremlægge
dette forslag, så er der allerede stærke kræfter i
gang for at gøre især reglerne for dækning af
rejse- og opholdsudgifterne mere fornuftige. Vi
er i Socialdemokratiet tilfredse med skatteministerens tilsagn om at undersøge mulighederne
nærmere, eksempelvis også i den henvendelse,
ministeren har sendt.
Så Socialdemokratiet kan på den baggrund
ikke støtte forslaget.
(Kort bemærkning).";Frode Sørensen
174452;name_party;":
Ja, det er jo ikke overraskende, at den socialdemokratiske ordfører følger op på skatteministerens tale for lidt siden, men der ligger to dele i

3024

Tirsdag den 19. januar 1999 (B 55)

forslaget. Der ligger både et forslag om, at det
efter Dansk Folkepartis opfattelse er således, at
vi kan foretage beskatning, og det skal vi så gøre. Det er den ene del. Det er det, som hr. Frode
Sørensen også har redegjort for Socialdemokratiets synspunkt på: men ikke om den anden
pind i forslaget, som jo handler om, hvis vi ikke
har lov til det.
Det, jeg gerne vil spørge om, er: Hvis nu
skatteministeren vil fastholde, at vi ikke har retten til det, vil Socialdemokratiet så være med til
at stille forslag i EU om, at vi naturligvis skal
have retten, altså skal fastholde eller få retten
tilbage på vores side til at foretage beskatning,
så vi i så høj grad, som det overhovedet kan
lade sig gøre, ligestiller den almindelige danske
lønmodtager med den danske EU-parlamentariker?
(Kort bemærkning).";Kristian Thulesen Dahl
175466;name_party;":
Dertil er kun at sige, at vi selvfølgelig skal have
det lovmæssige grundlag, der skal til for at
kunne foretage den beskatning, og indtil vi har
det klarlagt, må vi afvente den side af sagen.";Frode Sørensen
175678;name_party;":
Det er et problem, at EU-parlamentarikere i
modsætning til andre borgere kan få betydelige
rejseoverskud, som til og med ikke beskattes.
Løsningen er naturligvis at lade parlamentarikere rejse efter regning, sådan som enhver embedsmand og enhver ansat i et privat firma gør.
Det har jeg og andre stemt for hvert år i Parlamentet, når budgettet var til afstemning.
For 1Y.z år siden lykkedes det faktisk for mig
at få flertal for et sådant forslag, og det er nu
blevet et led i et større oplæg, som Parlamentet
har sendt til Ministerrådet, et oplæg, som også
omfatter fælles løn- og arbejdsvilkår for Parlamentet. Hvis det lykkes den danske statsminister og hans kolleger på et kommende topmøde
at løse denne knude, så har vi løst problemet.
Hvis ikke så ligger problemet tilbage på bordet.
Venstre er tilfreds med, at skatteministeren
vil undersøge mulighederne for national beskatning, sådan at vi kan være helt sikre på, om
denne mulighed er til stede, eller om den ikke
er til stede. Hvis muligheden ikke er til stede, så
er vi også tilfredse med, at han sammen med
udenrigsministeren vil overveje, hvad der kan
gøres, eventuelt i forbindelse med kommende
traktatændringer. Og jeg vil bede skatteministeren bringe den hilsen med til udenrigsministe-

ren, at jeg er glad for, at jeg hermed har fået
svar på det brev, som jeg for to måneder siden
sendte til udenrigsministeren sammen med et
andet medlem, Lone Dybkjær, om netop denne
sag.";Bertel Haarder
177141;name_party;":
Det er et gammelt konservativt ønske, at medlemmerne af Europa-Parlamentet skal rejse efter regning: at man altså hverken kan tabe eller
vinde på det at foretage en rejse. Konservative
medlemmer af Europa-Parlamentet har flere
gange stillet forslag om, at det bliver sådan,
men hidtil forgæves.
Imidlertid er det nye udkast til en statut for
Europa-Parlamentets medlemmer på mange
områder et skridt i den rigtige retning, idet man
i Parlamentets eget forslag fra december 1998
foreslår, at der skal ske godtgørelse af faktiske
udgifter. Det vil indebære, at der ikke kan opstå
et overskud i forbindelse med en rejse. Der er
endnu ikke truffet afgørelse om den nye statut,
så det er for tidligt at udtale sig om det videre
forløb. På den baggrund kan man sige, at
Dansk Folkepartis forslag på dette tidspunkt
mere er udtryk for en tom demonstration end
realistisk politik.
Derimod har Det Konservative Folkeparti
ikke principielt noget imod, at de enkelte EUlande stilles frit, hvad angår beskatning af medlemmerne, men når man hæver lønningerne,
burde Dansk Folkeparti vide, at medlemmernes
lønninger fra Europa-Parlamentet allerede i dag
beskattes som dansk indkomst. En MEP'er får
som bekendt det samme vederlag som et folketingsmedlem og bliver beskattet på samme
måde.
Danmark beskatter i øvrigt heller ikke diæter
for danske embedsmænd eller andre danskere,
der er på rejse, så det er et slag i luften og det
modsatte af ligestilling at foreslå, at EuropaParlamentets medlemmer skal beskattes af deres diæter, når danske statsborgere i øvrigt ikke
bliver det.
Jeg vil da gerne understrege, at Det Konservative Folkeparti meget gerne ser en oprydning
i det ofte omdiskuterede løn-, diæt- og rejsesystem, som man anvender i Europa-Parlamentet
i dag. Men vi tvivler på, at de tanker, der er i
dette forslag på dette område, umiddelbart er
anvendelige, navnlig ikke nu, hvor man for alvor selv i Europa-Parlamentet har indledt en
ombrydningsaktion, som vi synes er fornuftig.

(379)
Tirsdag den 19. januar 1999 (B 55)
Vi medvirker naturligvis gerne til en seriøs
undersøgelse af problemerne, herunder også de
beskatningsmæssige, men heri skal også inddrages det forslag til en reform, som netop forhandles i øjeblikket.
I sidste instans er det, som flere har sagt, faktisk i EU-sammenhæng en sag for Ministerrådet, der ifølge Traktatens regler har det endelige ord i forbindelse med statutternes
vedtagelse.";Flemming Hansen
179571;name_party;":
Det problem, som forslagsstillerne med forslaget her tager op til diskussion, er jo ikke et nyt
problem. I år er det 20 år siden, vi første gang
havde direkte valg til Europa-Parlamentet, og
vi har altid vidst, at der ikke var overensstemmelse mellem de faktiske udgifter og så de
godtgørelser, man fik. Det har vi jo vidst altid.
Derfor kan det da godt være, at det nu endelig lykkes at få gjort noget ved det. Det vil jeg
ikke betvivle. Man kan i hvert fald ikke bebrejde f.eks. hr. Bertel Haarder, at han ikke gjorde
noget ved det for 20 år siden eller for 15 år siden, hvor han ikke sad i Europa-Parlamentet,
og det kan også være, at det nu kan lykkes at
gøre noget ved det.
Derfor skal der selvfølgelig gøres alt, hvad
det er muligt at gøre, for det er jo horribelt, at
det her har stået på i så mange år. Man har
vidst, at der ikke var en overensstemmelse. Det
gælder både med hensyn til rejser, hvor man
ikke i dag kender de præcise tal for, hvad man
regner med, at udgiften er, og hvad godtgørelsen er, men de er i hvert fald forskellige. Jeg
kender tallene fra nogle år siden. Og det gælder
med hensyn til diæter, hvor man kan diskutere,
om det nu også er de faktiske omkostninger,
man får betalt, når man får diæter. Så er der
også de såkaldte blyantspenge, godtgørelser,
som jo er noget sært noget, man får.
Det kan godt være, at man mere formelt kan
sige, at det er de faktiske omkostninger, man
får. Men det hænger noget sammen med, at aflønningen i Europa-Parlamentet jo er forskellig
i forhold til, hvor man kommer fra, fordi man
følger de nationale parlamenters aflønninger.
Det er jo fornuftigt nok, men det giver jo så det
problem, at der er nogle steder, hvor de synes,
at de får for lidt i løn, og derfor er de selvfølgelig villige til at slås med næb og kløer for, at
disse frynsegoder bevares og dermed er skjulte
lønninger. Derfor er det ikke en let opgave, som
hr. Bertel Haarder og andre har påtaget sig, for

3025

man skal tage noget fra nogen, men det er da
det eneste rigtige.
Derfor synes jeg selvfølgelig, at det er helt
fint, hvis man kan gå i gang med det her. Det er
altså ikke småpenge, det drejer sig om: det er
ganske mange penge. Hvis det så ikke lykkes at
få bragt Europa-Parlamentet til fornuft og EU i
det hele taget til fornuft til skade for dem selv
og deres egen sag - det ødelægger meget, men
de må åbenbart mene, at deres egen behagelig- .
hed er at foretrække - ja, så er spørgsmålet,
hvad vi så gør.
Her må der være forskellige trin, som man
skal forsøge, og da vi er enige i det, som Dansk
Folkeparti har foreslået: at man må jo kunne
prøve sig frem, om man ikke kan. Og man kunne jo så lave reglerne og sige, at nu gør vi det
altså bare og ser, hvad de så siger. Så kan de
indklage os, hvis de vil, og hvis de kan. Men
lad os da prøve.
Jeg synes ikke, at vi i Danmark kan stå model
til den træghed, der er dernede: bare fordi der
er nogle, der i den grad virkelig vatetager egne
interesser - ikke danske i den her forbindelse
vil jeg gerne understrege - så skal vi ikke
affinde os med det.
Hvis det så viser sig, at vi ikke kan, jamen så
må spørgsmålet være: Hvad kan vi så? Dér er
vi jo så enige i, at det ligesom er et tilbagetræk,
og så må vi prøve det næste. Men jeg synes altså ikke, at det er noget, som Danmark skal afholde sig fra at sige. Vi prøver at lave reglerne
sådan, som vi mener de skal være. Så må de så
komme og sige, at det er ulovligt. Så kan vi tabe, men så har vi i hvert fald prøvet at holde
vores sti ren i Danmark.
Hvis man skal se på det sådan i virkelighedens verden, i politikkens verden, men det er jo
ikke altid, at politik og jura kommer til at hænge sammen, så er jeg ikke i tvivl om, at det her
er skjult løn. Det er det altså. Og sådan taler
man også om det nogle andre steder - et godt
stykke væk - i Europa. Dér ved man godt, det
er skjult løn. Og jeg er også sikker på, at danske
EU-parlamentarikere også en gang imellem føler, at det er en skjult løn, de får. Det er i hvert
fald en indkomst, de får på en eller anden måde, om det så er, fordi der er gjort en god indsats, som man skal have løn for, eller hvorfor
man har fået den - jeg ved ikke, hvilke overvejelser man gør sig.
På samme måde kan det også være, at vi som
folketingsmedlemmerne kan synes, at vi i vores
omkostnings tillæg får en pæn dækning, hvis

3026

Tirsdag den 19. januar 1999 (B 55)

man er provinsboer. Det kunne man da godt
overveje en gang imellem. Men dér siger vi i
hvert fald, at der er en sammenhæng mellem de
udgifter, vi har, og så den ydelse, det drejer sig
om: men det mener jeg ikke man kan sige i det
her tilfælde.
Vi støtter princippet i det, og så må vi under
udvalgsarbejdet finde ud af, hvad vi kan gøre
ved det. Jeg synes, det er flot, at danske parlamentarikere slås for, at vi i hvert fald ikke vil
have det, som man gerne vil have andre steder,
og det er godt, at regeringen slås for det. Men
hvis det nu ikke lykkes, må der være nogle andre metoder, som man slår ind på.
Henrik Svane (RV):
Da Det Radikale Venstres ordfører ikke kan
være i salen, fordi han er til sin fars fødselsdagsfest, skal jeg oplæse følgende:
Dansk Folkeparti har stillet dette forslag om
at ligestille EU-parlamentarikeres beskatning
med de øvrige lønmodtagere i Danmark. Danske EU-parlamentarikere beskattes som udgangspunkt ligesom alle andre danske lønmodtagere. Det vil sige, at de i princippet allerede er
omfattet af de danske skatteregler, også de regler, der vedrører beskatningen af rejse- og
opholdsgodtgørelse.
I praksis har det vist sig, at fællesskabsretten
stiller sig i vejen for, at parlamentarikernes rejsegodtgørelse beskattes efter den nationale lovgivning. Der er på nuværende tidspunkt ikke
hjemmel til fuld beskatning af EU-parlamentarikerne efter den nationale lovgivning.
I Det Radikale Venstre ser vi gerne, at alle de
ydelser, som EU-parlamentarikerne opnår gennem deres arbejde, beskattes i Danmark. Derfor
er vi glade for, at skatteministeren har rettet
henvendelse til Europa-Kommissionen med
henblik på at få afklaret, hvorledes Kommissionen ser på spørgsmålet om beskatning af en
eventuel forskel mellem parlamentets udbetalte
rejsegodtgørelser og parlamentarikernes
faktiske omkostninger.
Vi ser frem til en sådan afklaring, og jeg er
overbevist om, at regeringen har taget det nødvendige skridt i sagen. Det Radikale Venstre
kan ikke støtte forslaget.";Aage Frandsen
185937;name_party;":
Baggrunden for det forslag, som er fremsat her,
er jo den kendsgerning, at frynsegoderne i Parlamentet har nået et omfang, som er intet mindre end en skandale.

Hr. Aage Frandsen var lidt inde på, at det er
store beløb, og B.T. havde den 3. juni en beregning af størrelsesordenen for dette frynseorgie,
og her viste det sig, at man ud over grundlønnen kan hæve alle mulige forskellige former for
frynsegoder på i alt i gennemsnit 1,7 mio. kr.
om året pr. medlem. Det er disse nålepenge, det
er diæterne, det er rejsepengene osv. osv.
Går man de konkrete udgifter igennem, som
en EU-parlamentariker har, så viser det sig, at
man uden overhovedet at forstyrre vedkommendes konkrete arbejde og udgifter dertil
kunne fjerne mindst en million af disse 1,7 mio.
kr., og der ville stadig være rigeligt til dækning
af de konkrete omkostninger.
Derfor vil man faktisk kunne spare 600 mio.
kr. om året på -Parlamentets budget, uden at
det overhovedet ville berøre effektiviteten og
arbejdet på nogen som helst måde. Og så har
EF-Domstolen tilmed den frækhed at påstå, at
hvis vi begyndte at beskatte dette frynseorgie,
så ville det nedsætte Parlamentets effektivitet.
At en domstol, en såkaldt domstol kan få sig
selv til at skrive sådan noget sludder er jo
fantastisk.
Men det korte af det lange er i hvert fald, at
vi her har et system, som ikke er acceptabelt, og
som ingen kan være tjent med i et demokrati.
Derfor støtter vi selvfølgelig også det forslag,
som ligger til behandling i dag. Det forslag er jo
naturligvis ikke en gennemgribende løsning på
problemet, for løsningen kan jo kun være, at
man får fjernet alle disse skattefri frynsegoder,
som uddeles fra Parlamentets side.
EU's institutioner er jo ikke i stand til at rydde op i deres egne sager. Vi har jo set, hvordan
svindelen breder sig uhæmmet i Kommissionen, og at de ikke vil gøre noget ved det. Hvis
nogen kritiserer det, bliver de fyret. Og vi har
set, hvordan EU-parlamentarikere boltrer sig
med at ansætte hinandens familiemedlemmer
osv., osv. Vi kan jo konstatere, at EU's institutioner ikke er stand til at rydde op i deres egne
sager. Det er de simpelt hen ikke. Dem er man
altså nødt til at administrere, for de forstår ikke
alvoren af det. Og derfor er det kun Ministerrådet og regeringerne, der er tilbage til at gøre
noget ved det her.
Vi foreslog fra Enhedslistens side, at den
danske regering skulle skære de 600 mio. kr. af
Parlamentets budget, som går til ren og skær
fråds. Men det ville regeringen ikke: det var nu
alligevel at gå for vidt.

Tirsdag den 19. januar 1999 (B 55)
Det er, som om der er en masse fine ord fra
regeringernes side, men når det virkelig kommer til at tage et opgør med Parlamentet og altså for den sags skyld også med Kommissionen
og det, der foregår dér, så er viljen ikke rigtig til
stede. Og derfor synes vi selvfølgelig, det er
fornuftigt, at man begynder med at tage det
skridt, som nu ligger her i beslutningsforslaget.
Og jeg synes, ligesom hr. Aage Frandsen var
inde på, at lad os nu bare gøre det her i
Danmark, så kan man jo se, hvordan domstolene i givet fald måtte se på retsgrundlaget. Jeg
tror på, at der er et retsgrundlag til at gøre det,
til at gå i gang med beskatningen her i Danmark. Jeg kan ikke se, at en dansk domstol ville
falde for de besynderlige argumenter, EF-Domstolen har ridset op i den her sammenhæng.
Derfor vil jeg selvfølgelig benytte skatteministerens tilbud om at stille disse spørgsmål i udvalget, så vi kan få den retlige side af sagen
belyst grundigt.
(Kort bemærkning).";Keld Albrechtsen
189473;name_party;":
Skal vi nu ikke lige holde debatten på det, der
vedrører kendsgerninger, i stedet for at bygge
den på en 6 måneder gammel artikel i B.T. og
på forskellige ting, som man kan slynge ud,
men som der måske ikke er basis for?
Med hensyn til de såkaldte blyantspenge,
som også hr. Frandsen taler om, så svarer de
ganske nøje til Folketingets omkostningstillæg.
De er større, men jyderne får jo også mere end
københavnerne.
Jeg synes, at man i højere grad skulle dække
konkrete udgifter efter regning. Og det er også
noget, som ligger i det oplæg, som Parlamentet
har sendt til Ministerrådet. Så vel er der et problem i det, men vi skal ikke stille det op, som
om vi slet ikke kender til den slags problemer i
Folketinget, for det gør vi.
Og den embedsmand, der blev fyret, vil jeg
sige til hr. Keld Albrechtsen, ville også være
blevet fyret i Danmark, men det har jeg bedt
statsministeren om at redegøre for, så det får vi
lagt helt klart.
De 1,7 mio. kr. kan jeg altså ikke genkende.
Og det dér meget store rejseoverskud, som her
beskrives, som om det er noget alle får, forsvinder jo, hvis man gør, som jeg og adskillige andre gør på ruten Bruxelles-København, nemlig
flyver på business-class. Så er der ingenting at
være misundelig over.

3027

Så skal vi nu ikke lige spise lidt brød til? Det
vil jeg anbefale.
(Kort bemærkning).";Bertel Haarder
190824;name_party;":
Jeg håber så sandelig ikke, at regeringen kunne
finde få at fyre en dansk embedsmand, som
gjorde Folketinget opmærksom på grove ulovligheder i administrationen. Men det er en anden debat.
Jeg vil blot gøre opmærksom på, at den beregning, som jeg refererede til i B.T. den 3. juni
sidste år, er en aldeles sober beregning, der er
meget grundigt gennemgået i regneeksemplerne - jeg vil gerne give hr. Bertel Haarder et eksemplar af artiklen - og dér er det meget grundigt beregnet, hvordan man f.eks. med hensyn
til diætpengene, hvis man lever meget luksuriøst på sine rejser, ville kunne bruge ca. 153.000
kr. af dem om året, men man ville faktisk kunne
tilrane sig 280.000 kr. i diætpenge, resten er altså overskud. Og så sammenligner hr. Bertel
Haarder disse blyantspenge med Folketingets
omkostningstillæg. Blyantspengene er altså
287.000 kr. om året. Det er jo helt andre størrelsesordener end omkostningstillæg, vi her taler
om.";Keld Albrechtsen
191774;name_party;":
Det er en selvfølge, at Fremskridtspartiet støtter
det her forslag, som Dansk Folkeparti har fremsat om beskatning af EU-parlamentarikeres forskellige frynsegoder. Men vi er af den samme
opfattelse som Enhedslisten og partiet Venstre,
nemlig at den rigtige løsning er at få fjernet de
forskellige frynsegoder i stedet for at udtænke
indviklede skatteregler til at beskatte frynsegoderne. For der er jo en frygt for, at hvis man laver disse skatteregler, så er det muligt at finde
flertal i Parlamentet eller andre steder i EUsystemet for at forhøje frynsegoderne, når nu
parlamentarikerne skal aflevere større eller
mindre dele i national beskatning.
Så jeg anerkender det arbejde, som flere af de
danske parlamentarikere gør i Parlamentet,
nemlig arbejdet for at få frynsegoderne fjernet.
Men i det hele taget er der jo problemer på
det her område. Det er jo også særdeles gunstigt at være kommissær med dansk baggrund,
men endnu værre er det med de medarbejdere,
der er i Miljøagenturet, som har hovedsæde her
i København, eller for den sags skyld de medarbejdere, der er ansat under UNICEF og render rundt nede på Frihavnen i København, ja,

3028

Tirsdag den 19. januar 1999 (B 55)

de bor i Danmark, de betaler for husudgifter
osv. i Danmark, men de bliver ikke beskattet,
blot fordi de er ansat i en international
organisation.
Fremskridtspartiet har tidligere fremsat et
forslag, hvori vi har foreslået, at der sker en
normal beskatning af de her medarbejdere. Men
det var der ikke interese for. Der var hundredvis af argumenter for, hvorfor det lige præcis er
vigtigt, at de her medarbejdere kan bo i lejlighed eller parcelhus ved siden af en dansker
med normal lønindkomst og normal marginalbeskatning og så alligevel opleve, at deres løn,
selv om den er efter samme overenskomst, er
dobbelt så meget værd som den danske lønmodtagers. Det er ikke rimeligt, og de ting bør
Folketinget hele tiden holde sig for øje og få rettet op på de urimeligheder. Særlig i betragtning
af at regeringen jo i så mange andre sammenhænge er meget optaget af at få skattegrundlaget gjort bredere. Er der en enkelt virksomhed,
som i et ubetænksomt øjeblik lader sig overbevise af en eller anden plattenslager om at foretage et fradrag af en eller anden art, så er skatteministeren jo hurtig til at ændre skattelovgivningen, så det aldrig kan ske mere.
Det brede skattegrundlag - der må ikke være
en eneste krone, der ligger rundt omkring, som
ikke går til beskatning. Men her har vi jo et område, hvor der for alvor er penge at tage af, ikke
kun, når det gælder EU-parlamentarikerne,
men også når det gælder kommissærer, ansatte
i EU-systemet, ansatte i FN-systemet, ansatte i
NATO-systemet, ansatte i Miljøagenturet osv.,
osv. Alle disse danskere, som gør en større eller
mindre indsats i internationale organisationer,
lever et liv med en langt lavere beskatning, end
danske lønmodtagere traditionelt har, og det
mener vi er en urimelighed, som man fra regeringens side burde gøre noget for at få rettet op
på.
Vi ved godt, hvorfor regeringen ikke vil gøre
det. Det er jo selvfølgelig, fordi det ikke er rart
for de danske ministre, når de skal gå rundt og
drikke cocktail på de bonede gulve, at skulle
komme og være dem, der råber op i klassen. De
andre vil jo kigge på Danmark med anklagende
øjne og sige: Kan de danske ministre da ikke
finde andet at give sig til? Det er aldrig rart at
være den, der skal være den lille dreng i
»Kejserens nye klæder« og sige: Det her vil vi
ikke være med til. Men det er en pligt for de
danske politikere og de danske ministre at løfte

den opgave, når man er så optaget af beskatningen i øvrigt af den danske befolkning.
Dansk Folkeparti har så to pinde heri, og vi
kan som sagt støtte begge pindene og håber på,
at den indsats, som de danske parlamentarikere
gør i øjeblikket, kan blive belønnet, sådan at vi
kan få nogle ændringer på det her område.
Men det påhviler altså også regeringen, ikke
mindst udenrigsministeren, at sørge for i Ministerrådet at afbryde indtagelsen af champagne
og hummerhaler og så lige sige: Der er et problem her, som vi skal have løst, kære venner.
Og i den forbindelse glæder det os også, at
Dansk Folkeparti har fremsat forslaget på nuværende tidspunkt, for så kan det være en del
af den debat, som vi nødvendigvis skal have op
til parlamentsafstemningen den 10. juni i år, sådan at de danske skatteydere og de danske
vælgere har mulighed for at stemme på parlamentarikere, som agter at kæmpe for den her
sag i det Parlament, der bliver sammensat den
10. juni her i år.";Kim Behnke
196339;name_party;":
Jeg synes, det er dejligt at konstatere, at vi alle
er enige om, at her eksisterer et problem, som
skal løses, og jeg er meget tilfreds med den indsats, som danske EU-parlamentarikere har gjort
og gør, og også med, at ministeren redegjorde
for de initiativer, regeringen tager i sagen.
Med hensyn til de to pinde, som Dansk
Folkeparti nævner her, er vi jo enige i, at regeringen skal tage de nødvendige initiativer og
subsidiært stille forslag i EU om, at de enkelte
medlemslande stilles frit med hensyn til nationalt at beskatte enhver form for lønninger, vederlag osv., som udbetales i forbindelse med
hvervet som medlem af Europa-Parlamentet.
Jeg synes selv, at det, som jo også Venstres
ordfører var inde på, at man kommer frem til et
princip, hvor man får refunderet efter regning,
er det sundeste og rigtigste, og sådan som jeg
hørte det, skulle der være - jeg fangede ikke
helt hvor kvalificeret - håb for, at dette lader sig
realisere, men jeg tror, der er aktiviteter i gang,
som vi varmt støtter. Vi er enige i intentionen
her.";Flemming Kofod-Svendsen
197406;name_party;":
Indledningsvis vil jeg gerne takke for modtagelsen af forslaget. Det er jo sjældent, at man får
så bred enighed om at hæve beskatningen, som
Dansk Folkeparti har fået her i dag. Men det
har vi fået, og det har vi fået til et forslag om, at

Tirsdag den 19. januar 1999 (B 55)
vi selvfølgelig skal have anderledes vilkår for
EU-parlamentarikernes frynsegoder.
Der har været lidt diskussion om, hvordan
det gøres bedst og i hvilken takt og den slags.
Og jeg skal give den kommentar til det, at vi i
Dansk Folkeparti naturligvis er enige med de
ordførere, som har nævnt, at nr. 1 er, at Europa-Parlamentet tager sig sammen og laver ændrede regler for sit eget virke og for de rejsegodtgørelser og andre godtgørelser, man
modtager.
Selvfølgelig bør det være sådan, som flere
ordførere var inde på, at der gives dækning efter regning og ikke på den måde, det sker i dag.
Og det er Dansk Folkepartis indstilling i lighed
med en række ordføreres, at det er nr. 1. Den
første prioritet er selvfølgelig, at Europa-Parlamentet tager sig sammen og får ændret sine
regler.
Når vi alligevel fremsætter forslaget nu, selv
om der jo pågår et arbejde i Europa-Parlamentet med henblik på at forsøge at ændre reglerne,
er det, fordi vi jo netop har set, hvor mange år
den diskussion har taget, og vi frygter som andre, at diskussionen ikke ender med noget som
helst positivt, men at den ender i, at man slår en
ny fælles statut sammen med de her godtgørelsesregler og så i virkeligheden kører fast og
ikke får ændret på tingene.
Dernæst kommer spørgsmålet: Hvad kan
Folketinget, og hvad kan Danmark så gøre, som
kan kompensere for de uhensigtsmæssigheder,
som Europa-Parlamentet har fastsat for sit eget
virke og for sig selv? Det, vi kan gøre, er efter
Lord Bruce-dommen at foretage beskatning i
Danmark af det overskud, som bliver udbetalt,
og som jo har karakter af et egentligt vederlag
for de enkelte EU-parlamentarikere. Det er
Dansk Folkepartis opfattelse, at vi kan foretage
en sådan beskatning på det nuværende grundlag. Og de ordførere, bl.a. Socialdemokratiets,
som har sagt, at det er klokkeklart, at det kan vi
ikke, tager ganske enkelt fejl.
Vi synes, det er pudsigt, at det sted, man
henvender sig for at få fastslået, om vi kan, er
hos Europa-Kommissionen. Det skal ikke være
overraskende, om Europa-Kommissionen når
frem til, at Danmark ikke kan foretage beskatning. Det ville forekomme umiddelbart mærkværdigt at forestille sig, at Kommissionen ville
sige til Danmark, at det kan vi godt.
Og derfor er det Dansk Folkepartis opfattelse,
at vi naturligvis, som bl.a. SF's ordfører og
Enhedslistens ordfører var inde på, bør foretage

3029

beskatning allerede nu af de danske EU-parlamentarikeres frynsegoder og så tage det slagsmål, der måtte komme, ved EF-Domstolen, hvis
der er en eneste dansk EU-parlamentariker jeg tror det næppe - der vil indklage Danmark
for Domstolen. Jeg tror såmænd heller ikke, der
er et andet land, der vil indklage Danmark for
EF-Domstolen med henblik på at få fastslået, at
den danske praksis er ugyldig. Hvilken interesse skulle de have i det?
Det er så pind 1, at vi mener det.
Den anden pind er, at hvis et flertal i Folketinget fastholder, at vi ikke kan fortsætte beskatningen, jamen så skal vi stille forslag i EU
om, at vi skal have muligheden.
Der er vi naturligvis glade for, at skatteministeren under debatten i dag giver tilsagn om, at
hvis Kommissionens svar bliver negativt, som
jeg frygter, vil skatteministeren tage kontakt til
udenrigsministeren med henblik på, at et sådant forslag stilles. Vi vil følge den sag tæt i
forbindelse med udvalgsbehandlingen af beslutningsforslag B 55 og stille de spørgsmål, der
skal til, for at være sikker på, at skatteministeren holder det løfte.
Lad mig afslutningsvis sige noget om enkelte
af de ting, nogle ordførere har været inde på.
Bl.a. hr. Flemming Hansen og også den radikale
ordfører, mener jeg, nævnte, at det principielt er
de samme regler, der gælder for en Europaparlamentariker som for en dansk lønmodtager,
for ikke at sige en dansk folketingsparlamentariker. Men i forholdet mellem Europa-parlamentarikeren og lønmodtageren er der jo pokker til forskel i niveauet og det godtgørelsesbeløb, man kan få.
Og derfor: Selv om man kan sige, der principielt er ligestilling, så er der ikke i praksis ligestilling i den måde, man behandler dem på, eftersom Europa-parlamentarikerne ikke følger
de satser, som er fastsat for danske lønmodtagere for at få skattefri godtgørelse. Derfor er der
i praksis en stor skævvridning til gunst for
Europa-parlamentarikeren og til ugunst for den
danske lønmodtager.
Det er Dansk Folkepartis holdning, at der i
praksis skal være ligestilling mellem politikere
og øvrige lønmodtagere i Danmark: det gælder
både Europa-parlamentarikere og folketingspolitikere. Det er en debat, som vi har forsøgt at
rejse og også gerne tager i forbindelse med en
diskussion om folketingsmedlemmers omkostningstillæg.

3030

Tirsdag den 19. januar 1999

Men, som sagt, jeg takker for modtagelsen.
Forslaget vil nu ligge i udvalget de kommende
måneder, og der bliver ganske givet - det kan
vi også høre på behandlingen her - stillet en
række spørgsmål, vi som sagt vil følge. Der er
ét spørgsmål, jeg allerede nu kan give skatteministeren et varsel om vil blive stillet, og som vi
gerne vil have et seriøst svar på. Det er om det
dilemma, jeg nævnte i en kort bemærkning til
skatteministeren allerede for et stykke tid siden,
det dilemma, der er opstået som følge af, at der
ikke er sammenhæng i besvarelserne fra regeringen på spørgsmål 6 og 7, stillet af Folketingets Finansudvalg den 18. april 1997, og svaret
på det skriftlige spørgsmål, jeg stillede den 1.
april 1997.
I det ene svar meddeler man, at man kan beskatte, når der er tale om et egentligt vederlag: i
det andet svar meddeler man, at der sker udbetaling af for store beløb. Hvorfor man så ikke
efterfølgende har foretaget beskatning, er for
Dansk Folkeparti en gåde. Men det får vi så afklaret under udvalgsarbejdet.
Hermed sluttede forhandlingen, og forslaget
overgik derefter til anden (sidste) behandling.

Afstemning";Kristian Thulesen Dahl
203535;title_name;":
Jeg foreslår, at forslaget til folketingsbeslutning
henvises til Skatteudvalget. Hvis ingen gør indsigelse, betragter jeg det som vedtaget.
(Ophold). Det er vedtaget.

Meddelelser fra formanden";Henning Grove
203764;title_name;":
Der er ikke mere på dagsordenen.
Folketingets næste møde afholdes i morgen,
onsdag den 20. januar 1999, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 16.49";Henning Grove
