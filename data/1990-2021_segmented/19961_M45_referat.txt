split;reason;text;value
0;;"3334

Tirsdag den 21. januar 1997 (D)

45. m ø d e";
88;Time;"6) Første behandling af beslutningsforslag nr.
B 62:
Forslag til folketingsbeslutning om afskaffelse af
børnefamilieydelsen for velstillede familier.
Af Kristian Thulesen Dahl (DF) m.fl.
(Fremsat 15/11 96).

Dagsorden
1) Spørgsmål om fremme af forespørgsel nr.
F 39:
Forespørgsel til udenrigsministeren og miljø- og
energiministeren [om at sikre, at nationale regler
om miljø, sundhed og forbrugerbeskyttelse går
forud for EU-regler].
Af Keld Albrechtsen (EL) og Bent Hindrup
Andersen (EL).
(Forespørgslen anmeldt 15/1 97).
2) Første behandling af beslutningsforslag nr.
B 86:
Forslag til folketingsbeslutning om tiltrædelse af
rammeaftale om samarbejde mellem Det Europæiske Fællesskab og dets medlemsstater på
den ene side og Republikken Chile på den
anden side.
Af udenrigsministeren (Niels Helveg Petersen).
(Fremsat 18/12 96).
3) Første behandling af beslutningsforslag nr.
B 72:
Forslag til folketingsbeslutning om indlevering
af Danmarks rapporter til FN's Menneskerettighedskommission.
Af Keld Albrechtsen (EL) og Anne Baastrup
(SF).
(Fremsat 29/11 96).
4) Første behandling af lovforslag nr. L 112:
Forslag til lov om ændring af lov om anmeldelse
af fødsler og dødsfald. (Jordemødres anmeldelsespligt).
Af kirkeministeren (Birte Weiss).
(Fremsat 11/12 96).
5) Første behandling af lovforslag nr. L 130:
Forslag til lov om pædagogiske centre.
Af undervisningsministeren (Ole Vig Jensen).
(Fremsat 18/12 96).

Den første sag på dagsordenen var:
1) Spørgsmål om fremme af forespørgsel nr.
F 39:
Forespørgsel til udenrigsministeren og miljøog energiministeren [om at sikre, at nationale
regler om miljø, sundhed og forbrugerbeskyttelse går forud for EU-reglerl.
Af Keld Albrechtsen (EL) og Bent Hindrup
Andersen (EL).
(Forespørgslen anmeldt 15/1 97).";kl. 13.00
1879;title_name;":
Hvis ingen gør indsigelse mod fremme af denne
forespørgsel, betragter jeg Tingets samtykke
dertil som givet. (Ophold). Det er givet.

Den næste sag på dagsordenen var:
2) Første behandling af beslutningsforslag nr.
B 86:
Forslag til folketingsbeslutning om tiltrædelse
af rammeaftale om samarbejde mellem Det
Europæiske Fællesskab og dets medlemsstater
på den ene side ogIRepublikken Chile på den
anden side.
Af udenrigsministeren (Niels Helveg Petersen).
(Fremsat 18/12 96).
Forslaget sattes til forhandling.
Forhandling";Henning Grove
2415;name_party;":
I Socialdemokratiet finder vi det meget positivt,
at der i disse år sker en tilnærmelse mellem
Latinamerika på den ene side og EU på den
anden side. For ikke så længe siden ratificerede
vi aftalen med Mercosur-landene, og i dag
handler det om aftalen med Chile.

Tirsdag den 21. januar 1997 (B 86)
Vi bemærker med glæde, at dette ikke blot er
en handelsmæssig aftale, selv om det naturligvis
i sig selv er væsentligt, men det er en aftale, der
går meget videre på områder som energi, miljø,
transport, investeringer, forskning, telekommunikation og meget andet.
Vi lægger afgørende vægt på, at der i aftalen
er indbygget en politisk dialog, således at der
mellem de to parter vil være konsultationer om
de bilaterale og multilaterale politiske spørgsmål.
Socialdemokratiet konstaterer med stor tilfredshed, at grundlaget for aftalen er, at man
skal overholde de demokratiske principper og
de grundlæggende menneskerettigheder. Det
vil forhåbentlig stabilisere den demokratiske
proces i Chile. Det er endnu ikke 25 år siden, det
meget blodige militærkup fandt sted i Chile. Det
bør ikke glemmes, og aftalen her bør hindre, at
historien gentager sig i Chile.
Socialdemokratiet kan med disse ord støtte
ratifikationen af aftalen mellem Chile og EU.";Ove Fich
3677;name_party;":
Venstre kan tilslutte sig samarbejdsaftalen mellem EU og Chile af 21. juni 1996.
Venstre er godt tilfreds med, at aftalen betyder, at begge parter vil respektere demokratiske
principper og grundlæggende menneskerettigheder og endvidere tilslutte sig sluterklæringen
fra Verdenskonferencen om social udvikling i
København fra marts 1995.
Ligeledes er Venstre godt tilfreds med, at
såvel bæredygtig udvikling for miljøet som frihandel gennem WTO er medtaget som dele af
aftalen.
Vi sætter samtidig pris på, at det er indføjet i
aftalen, at tilsidesættelse af demokratiske principper og basale menneskerettigheder vil kunne
bringe aftalen til ophør. Det bestyrker aftalens
indhold.";Jens Kirk
4376;name_party;":
Det Konservative Folkeparti kan også tilslutte
sig rammeaftalen mellem EU og Chile.
Vi synes, det er positivt med større samhandel, og vi mener, at en sådan aftale kan bidrage
til liberalisering af verdenshandelen i overensstemmelse med WTO-reglerne.
Jeg vil gerne fremhæve art. 20 om samarbejde
og miljøbeskyttelse, som er et af de områder,
hvor vi forventer at få noget godt og positivt ud
af rammeaftalen. Og her vil jeg fremdrage
mulighederne for forskning af havstrømmene

3335

som et eksempel på noget, som det vil være
utrolig godt for både EU og Chile at tage fat på i
samarbejdet.
Vi mener også, det er væsentligt at sammenkæde aftalen med Mercosur-aftalen. Det er vigtigt, at vi her forsøger at få en korrespondance
med Mercosur-aftalen, og vi håber på, at det vil
lykkes.
Endelig vil jeg også gerne, som Venstres ordfører allerede har gjort, fremhæve, at tilsidesættelse af demokratiske principper og menneskerettigheder naturligvis bringer aftalen til ophør
omgående.";Lene Espersen
5374;name_party;":
Den eneste bekymring, man kunne gøre sig i
anledning af dette beslutningsforslag, handler
om demokratiske principper og menneskerettigheder, og vi vil benytte udvalgsarbejdet til at
få belyst situationen i Chile på det punkt.
En af de absurde og forkerte ting i Chile er jo,
at man har Pinochet siddende på en så fremtrædende post i et samfund, som i øvrigt på en
række andre områder helt klart har befæstet
menneskerettighederne og lægger større vægt
på demokratiske principper, end vi har set tidligere.
Men vi vil gerne have det belyst i løbet af
udvalgsarbejdet, og vi går positivt ind i arbejdet.";Steen Gade
5995;name_party;":
Også Fremskridtspartiet kan tilslutte sig det
samarbejde, der hermed bliver lavet, efter den
demokratiske udvikling, der er sket i Chile. Vi
kan tilslutte os, at man også på denne måde vil
prøve på at sikre menneskerettighederne og
selvfølgelig alt det her med WTO-reglerne. Vi
synes, det er en udmærket ting, og vil arbejde
positivt med forslaget i udvalget.";Annette Just
6378;name_party;":
Her er tale om en aftale, der ligger i forlængelse
af den såkaldte Mercosur-aftale. Desuden er
der, som der allerede er gjort opmærksom på,
stadig væk problemer i Chile. På den baggrund
og i lighed med det standpunkt, Enhedslisten
har indtaget i lignende sager, kan vi ikke give
vores tilslutning til det foreliggende beslutningsforslag.";Keld Albrechtsen
6736;name_party;":
CD kan støtte udenrigsministerens forslag om
samarbejde mellem landene i EU og republikken Chile.

3336

Tirsdag den 21. januar 1997 (B 86)

For det første vil et samarbejde mellem forskellige lande skabe en bedre forståelse disse
lande imellem. For det andet skal de lande, der
er uden for EU, underskrive en aftale, hvorefter
de forpligter sig til at tage hensyn til disse aftaler.
Jeg hæfter mig særligt ved aftalens bestemmelser om, at de demokratiske principper og de
grundlæggende menneskerettigheder skal overholdes.
Også samarbejde om miljøbeskyttelse,
bekæmpelse af narkotikamisbrug, forbrugerbeskyttelse, havfiskeri og meget andet ligger i
naturlig forlængelse af Mercosur-aftalen.
CD kan som sagt støtte dette beslutningsforslag.";Addi Andersen
7507;name_party;":
Den rammeaftale, som Folketinget nu behandler, mellem på den ene side EU og på den anden
side republikken Chile kan Dansk Folkeparti
give sin tilslutning til, idet vi ser aftalen som et
skridt på vejen mod større liberalisering af handelen også med den del af verden, hvori Chile
ligger.";Kristian Thulesen Dahl
7839;title_name;":
Jeg vil gerne takke ordførerne for den meget
positive modtagelse af forslaget. Danmark vil,
hvis vi gør beslutningsforslaget hurtigt færdig,
blive nummer to EU-land, der ratificerer aftalen. Jeg synes, der er et godt signal i, at vi gør
det hurtigt.
Samarbejdsaftalen med Chile er et vigtigt
skridt i retning af øget samarbejde mellem EU
og de sydamerikanske lande, og dette samarbejde er jo i sig selv med til at - skal vi sige - stabilisere demokratiet og den demokratiske proces,
som er påbegyndt for få år siden, og som er i
god gænge.
Det er i øvrigt værd at bemærke, at den chilenske økonomi er i en rivende udvikling og er
en af de nye stærke økonomier i Latinamerika.
Aftalen med Chile kommer i helt naturlig forlængelse af rammeaftalen med Mercosur og
dens deltagerlande, Argentina, Brasilien, Uruguay og Paraguay, som Folketinget tiltrådte i
december sidste år.
Jeg ved fra mit nylige besøg i Chile den 6. og
7. januar 1997, at man i Chile lægger meget stor
vægt på samarbejdet med EU's medlemslande
og ser denne rammeaftale som et vigtigt redskab til at udvikle samarbejdet mellem Chile og
EU-landene.

Jeg har kun en enkelt bemærkning yderligere,
og den er til hr. Keld Albrechtsen: Det er jo ikke
mange aftaler, der finder nåde for hr. Keld
Albrechtsens øje og altså heller ikke denne,
synes jeg, ganske fredsommelige aftale. Jeg havde egentlig håbet, at jeg måske kunne have set et
andet resultat fra hr. Keld Albrechtsen denne
gang, for det er ikke en aftale mellem EU og
Chile, men mellem Det Europæiske Fællesskab
og dets medlemsstater og Chile. Måske, tænkte
jeg, kunne det formilde hr. Keld Albrechtsen:
men nej, jeg blev atter skuffet.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.";Niels Helveg Petersen
9648;title_name;":
Jeg foreslår, at forslaget til folketingsbeslutning
henvises til Europaudvalget. Hvis ingen gør
indsigelse mod dette forslag, betragter jeg det
som vedtaget. (Ophold). Det er vedtaget.

Den næste sag på dagsordenen var:
3) Første behandling af beslutningsforslag nr.
B 72:
Forslag til folketingsbeslutning om indlevering af Danmarks rapporter til FN's Menneskerettighedskommission.
Af Keld Albrechtsen (EL) og Anne Baastrup
(SF).
(Fremsat 29/11 96).
Forslaget sattes til forhandling.
Forhandling";Henning Grove
10188;title_name;":
Jeg er glad for denne anledning til at diskutere
Danmarks rapportering til FN i henhold til de
konventioner, hvorefter vi er forpligtede til det.
Det har der været offentlig diskussion om, og
den diskussion, som vi kan få i dag, kan være
med til at fjerne nogle misforståelser.

Tirsdag den 21. januar 1997 (B 72)
Danmark er i henhold til i alt 6 FN-konventioner forpligtet til med jævne mellemrum at
rapportere til forskellige komiteer under FNsystemet. Det drejer sig om følgende FN-konventioner: Konventionerne om borgerlige og
politiske rettigheder, om økonomiske, sociale og
kulturelle rettigheder, om afskaffelse af racediskrimination, om afskaffelse af diskrimination
imod kvinder, om forbud mod tortur og om
barnets rettigheder.
Alle parter i disse konventioner har påtaget
sig en forpligtelse til at rapportere. Formålet er
at underrette FN om, hvordan de enkelte lande
gennemfører de forskellige konventioner.
Rapporterne er faktuelle og omhandler de
foranstaltninger af lovgivningsmæssig og administrativ karakter, der er relevante for konventionernes gennemførelse.
FN-komiteerne, der modtager rapporterne,
underkaster i første omgang rapporterne en
intern gennemgang og har herefter mulighed for
at stille spørgsmål til regeringen. Herefter indkaldes regeringens repræsentanter til en eksamination. Den strækker sig normalt over et par
dage.
Eksaminationen foregår ved, at et panel af
eksperter fra de berørte danske ressortministerier bliver bedt om at redegøre for forhold af ofte
temmelig specifik karakter, som komiteen
ønsker at få nærmere belyst. Eksaminationen er
ikke nødvendigvis begrænset til selve indholdet
af rapporten.
I konklusionerne fra denne eksamination
fremhæves både forhold af positiv art og forhold, der giver anledning til bemærkninger.
Komiteen har også mulighed for at fremsætte
forslag, komme med anbefalinger og henstillinger, og den kan bede om at få et givet område
nærmere belyst i den kommende rapport.
Denne proces omkring rapporteringen er
undergivet fuld offentlighed. Regeringens rapport er offentlig. Forhandlingerne i komiteen og
dens konklusioner er offentlige. De bliver
offentliggjort som FN-dokumenter. Endvidere
foregår selve eksaminationen af rapporten i et
offentligt møde, hvortil også frivillige organisationer, NGO'er, har adgang.
Den seneste rapport til FN vedrørende racediskrimination blev afleveret 7. januar 1997 og
bliver i øjeblikket lagt ud på Internettet. Jeg kan
oplyse, at Danmarks seneste rapporter og alle
fremtidige vil blive udlagt på Internettet og altså
er til at få fat i øjeblikkelig.

3337

Det nuværende rapporteringssystem giver
mulighed for, at interesserede parter kan bidrage til processen. Det står alle frit for at kommentere og supplere de rapporter, som regeringen
har udarbejdet. Der blev f.eks. i forbindelse med
den forrige rapport om racediskriminationen af
Det Danske Center for Menneskerettigheder og
fra Dokumentations- & rådgivningscentret om
racediskrimination udarbejdet omfattende kommentarer, som komiteen inddrog i sin gennemgang og eksamination af regeringens rapport.
Som det blev meddelt, da jeg svarede på et
spørgsmål 25. november 1996 fra hr. Keld
Albrechtsen, har regeringen i forbindelse med
behandlingen af dette beslutningsforslag truffet
beslutning om at sende fremtidige rapporter
direkte til de frivillige organisationer. Rapporterne foreligger i øvrigt som offentlige FNdokumenter i god tid inden gennemgangen af
FN, og det finder vi tilfredsstillende, for det
betyder, at alle, der har interesse i rapporterne,
på forhånd kan gøre sig bekendt med dem.
Regeringen er også indstillet på at fortsætte den
praksis, hvorefter rapporterne løbende tilgår
Folketingets Retsudvalg.
Rapporterne afgives på regeringens ansvar og
udfærdiges i et samarbejde mellem de myndigheder, der har ansvaret for konventionens gennemførelse her i Danmark. På baggrund af dette
er det regeringens opfattelse, at det er mest hensigtsmæssigt, at debatten om den rette gennemførelse og opfyldelse af konventionerne i Danmark finder sted på et tidspunkt, hvor FNsystemets reaktion foreligger. Først efter eksaminationen vil komiteens eventuelle anbefalin- .
ger og henstillinger være kendt og kunne danne
grundlag for en debat om, hvorledes opfølgningen må være.
Endelig synes det væsentligt at understrege,
at de frivillige organisationer jo vil stå mere frit i
forhold til regeringens faktuelle rapport, hvis de
ikke selv aktivt har været inddraget i udarbejdelsen.
Jeg synes, at man her skal holde tingene
adskilt. Den faktuelle rapportering er regeringens ansvar. Det følger af konventionerne. Derimod er den efterfølgende debat om, hvorledes
Danmark lever op til konventionen, klart noget,
hvor der er brug for at inddrage bredere kredse
og sikre den mest omfattende offentlighed overhovedet.
Jeg kan så i øvrigt til sidst oplyse, hvad jeg er
meget glad for, men jo også har oplyst før, at
Danmark har afleveret alle rapporter, som vi er

3338

Tirsdag den 21. januar 1997 (B 72)

forpligtet til i henhold til FN-konventionerne,
og at fremtidige rapporter selvfølgelig vil blive
afleveret rettidigt. Der har været slør i den rettidige rapportering, men det er heldigvis nu
overstået, og vi skal selvfølgelig sikre, at vi
opfylder vores forpligtelser til rapportering i
rette tid.";Niels Helveg Petersen
15480;name_party;":
På Socialdemokratiets vegne vil jeg udtrykke
tilfredshed med regeringens håndtering af det
omfattende arbejde, der er med FN-samarbejdet
Danmark og FN imellem, og vi er som sagt godt
tilfredse.
Det fremgik tydeligt af udenrigsministerens
tale her fra talerstolen, hvorledes man har håndteret det, og hvorledes man også i fremtiden vil
håndtere de relevante spørgsmål, der er i det
arbejde.
Hermed vil jeg afvise beslutningsforslaget.";Helen Beim
15936;name_party;":
Der skal ikke være nogen tvivl om, at Venstre
naturligvis kan støtte, at rapporter, som Danmark skal indlevere til FN's Menneskerettighedskommission bliver afleveret rettidigt, og
det kan jeg også forstå bliver gjort nu.
Det andet spørgsmål, der bliver rejst, er,
hvorvidt rapporterne skal behandles i Folketinget og eventuelt sendes til høring i relevante
organisationer, inden de bliver afsendt. Det kan
Venstre ikke tilslutte sig.
Det nuværende rapporteringsforløb foregår i
fuld offentlighed. Vi hørte, at der nu også bliver
fremsendt rapporter til de frivillige organisationer, og at det nu sågar foregår på Internet. Jeg
mener, at rapporterne først er brugbare til debat
i Folketinget og hos de frivillige organisationer,
når vi har hørt svaret fra FN. Når vi har hørt
komiteens eventuelle anbefalinger og henstillinger, er der grundlag for en ordentlig debat.
Alternativet ville være, at vi skal igennem
papirmøllen to gange, da jeg går ud fra, at de så
skulle komme tilbage igen.
Jeg synes, vi har rigeligt med bureaukrati og
papir, så det kan vi ikke støtte, og dermed støtter vi den redegørelse, vi fik af udenrigsministeren.
(Kort bemærkning).";Jens Hald Madsen
17114;name_party;":
Jeg vil blot sige til Venstres ordfører, at hensigten med forslaget om at have en høringsfase for man kan godt sige, at det i virkeligheden

handler om en høringsfase - inden der afgives
en officiel rapport fra dansk side, ikke er at skabe bureaukrati, men at forebygge det problem,
at Danmark kommer i den situation, at vi ved
eksaminationen får en meget dårlig karakter.
Det er jo skadeligt for Danmarks omdømme,
og derfor kunne det efter vores opfattelse være
nyttigt, at der skete en høring, inden rapporten
blev afgivet, således at nogle af problemerne
måske endda kunne blive afhjulpet, inden vi
kom i den pinlige internationale situation, at
Danmark fik dårlige karakterer på menneskerettighedsområdet, således som det altså er sket
i nogle tilfælde, f.eks. med hensyn til varetægtsarrest og isolationsfængsel. Det er årsagen.
Jeg vil gerne spørge Venstres ordfører: Kunne
det ikke give anledning til overvejelser hos Venstre, om man på den måde kunne forebygge, at
Danmark blev ringe anset internationalt?
(Kort bemærkning).";Keld Albrechtsen
18169;name_party;":
Jeg skal ikke lægge skjul på, at vi da ser positivt
på, at der ikke skal begås nogen fejl i det. Jeg
synes bare, at der ved det her forslag er en risiko
for, at vi generelt set får en dobbeltbehandling af
det.
Jeg synes egentlig, at der er så megen offentlighed, og jeg har egentlig også stor tillid til det,
der, selv om der har været fejltagelser, er foregået, at jeg mener, det er nok med behandlingen, efter at vi har hørt svaret fra FN. Det synes
jeg altså er den mest logiske og den mest effektive arbejdsgang.";Jens Hald Madsen
18708;name_party;":
Der vil formentlig være bred enighed om, at
Danmark naturligvis skal aflevere sine rapporter til FN's Menneskerettighedskommission til
tiden. Vi kan derfor fra konservativ side støtte
forslaget om at opfordre regeringen til for fremtiden at tage afleveringsfristerne alvorligt.
Vi har altid holdt en høj profil på menneskerettighedsområdet, og det er derfor også vigtigt,
at vi holder vores egen sti ren, også når det
kommer til de formelle frister for indlevering af
rapporter og menneskerettigheder i Danmark.
En forsinkelse på 5 år - ikke 5 måneder, men 5
år - og 11 officielle rykkere fra FN's generalsekretær er vanskelig at bortforklare, og det er nok
også derfor, at udenrigsministeren undlod at
omtale den. Ministeren gjorde derimod meget
ud af at forklare proceduren omkring rapporternes behandling, og det vil jeg gerne takke for.

Tirsdag den 21. januar 1997 (B 72)
Jeg er således enig med ministeren i, at de frivillige organisationer ikke både skal være med
til at udarbejde rapporterne og til efterfølgende
at reagere eventuelt kritisk på dem, og vi er tilfredse med, at Folketingets Retsudvalg får rapporterne tilstillet løbende. Desuden er det jo
sådan, at ethvert folketingsmedlem har ret til at
anmode Folketinget om at tage en officiel dansk
rapport under behandling, og det er derfor
næppe nødvendigt at, skal vi sige, »tvinge«
regeringen til at gøre dette til en fast regel. Folketinget skal efter vor mening ikke i tide og utide belemres med et utal af rapporter med risiko
for yderligere forsinkelse af proceduren og unødig bureaukrati i forbindelse med regeringens
og centraladministrationens løbende indrapportering til internationale fora.
Derimod er opfølgning af FN's Menneskerettighedskommissions eventuelle anbefalinger og
henstillinger yderst vigtig, og jeg mener, at
vægten bør lægges herpå.
Jeg vil så sluttelig glæde mig over ministerens
løfte om, at fremtidens rapporter vil blive afleveret til tiden.";Agnete Laustsen
20666;name_party;":
Der er netop udkommet en bog, som har vakt
berettiget opmærksomhed: den er udgivet af
Dansk Udenrigspolitisk Institut. Jeg skal lade
være med i øvrigt at komme ind på den her,
bortset fra at jeg vil nævne, at det et sted i bogen
anføres, at der i årene siden 1945 er sket en
demokratisering af udenrigspolitikken, og det er
jo sandt nok, at det er der. Der er en hel anden
folkelig indblanding i udenrigspolitik og i internationale anliggender, end der var dengang for
50 år siden, og der er også mulighed for at komme igennem fra folkelig side: det har vi bl.a.
udtrykt ved eksistensen af NGO'ere, altså de
frivillige organisationer. Der er helt andre
muligheder for at komme igennem, end der var
tidligere.
Men alligevel oplever man, at processen sker
langsommere eller hurtigere, og et af de steder,
hvor den sker langsommere, er - og det kan vel
ikke være overraskende - i Udenrigsministeriet.
Hvad der derimod er mere overraskende er, at
der altså er en række medlemmer her i Folketinget, som går ind for langsommelighed i denne
demokratisering af udenrigspolitikken.
Forholdet er nemlig det, at Danmark ligesom
andre lande, der underskrev de pågældende
konventioner, har forpligtet sig til at aflevere
rapporter om tilstanden her hos os. Det er

3339

Udenrigsministeriets privilegium, og det sker,
og det understreger jeg, naturligvis på regeringens ansvar. Det er den, der skal hænge på det.
Men det er alligevel ejendommeligt, at de
mange organisationer herhjemme, som beskæftiger sig med de spørgsmål, der er tale om i rapporterne, ikke må høres, forinden rapporten bliver afgivet. Man har bevæget sig et lille skridt i
Udenrigsministeriet, og jeg tror, at de derovre
oplever det, som om det næsten er revolutionært, nemlig at hvor de pågældende organisationer tidligere kunne få tilsendt rapporterne,
hvis de altså anmodede om dem, får de dem nu
tilsendt automatisk: Udenrigsministeriet har en
adresseliste og sender dem så ud til dem. Det er
naturligvis et stort fremskridt. Jeg tror egentlig
heller ikke, at udenrigsministeren er ude på at
holde andre ude, men undskyld mig, hvis jeg
tror, at der i ministeriet som sådant er en
udbredt holdning om, at der er grænser for,
hvor meget almuen skal beskæftige sig med, og
i hvert fald for, hvor meget den skal blande sig i
sagerne. For hvad er mere naturligt, når man
afgiver en rapport om menneskerettighedssituationen i Danmark, end at man også hører og hører, ikke bare afventer et eller andet - Det
danske center for Menneskerettigheder og
andre frivillige organisationer, der beskæftiger
sig med spørgsmålet, og gør det, inden rapporten bliver afsendt?
Det er forbavsende, at der er modvilje mod
det. Det ville jo ikke betyde, at man i ministeriet
så skulle sidde og skrive af, hvad de nu havde
sagt og ment - rapporten er stadig regeringens
ansvar - men det ville betyde noget for ministeriet, om man forinden havde kendt til de indvendinger, den kritik eller de positive bemærkninger, de pågældende ville komme med. Det
kunne betyde noget for ministeriets egen evaluering: ministeriet kunne ligefrem blive klogere
af det. Det er naturligvis risikabelt, og derfor vil
man åbenbart endnu ikke være med til det. Det
beklager jeg, men jeg ser alligevel en positiv
udvikling i forhold til, som situationen var for et
halvt år siden, så vi skal såmænd nok også til
sidst komme derhen, hvor forslagsstillerne
ønsker det.
Så glæder jeg mig over, at man vil aflevere
rapporterne rettidigt. Det vil være næsten endnu mere revolutionerende, hvis man virkelig
kan leve op til det.

3340

Tirsdag den 21. januar 1997 (B 72)";Gert Petersen
24265;name_party;":
Jeg er glad for, at udenrigsministeren så klart
understregede i sin tale, at rapporterne naturligvis vil blive afleveret til tiden, og dermed kan vi
tage den del af beslutningsforslaget ud af debatten. Det er jo i realiteten en banalitet, som vi ikke
burde behøve at beskæftige os med.
Tilbage står det, som vel er det centrale, nemlig spørgsmålet om, hvordan disse indberetninger skal behandles. Jeg synes, det er vigtigt at
understrege, at der selvfølgelig er tale om ting,
som er af stor interesse og betydning for den
danske debat, og derfor er det set med radikale
øjne afgørende, at disse rapporter er tilgængelige, dvs. kommer ud til de steder, hvor man har
interesse i at se dem. Derfor synes jeg også, det
er tilfredsstillende, at vi nu ved, at de forskellige
private organisationer og i øvrigt også Folketingets Retsudvalg får indberetningerne løbende.
Det, som åbenbart vækker nogen debat, er
spørgsmålet: Hvornår skal man have disse indberetninger? Jeg synes, det skaber en ganske
klar ansvarsfordeling, at Udenrigsministeriet og
regeringen indberetter på Danmarks vegne og
har ansvaret: men de står selvfølgelig til efterfølgende kritik i det omfang, der måtte være
noget at kritisere. Det er en helt normal ansvarsfordeling, og det er i øvrigt en meget god
understregning af forskellen mellem den
udøvende og den lovgivende magt.
Jeg kan ikke se, der er noget mærkeligt i det,
og jeg tror i og for sig, at man lige så godt kan se
i øjnene - og det siger jeg henvendt til hr. Keld
Albrechtsen - at hvis det skulle ske, at man ved
eksaminationen skulle opleve at blive kritiseret
ret meget, ville dønningerne være så store, at
man i hvert fald nok skulle forhindre, at det skete en gang til. Sådan er den danske debat heldigvis på dette område, og derfor tror jeg ikke,
der er meget forgjort ved den procedure. Det vil
give samme resultat. Det afgørende er sådan set,
at med den procedure, der foregår i øjeblikket,
er ansvarsfordelingen ganske klar, og dermed
friholder man de private organisationer for et
ansvar, som de naturligvis ikke kan have.
Derfor kan vi fra radikal side ikke støtte
beslutningsforslaget.";Jørgen Estrup
26411;name_party;":
Må det være mig tilladt at sige til lykke til
Enhedslisten. Det er lykkedes Enhedslisten at
lave et beslutningsforslag, som alle partier er
enige i, men af taktiske grunde desværre ikke
kan stemme for.

Så vil jeg gerne sige tak til udenrigsministeren, fordi han rent faktisk her under førstebehandlingen er kommet med tilsagn om, at nu vil
man ligefrem begynde at overholde tidsplanerne og aflevere rapporterne til tiden. Det er dejligt. Dernæst sagde udenrigsministeren, at fra
nu af ville alle FN-dokumenter blive offentliggjort og tilmed på Internettet, så alle kan få fat i
dem. Med hensyn til os, som sidder i Folketinget, vil de blive sendt til Retsudvalget, så man
kan få dem på papir, og det er en stor fordel.
Tilmed vil de blive sendt til interesseorganisationerne.
Jeg er helt med på, at det er noget, som måske
burde have være gjort for mange, mange, mange år siden, selvfølgelig lige bortset fra Internettet. Men det er dog dejligt at konstatere, at
udenrigsministeren er næsten 100 pet. enig i
dette beslutningsforslag. Det eneste, man kunne
sige, at udenrigsministeren ikke er helt enig i, er
måske, at spørgsmålet kan blive gjort til genstand for behandling i Folketinget. Men her har
udenrigsministeren vel ikke rigtig tænkt sig om,
for i det øjeblik, der ligger et bilag i Retsudvalget, kan ethvert medlem af Retsudvalget jo tage
det herned i Folketingssalen, og så bliver det
behandlet her.
Der er altså ikke meget andet at sige, end at
beslutningsforslaget er rigtigt, men at det er
trist, at det overhovedet er nødvendigt. Det burde være helt naturligt, at man afleverede tingene
til tiden, men det har det jo ikke været. Det ved
vi alle sammen, og vi har fået syn for sagn her i
dag.
At dette forslag kan behandles i Folketinget,
er en naturlig ting: selvfølgelig kan det det, og
om det bliver på det ene eller det andet tidspunkt burde være ligegyldigt. Men der burde
slet ikke være nogen grund til at behandle sådan
noget her i Folketingssalen, for Danmark burde
jo kunne forelægge FN-organisationerne en ren
straffeattest hver gang, og det håber jeg sandelig
også bliver tilfældet i fremtiden.";Annette Just
28551;name_party;":
Der står i grundlovens § 53, at ethvert medlem
kan bringe ethvert offentligt anliggende under
forhandling og afæske ministeren svar vedrørende sagen, og det har gjort det muligt at fremsætte dette beslutningsforslag. Men der står
også noget i en eller anden lov om unødig retstrætte eller sådan noget lignende, og det forekommer mig, at dette forslag er meget stærkt på
kanten heraf.

Tirsdag den 21. januar 1997 (B 72)
Jeg ved ikke, om fru Annette Just mente det
ironisk, når hun sagde, at der her foreligger et
forslag, som alle er enige i, men som ingen kan
stemme for. Vi kan jo ikke sidde her og stemme
om alt det, vi alle er enige i. Vi skal jo heller ikke
vedtage, at det er tirsdag i dag, det ville være
mægtig overflødigt.
I øvrigt forstod jeg ministerens tale sådan, at
han var særdeles uenig i forslagets hovedsigte,
nemlig en tidligere offentliggørelse. Det har alle
andre ordførere end fru Annette Just erklæret
sig enige med ministeren i, og det vidste forslagsstillerne jo også, så jeg kan slet ikke se
berettigelsen eller rimeligheden af forslaget.
Men det er altså tilladt at fremsætte det, og heldigvis for det.
Jeg vil gerne takke ministeren for den redegørelse, vi har fået. Jeg har dog et enkelt spørgsmål, og det er om ikke andet af personlige gnmde vigtigt for mig. Jeg hørte fru Agnete Laustsen
sige noget om 5 års forsinkelse på et svar eller
en rapport. Jeg ved ikke, om jeg skal anskaffe
mig et høreapparat, eller om jeg virkelig har
hørt rigtigt. Det kan da ikke være rigtigt, at vi
har været 5 år for sent med noget, for så har
man virkelig et problem ovre i det udmærkede
ministerium. Men jeg går ud fra, at ministeren
kan afkræfte, at vi har været 5 år forsinket med
noget, vi skyldte at svare på.
Så vil jeg gerne komme med en replik til hr.
Gert Petersen, som talte om demokratisering af
udenrigspolitikken. Jeg vil bare minde om en
anden grundlovsparagraf, nemlig § 19, som
siger, at Kongen - læs: Regeringen - handler på
rigets vegne i mellemfolkelige anliggender, og
at regeringen kun er tvunget til at forelægge
udenrigspolitiske sager af større rækkevidde for
Det Udenrigspolitiske Nævn. Jeg tror nok, det
var med velberåd hu, grundloven blev formuleret sådan, og en eventuel kommende ændring af
grundloven vil sikkert også bevare denne regel.
Derfor tror jeg ikke, hr. Gert Petersen skal
bevæge sig alt for langt ud ad den vej.
Igen tak til ministeren for en grundig redegørelse - og for at fru Annette Just ikke skal være i
tvivl, støtter vi altså i lighed det store flertal af
partier herinde ikke beslutningsforslaget. Men
jeg imødeser med tak ministerens svar vedrørende forsinkelsesgraden.
(Kort bemærkning).";Arne Melchior
31227;name_party;":
Nu vil det naturligvis ligge langt fra mig at tage
ordet på udenrigsministerens vegne, men da jeg

3341

er kommet med en faktuel oplysning, synes jeg
også, jeg skylder hr. Melchior at forklare, at den
vedrører en sag, som burde have været afsluttet
i 1990.
Jeg kan citere, så man ved, nøjagtig hvor
oplysningen stammer fra. Det er en artikel i
Politiken fra den 7. november 1996 under overskriften »Dansk rapport fem år forsinket. Alvorlig FN-påtale af stærkt forsinket rapport om
danske menneskerettighedsforhold.« Der står i
artiklen, at rapporten blev endeligt indsendt i
april 1995, efter at Udenrigsministeriet havde
modtaget 11 rykkere fra FN's generalsekretær,
og at det var 5 år for sent i forhold til afleveringsfristen, som var den 1. november 1990.
Hvis dette ikke er korrekt, beklager jeg det
naturligvis. Men min kilde er som sagt den
nævnte artikel, så hvis udenrigsministeren har
andre oplysninger, hører jeg naturligvis med
stor interesse derpå.
(Kort bemærkning).";Agnete Laustsen
32229;name_party;":
Jeg må åbenbart rette en misforståelse. Hr. Melchior har det med altid at citere grundloven, og
jeg kom altså til at citere nogle andre paragraffer. Men det er altså ikke mig, som siger, at der
er sket en demokratisering af udenrigspolitikken. Det er nogle meget lærde folk, der har skrevet en redegørelse om Grønland og Amerikas
sikkerhedspolitik i årene 1945-68, som siger
sådan. Det var dem, jeg citerede, og jeg tror faktisk, de har ret.
(Kort bemærkning).";Gert Petersen
32710;name_party;":
Det må vel være o.k. at citere grundloven fra
dette sted, og jeg har da også disket op med
andre citater, både fra Bibelen og fra »Bevingede
ord«.
Jeg bøjer da mit hovede for de lærde folk,
men jeg vil alligevel gøre hr. Gert Petersen
opmærksom på, at jeg mener altså, der er en
grænse for graden af demokratisering af et
lands udenrigspolitik.
Jeg er også glad for, at jeg sparer penge til
ørelæge og høreapparat, men jeg vil dog benytte
fru Agnete Laustsens forklaring og dokumentation af det, hun sagde - idet jeg går ud fra, at
avisen har skrevet korrekt i denne sammenhæng - til at komme med en kommentar og
sige: Så er det altså mere end én udenrigsministers ansvar! Det synes jeg dog den nuværende
udenrigsminister fortjener, når sagen har været

3342

Tirsdag den 21. januar 1997 (B 72)

syltet så gevaldigt. Og når finansloven skal til
debat næste gang, kunne vi måske se et forslag
om forøgede bevillinger til personale til Udenrigsministeriet, så den slags grove overtrædelser
kan blive undgået i fremtiden, for jeg er sikker
på, det ikke har været nogen ministers ønske
eller vilje, at det er sket.
(Kort bemærkning).";Arne Melchior
33861;name_party;":
Jeg skal nok tage det mere seriøst, fordi vi taler
om udenrigspolitik.
Hr. Melchior citerede grundloven fra 1953, og
det var et fuldkommen korrekt citat. Men det, vi
taler om her, er områder, som tidligere ikke blev
opfattet som hørende under udenrigspolitikken.
Konventionen om barnets rettigheder, konventionen mod tortur, konventionen fra 1965 om
afskaffelse af alle former for racediskrimination,
konventionerne fra 1966 om de borgerlige, politiske rettigheder og om økonomiske, sociale og
kulturelle rettigheder - før 1953 var der ingen,
der drømte om, at de ting hørte under udenrigspolitikken. Det kaldte man dengang indblanding i andre landes indre anliggender. Det var
humanitære, humanistiske spørgsmål, som ikke
blev opfattet som hjemmehørende i kategorien
udenrigspolitik. Det er derfor - og nu er det altså helt seriøst - jeg mener, at det er i sådanne
sager, folkeliggørelsen og demokratiseringen er
sket, og derfor er det vigtigt, at de folkelige
organisationer kommer ind på et tidligt tidspunkt. Det er det mere saglige argument for det.
(Kort bemærkning).
Ame Melchior (CD):
Jeg er da helt enig med hr. Gert Petersen i, at der
er sket en god og nødvendig udvikling på en
række af disse punkter. Men hr. Gert Petersen
drog i sin ordførertale den slutning, at forslagsstillerne såmænd nok får opfyldt det ønske, de
har fremsat her i dag i beslutningsforslaget, og
det er jeg ikke enig i. Jeg er derimod enig i den
redegørelse, udenrigsministeren gav om den
fremgangsmåde, regeringen følger i øjeblikket.
Jeg skal bestemt være den første til at erkende, at der selvfølgelig vil komme nye tider om
20 år. Jeg benyttede bare lejligheden til at sige, at
rent principielt skal udenrigspolitik på alle
områder være underlagt den samme demokratiseringsgrad som så mange andre politiske
spørgsmål.";Gert Petersen
35689;name_party;":
Jeg ved ikke, om dette beslutningsforslag kommer til anden behandling, men under alle
omstændigheder skal jeg tilkendegive Dansk
Folkepartis positive holdning til forslaget. Kommer det til anden og sidste behandling, stemmer
vi for det.
Vi synes i lighed med en række andre ordførere, at det nok er lidt trist, at det overhovedet
har været nødvendigt med sådan et forslag.
Men hvis det er nødvendigt - og det tyder dels
debatten, dels det meget omtalte indlæg i Politiken på - skal der naturligvis følges op på sagen.
Jeg finder det også lidt besynderligt, at man
ikke bare kan tilslutte sig forslaget, men må så
tage udenrigsministerens ord til efterretning og
håbe på, at der kommer en bedring af tingenes
tilstand.
Jeg synes, det er underligt, at Danmark ikke
har levet op til forpligtelserne. Det er noget, vi
ellers altid bryster os meget af, og vi plejer jo
egentlig på mange, mange andre punkter altid
at være duksen, og derfor er det altså lidt
besynderligt, at vi overhovedet skal have denne
debat. For dem - deriblandt mig selv - som ikke
har dette hersens helt tæt inde på livet, eller som
ikke har så mange muligheder for og tid til at gå
i detaljer i denne slags ting, kommer problematikken lidt overraskende, men jeg er helt tilfreds
med, at andre har taget den op.";Pia Kjærsgaard
36992;name_party;":
Vi må jo konstatere, at bortset fra fru Pia Kjærsgaard og fru Annette Just er der ikke umidelbart
et flertal, der er klar til at vedtage dette forslag i
sin fulde ordlyd, men man må alligevel sige, at
fremsættelsen og behandlingen af forslaget dog
har ført til nogle fremskridt, som der er enighed
om.
For det første har vi fået et klart løfte om, at
forsinkelserne ikke gentager sig. Det er en
væsentlig ting. Så har vi fået en lidt bedre papirgang til de organisationer, der beskæftiger sig
med menneskerettighedsspørgsmål. De modtager automatisk disse rapporter, som Udenrigsministeriet udarbejder på den danske regerings
vegne og sender til FN-komiteerne.
Der, hvor vi står tilbage med et problem, er
altså i spørgsmålet om den høringsfase, som vi
gerne så, og som fire partier har tilkendegivet, at
de støtter, men som et flertal altså endnu ikke er
klar til at være med til. Selv om hr. Melchior
holdt et forholdsvis langt foredrag om regeringens monopol på udenrigspolitikken, vil jeg

Tirsdag den 21. januar 1997 (B 72)
godt stille det spørgsmål til de ordførere og til
ministeren, som har rejst det som et problem, at
der skulle være en sådan høring, om det ikke er
rigtigt, at man f.eks. inden for EU-området foretager ganske omfattende høringsprocesser i en
lang, lang række sager, der er til behandling i
EU.
Dér er det da i hvert fald ikke et problem at
høre mange, mange forskellige organisationer:
det kan være inden for fiskeri og landbrug, og
det kan være inden for alt muligt andet. Her har
man en omfattende høringsgang, ja, man har
ligefrem komiteer, som er oprettet med det formål at rådgive regeringen, før sagerne kommer
til afgørelse i EU's Ministerråd, så selve spørgsmålet om at gå ud og spørge til råds og blive
klogere, inden man fremlægger sin officielle
holdning udadtil, er dog ikke fremmed for
Udenrigsministeriet - i hvert fald ikke for alle
dele af Udenrigsministeriet, hvor man på
EU-området har været tvunget til det gennem
lang tid.
Så jeg vil godt høre ministeren, om det ikke er
rigtigt, at der faktisk ikke er noget principielt og
da slet ikke noget i grundloven, der forhindrer,
at man har en sådan fremgangsmåde, altså har
en høring.
Jeg vil også gerne understrege, at når vi fremsætter dette forslag og bestemt ikke kan være
enig med hr. Arne Melchior i, at det skulle ligge
på grænsen af at trætte nogen, skyldes det jo, at
forslaget har den alvorlige baggrund, at Danmark rent faktisk i adskillige tilfælde er blevet
udsat for at få dårlige karakterer af FN-komiteer, når det gælder menneskerettigheder. Vi må
erkende, at der stadig væk findes uløste menneskerettighedsproblemer i Danmark, f.eks.
omkring isolationsfængsel, men også i forbindelse med den verserende sag med tvangsforflytningen af befolkningen ved Thule. Jeg vil
godt bruge den sag som eksempel:
Der er jo sådan, at ministeren skal afgive en
rapport vedrørende tvangsforflytningen af Thulebefolkningen til racediskriminationskomiteen
- så vidt jeg har fået oplyst - og Grønlandsudvalget har bedt om at få rapporten. Jeg har set,
at der ligger spørgsmål om det fra udvalget,
men jeg er ikke ganske klar over, om den er
afgivet. Men det er jo da netop et eksempel,
hvor det ville være klogt, om man fra regeringens side tog en høringsrunde. Man kunne f.eks.
spørge Thule Kommune, som er ved at udarbejde en undersøgelse af begivenhederne. Man
kunne spørge menneskerettighedsorganisatio-

3343

nerne, der også har interesseret sig for denne
sag. For slet ikke at tale om, at man kunne spørge Grønlands hjemmestyre og andre, som kunne have en helt oplagt interesse i at rådgive
regeringen, inden denne afgiver en rapport til
FN-komiteen.
Det er da et klart eksempel på, at en høring vil
være fornuftig, og jeg håber egentlig, at ministeren vil benytte lejligheden til at tage det skridt
og sige: O.k., vi skal ikke have trukket Danmarks anseelse ned i sølet ved at risikere at
manøvrere os ud i en situation, hvor det ender
med, at der bliver ført retssager mod Danmark
ved Menneskerettighedsdomstolen og alt
muligt andet: nu tager vi en høring og lytter til,
hvad der kommer fra de berørte parter, inden vi
afgiver rapport. Jeg håber, at ministeren vil
kommentere dette.
Man kunne tilsvarende nævne de andre problemområder, hvor der har været og desværre
stadig væk er menneskerettighedsproblemer i
Danmark. Det var dog bedre, at vi selv her i
Danmark kunne rette disse ting, inden vi blev
nødt til at skrive i en rapport til FN, at det desværre er sådan og sådan her i Danmark, og dermed stille til skue, at der stadig væk findes
menneskerettighedsproblemer i vores land.
Det er altså baggrunden for forslaget, og det
er derfor, vi håber, at vi, når vi kommer til
behandlingen i udvalget, i det mindste vil komme et skridt længere end i dag og får de fremskridt, der er opnået i dag, nedfældet på papir
og så måske også i undervejs i udvalgsarbejdet
når et lille stykke længere. Det er, hvad SF og
Enhedslisten vil arbejde for i udvalget i forbindelse med, at der skal afgives en betænkning
over forslaget.
Så er jeg da glad for, at det i forbindelse med
hr. Melchiors spørgsmål blev gjort klart, at de
forsinkelser, som der har været tale om, ja, dér
har der altså været et eksempel på, at der gik
næsten 5 år, og jeg skal bare i den forbindelse
oplyse - det fremgår af besvarelser, som ministeren er kommet med - at det ikke, sådan som
jeg har forstået det, skyldes et personaleproblem
i Udenrigsministeriet. Dér forsøgte man faktisk
at rykke ret kraftigt. Det var i Justitsministeriet,
den var gal, og det har man forhåbentlig taget
ret kraftigt ad notam i ministeriet, således at det
ikke sker igen. Udenrigsministeriet kan jo ikke
gøre noget, hvis de ministerier, der skal levere
materialet, ikke kommer med det til tiden.
Men jeg går ud fra, at når ministeren giver tilsagnet, er det på hele regeringens og dermed

3344

Tirsdag den 21. januar 1997 (B 72)

også på justitsministerens vegne, så det problem
ikke opstår igen. Derfor er jeg heller ikke som
ordfører for forslagsstillerne gået ret meget ned i
det historiske forløb: Hvad der gik galt i Justitsministeriet osv. Det er historie nu. Vi har fået det
tilsagn.";Keld Albrechtsen
43172;title_name;":
Jeg har et par bemærkninger til de forskellige
ordførere, men vil gerne benytte lejligheden til
at takke de ordførere, som har anlagt samme
linje, som jeg gjorde på regeringens vegne.
Først til hr. Gert Petersen: Jeg er enig i DUPI's
betragtning om, at der igennem de senere årtier
er foregået en betydelig demokratisering af
udenrigspolitikken i den forstand, at Folketinget
er rykket tættere på udenrigspolitikken, bliver
tættere konsulteret og har en mere direkte indflydelse på beslutningerne end tidligere. Det er
en ganske tydelig og klar udvikling, som er
foregået igennem en del år. Det er en udvikling,
jeg hilser med glæde, og det er i øvrigt en
udvikling, som slet ikke er færdig.
Jeg vil også godt pege på, at medieudviklingen stiller ledelsen af udenrigspolitikken over
for nye og for få år siden helt ukendte problemer. Udenlandske nyheder når os, samtidig
med at de offentliggøres i udlandet, og de
påvirker vores overvejelser og beslutningsproces og betyder jo, at offentlighed og presse her i
landet er informeret meget hurtigere og ofte
også mere præcist, end det tidligere var tilfældet.
Lad mig som et lille eksempel på en demokratiseringsproces - kan man vel kalde det med inddragelse af folkelige kredse i udenrigspolitikken nævne, at der ved den danske delegation ved FN's Menneskerettighedskommission i Genéve sidste år indgik to repræsentanter
for frivillige menneskerettidhedsorganisationer,
NGO'erne, mens der nu indgår tre. Og vi etablerer fra Udenrigsministeriets side et meget tæt
samarbejde med disse organisationer for bedst
muligt at udnytte vort medlemskab af FN's
Menneskerettighedskommission til fremskridt
på området.
Jeg vil derfor også godt i al stilfærdighed sige
til hr. Gert Petersen, at Udenrigsministeriet og
Udenrigsministeriets medarbejdere er meget
opmærksomme på behovet for, at ministeriet
befinder sig i en åben meningsudveksling med
omverdenen. Det indlæg, hr. Gert Petersen
holdt, kunne måske have været rigtigt for en del
år siden, men det er i hvert fald ikke rigtigt i

dag, hvor ministeriet er helt anderledes indstillet på at virke sammen med presse, offentlighed
og dette Folketing.
Jeg var i øvrigt lidt imponeret over, at hr. Gert
Petersen kan gøre spørgsmålet om tidspunktet
for inddragelse af de folkelige organisationer til
et spørgsmål om demokratisering. Jeg synes, at
det er et element i demokratiseringen, som man
også skal holde fast i, at ansvaret er klart placeret.
Det er jo noget, som i allerhøjeste grad spiller
en rolle her i Tinget, og det gør det altså også
her. Der er ingen som helst demokratisk fordel
ved, at denne afrapportering fra regeringen ikke
er regeringens ansvar, og slet ikke når det er så
gennemsigtig en proces, som der er tale om:
Regeringen afgiver rapporten, den lægges på
Internet, og den gives til de interesserede organisationer. Pressen har adgang til den, og den
overleveres til Retsudvalget. Større grad af
åbenhed kan vi ikke skabe om det.
Det vil sige, at alle som interesserer sig for
anliggendet har adgang til oplysningerne og
kan gøre indsigelser, og disse kan så selvfølgelig
efterfølgende tages i betragtning. Men det er i
første omgang regeringens ansvar, og det tror
jeg er et sundt princip. Jeg er i den henseende
aldeles enig med hr. Jørgen Estrup.
Jeg vil gerne føje til, at jeg tror, at også
NGO'erne og menneskerettighedsorganisationerne er bedst tjent med, at der her er en klar
ansvarsfordeling. Det er regeringen, der udarbejder og afleverer rapporten, og NGO'erne kan
siden deltage i en kritik, hvis det er berettiget.
Derfor er der intet som helst vundet i demokratisk retning ved at forplumre denne proces ved,
at rapporterne ikke skal afgives på regeringens
ansvar, men i en mere uklar ansvarsfordeling.
Flere talere har været inde på spørgsmålet om
tidligere forsinkelser, og jeg kan bekræfte, at der
med hensyn til afrapportering har været tale om
betydelige forsinkelser. Der var tale om betydelige forsinkelser, da jeg tiltrådte i januar 1993, de
blev indhentet i 1995, og nu er vi altså heldigvis
da, som vi jo også bør være, ajour og vil ikke
igen se en forsinket rapportering.
Jeg må så igen sige, at det er helt korrekt, som
hr. Keld Albrechtsen fremstiller det, at det ikke
er Udenrigsministeriet, der udarbejder disse
rapporter. Det er først og fremmest Justitsministeriet, der står for udarbejdelsen af dem, og det
er så Udenrigsministeriet, der ekspederer dem
og sender dem til FN. Det grundlæggende
arbejde udføres altså ikke af Udenrigsministeriet, men af andre ressortministerier.

(419)
Tirsdag den 21. januar 1997 (B 72)
Jeg forstod slet ikke fru Annette Justs
bemærkninger om, at alle var enige, for alle er jo
netop ikke enige i det grundlæggende princip
om, hvem der skal stå for ansvaret og for hele
den efterfølgende diskussion. Derimod er vi
enige om, at vi skal aflevere til tiden, men det er
jo en helt anden historie.
Til fru Agnete Laustsen vil jeg sige, at der var
11 rykkere til Udenrigsministeriet, men jeg tror
slet ikke, vi har tal på, hvor mange rykkere
Udenrigsministeriet sendte videre til de rette
sagsansvarlige.
Til hr. Keld Albrechtsen vil jeg sige, at når det
drejer sig om EU-sager, er det rigtigt, at vi har
en ganske særlig procedure, men den har jo en
anden baggrund end rapporteringen af dette.
EU-proceduren har til formål at sikre, at
regeringen kan høre interesseorganisationer om
deres syn på en kommende beslutning i Ministerrådet. Det er jo også en service over for Folketingets Europaudvalg, når regeringen forelægger en sag for Folketingets Europaudvalg, at
man så har sikret sig og kan oplyse Europaudvalget om, hvorledes en sag har været behandlet
hidtil. Det er som forberedelse af en beslutning,
hvorimod den afrapportering, der finder sted i
henhold til FN's forskellige menneskerettighedskonventioner, er en afrapportering om skal vi sige - tingenes tilstand.
Jeg må da i øvrigt give hr. Keld Albrechtsen
ret i, at der er intet i grundloven, der ville forhindre, at man forudgående, også før man
afrapporterede, hørte organisationerne. Jeg kan
bare slet ikke se, at noget ville være vundet ved
en sådan procedure. Tværtimod kunne det risikere at forsinke, og det ville gøre det samlede
billede mere uklart. Derfor synes jeg, at tingenes
tilstand, som vi kender, ud fra alle synspunkter
er den rigtigste.
(Kort bemærkning).";Niels Helveg Petersen
49501;name_party;":
Jeg vil blot præcisere, som allerede hr. Gert
Petersen gjorde det i sit ordførerindlæg, at hensigten med forslaget ikke er at ændre ansvarsforholdet. Det er helt præcis regeringens ansvar,
ligesom det også er i de EU-sager, hvor der
foregår en høring af organisationer. Der er formuleringen af Danmarks holdning i EU's Ministerråd, at den sker på baggrund af en høring.
Den sker på baggrund af, at man hører forskellige organisationer, og så bliver man forhåbentlig klogere. Det giver også mulighed for, at Folketingets Europaudvalg kan blive inddraget og

3345

give sine holdninger til kende, inden regeringen
går til EU med sit endelige standpunkt.
Det er jo ikke alene et spørgsmål om dér at
forholde sig til beslutninger, men det er også et
spørgsmål om at forholde sig til, hvad den danske holdning skal være, og hvad det danske
udspil skal være. Så jeg har lidt vanskeligt ved
at se, hvordan det egentlig kan lykkes ministeren at konstatere, at der er en forskel mellem de
to situationer. En høring har man nytte af på ét
område, men man mener altså ikke, man kan få
nytte af den på dette område. Det er jeg ked af,
men vi vil arbejde videre med det i udvalget.
(Kort bemærkning).";Keld Albrechtsen
50708;name_party;":
Det er ret imponerende, når man står og faktisk
er rigtig glad for det, udenrigsministeren har
sagt, og tilmed komplimenterer ham for, at han
allerede nu har givet tilsagn om, at tingenes tilstand ville blive ændret. Nu ville man - det var
det, udenrigsministeren sagde i sine indledende
bemærkninger - sende det til interesseorganisationerne, og nu ville man sørge for, at Retsudvalget fik det, og at det blev offentliggjort.
Udenrigsministeren kom tilmed med den yderligere melding, at nu ville det også komme på
Internettet, og det stod jeg og var så glad for,
hvorpå ministeren siger, at det har han aldrig
nogen sinde sagt, og tingenes tilstand forbliver
uændret.
Undskyld, men her er der vist da nogle, der
taler forbi hinanden. Jeg har aldrig på noget
tidspunkt sagt, at Udenrigsministeriet ikke
skulle have ansvaret for de rapporter, for der er
ingen andre end Udenrigsministeriet, der på
regeringens vegne kan have ansvaret for de rapporter. Spørgsmålet er, som jeg forstod det, at
udenrigsministeren sagde: Nu vil man overholde tidsfristerne. Det håber jeg udenrigsministeren mener og han vil blive ved med. Det er altså
en ændring.
Det andet er, om man vil tage debatten, og det
sagde udenrigsministeren man ville. Spørgsmålet er, om det bliver lige før eller efter, at man
har sendt rapporterne til FN. Men det var også
det eneste, udenrigsministeren var uenig i i forslaget i første omgang, og i anden omgang siger
han så: Tingenes tilstand vil være uændret.
(Kort bemærkning).";Annette Just
52219;name_party;":
Jeg forstår ikke udenrigsministerens måde at
konkludere på. Vi foreslår, at inden rapporten

3346

Tirsdag den 21. januar 1997 (B 72)

udarbejdes, skal et udkast eller en foreløbig rapport sendes til høring hos de relevante folkelige
organisationer. Nej, siger han, det vil vi ikke, for
det er regeringens ansvar.
Jamen herregud, hvis vi her i Folketinget skal
behandle et eller andet lovkompleks, der er
kompliceret, og man så afholder en høring i
Landstingssalen med nogle organisationer og
privatpersoner, inden det kommer til behandling herinde i salen, har vi så ophævet Folketingets ansvar? Undskyld, det forekommer mig at
være en meget, meget vidtgående for ikke at
sige aldeles urigtig slutning.
På samme måde har vi ikke ophævet regeringens ansvar, selv om vi siger, at Udenrigsministeriet forinden skal høre forskellige organisationer. Udenrigsministeriet kan så tage stilling
til, om det er klogt eller det er dumt, hvad de
siger, og om man vil rette sig efter det eller man
ikke vil. Det afgør ministeriet selv, det er deres
ansvar. Det er to helt forskellige ting det at høre
og så det at tage beslutningen.";Gert Petersen
53385;title_name;":
Jeg befinder mig jo i forhold til fru Annette Just i
den helt usædvanlige situation, at fru Annette
Just insisterer på at være enig med mig, selv om
jeg jo altså for mit synspunkt må konstatere, at
vi altså ikke er enige om, hvorvidt det skal sendes til høring, før det afleveres, eller ej. Men når
fru Annette Just insisterer, så skal jeg da ikke
insistere på at være uenig med hende i det. Hvis
vi bare er enige på mit grundlag, så går det jo alt
sammen.
Til hr. Gert Petersen må jeg sige, at jeg synes,
at hr. Gert Petersen virkelig misforstår dette. Hr.
Gert Petersen siger: Hvis vi som forberedelse af
et lovkompleks holder en høring, så slører det jo
ikke på nogen måde regeringens ansvar. Selvfølgelig ikke, for det er som et led i forberedelse
af lovgivning.
Men hvad drejer rapporteringen her sig om?
Den drejer sig om, hvorvidt regeringen, den
administrative myndighed, har opfyldt de forpligtelser, som regeringen har i henhold til konventionerne. Det er jo pokker til forskel. Det her
drejer sig ikke om lovforberedelse, men om
kontrol af regeringen. Og denne kontrol af regeringen mener jeg renest og klarest kan udøves,
hvis regeringen selv skal rapportere, og at der
derefter på det grundlag bliver en åben debat og
kritik.
Det er nu engang det bærende for Folketingets kontrol med regeringen, at Folketinget skal

have mulighed for at kritisere regeringen på
basis af fuld tilgængelighed i oplysninger.
(Kort bemærkning).";Niels Helveg Petersen
54843;name_party;":
Det er helt kort. For mig at se drejer det her med
høringer sig ikke om kontrol med regeringen,
men det drejer sig om god eller dårlig regering.
Jeg har desværre ikke rigtig ordet på dansk,
men good government ville man sige på
engelsk. Det er ikke kun lige den specielle regering, det handler om, men om det at regere. Og
jeg mener helt bestemt, at man får bedre regering ud af det, hvis man i højere grad hører borgere om de relevante spørgsmål.
(Kort bemærkning).";Gert Petersen
55329;name_party;":
(
Jeg kan have fuld forståelse for, at det må være
vanskeligt for en radikal udenrigsminister at
stille sig op og sige: Tænk, der er noget i Fremskridtspartiet, som Det Radikale Venstre og
regeringen er enige i. Men ikke desto mindre
var det udenrigsministeren selv, der kom og
sagde, at han ville være villig til at sikre, at rapporterne blev afleveret til tiden. Og jeg tillod
mig at sige: Hvor var det dejligt. Nu ville regeringen selv overholde den største og i øvrigt
væsentligste del af dette beslutningsforslag.
Hvorpå udenrigsministeren går op og siger, at
dette må Annette Just jo fuldstændig have misforstået.
Derfor vil jeg gerne have, at udenrigsministeren svarer mig. Har regeringen tænkt sig at
overholde den aftale, som regeringen selv var
ved at lave med Folketinget, om - med udenrigsministerens egne første ord - at fra nu af ville udenrigsministeren garantere, at rapporterne
blev afleveret til tiden? At jeg talte om høring
bagefter, og vi var lidt uenige - det er noget
andet. Jeg spørger, om aflevering af rapporterne, og jeg vil undre mig meget, om udenrigsministeren endnu en gang vil sige, at han ikke kan
være enig, fordi det er Fremskridtspartiet, der
fremfører synspunktet.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.

Tirsdag den 21. januar 1997 (B 72)";Annette Just
56721;title_name;":
Jeg foreslår, at forslaget til folketingsbeslutning
henvises til Udenrigsudvalget. Hvis ingen gør
indsigelse mod dette forslag, betragter jeg det
som vedtaget. (Ophold). Det er vedtaget.

Den næste sag på dagsordenen var:
4) Første behandling af lovforslag nr. L 112:
Forslag til lov om ændring af lov om anmeldelse af fødsler og dødsfald. (Jordemødres
anmeldelsespligt).
Af kirkeministeren (Birte Weiss).
(Fremsat 11/12 96).
Lovforslaget sattes til forhandling.
Forhandling";Henning Grove
57219;name_party;":
I forbindelse med Sundhedsstyrelsens revision
af bestemmelser omkring jordemødres virksomhedsområde er der blevet rejst tvivl om, at
jordemødrene ifølge lovgivningen er forpligtet
til at foretage fødselsanmeldelse herom til ministerialbøgerne. Og det er selvfølgelig afgørende,
at der foretages en korrekt anmeldelse, og at jordemødrenes anmeldelsespligt er et nødvendigt
led i sikringen heraf.
Har der tidligere været tvivl om anmeldelsespligten, så fjernes den hermed ved denne lovrevision, og vi kan i Socialdemokratiet støtte lovforslaget.";Frederik Nørgaard
57781;name_party;":
Den administrative praksis med, at jordemødre
har pligt til at indberette fødsler til folkekirkens
ministerialbøger, finder vi meget sagligt
begrundet. Det er selvfølgelig vigtigt, at disse
ministerialbøger er så præcise som overhovedet
muligt, og når der nu er rejst tvivl om, hvorvidt
jordemødrene har pligt til at indberette, så er det
godt at få det slået fast. På den måde sikres det
bedst muligt, at vi får det optimale registreringsgrundlag.
Vi finder det desuden betryggende, at lovændringen kun præciserer loven og altså ikke sker,
fordi der har været problemer med indberetningen. Men vi vil gerne præcisere, at lovforslaget
jo ikke fritager forældrene for indberetnings-

3347

pligt. Det er fortsat forældrenes fornemste pligt
at indberette, at de er blevet forældre. Derfor er
lovforslaget jo bare en garanti for, at vi får en
præcis registrering.
Venstre kan tilslutte sig lovforslaget.
Grethe Rostbøll (KF):
Det jo meget beskedne forslag til ændring af den
gældende lov er en understregning af den retstilstand, der har eksisteret og er praktiseret i
mange år, også efter at personnumrene blev
indført i 1968, og vi vil gerne fra konservativ
side medvirke til, at den ændring bliver indarbejdet i den eksisterende lov.
Vi vil også gerne sige tak både til den tidligere og nuværende kirkeminister for præciseringen af den pågældende lov, for det understreger, at det stadig er de kirkelige myndigheder,
der foretager personregistreringen, og det, at
forslaget præciserer jordemødrenes anmeldelsespligt, fritager selvfølgelig ikke forældrene for
at anmelde det til kordegnen og til de kirkelige
ministerialbogsførere.
Men det er alligevel en tradition i Danmark,
som det er vigtigt at understrege, og det er rart
at vide, at der er så bred politisk enighed om, at
det stadig er en opgave, der påhviler folkekirken.
Fra konservativ side slutter vi os gerne til det
pågældende lovforslag.";Bodil Thrane
59711;name_party;":
Det Radikale Venstre kan også tilslutte sig lovforslaget.";Elsebeth Gerner Nielsen
59788;name_party;":
Også Fremskridtspartiet kan se denne præcisering som noget fornuftigt. Alle børn skal registreres, og hvis der er nogen, der prøver på at
kravle udenom, så er det naturligt, at det er jordemødrene, der får den opgave at klare det, for
at vi kan være sikre på, at der ikke er nogen, der
smutter udenom.";Annette Just
60108;name_party;":
Jeg kan forstå på nogle af de tidligere ordførere,
at der ikke er noget problem, men det har man
til gengæld tænkt sig at løse nu. Derfor er mit
første spørgsmål til kirkeministeren: Jamen
hvad er egentlig problemet med den nuværende
ordning, hvor det er sådan, at det er forældrene,
der henvender sig?
Er det sådan, og det vil jeg gerne vide, at vi
faktisk i Danmark har et stort antal uregistrere-

3348

Tirsdag den 21. januar 1997 (L 112)

de børn, som nu ved dette lovforslag kommer
for dagens lys, sådan at det danske folketal nu
her i løbet af ganske kort tid stiger betragteligt
efter ministerens indgriben over for denne ulovlighed, hvor børnene, sådan som fru Annette
Just sagde det, kravler uden om vores registrering? Det tror jeg ikke er det store problem, så
derfor må jeg sige, at det måske nok er at skyde
gråspurve med kanoner, men okay de dør jo
også.
En anden ting er jo så - og det er et tilbagevendende problem, som Enhedslisten ved flere
lejligheder har taget op - den registrering, vi
laver i det hele taget. Vi er af den opfattelse, at
den statslige opgave, som kirken har påtaget sig
via ministerialbøgerne, bør overgå til den kommunale registrering.
Derfor synes vi, det er naturligt - medmindre
det skal være sådan et forslag af den her art,
som løser et problem, der ikke er der - at man
benyttede lejligheden til at gå et skridt videre
med lovgivningen: f.eks. kunne man jo sørge
for, at jordemødrene kunne henvende sig på det
kommunale folkeregister.
Jeg ved, at der i ministeriet har været overvejelser fremme om at lave en edb-registrering af
fødsler og dødsfald, sådan at de, der var ministerialbogsførere, førte det ind i et edb-register,
og at der derefter bare var en kobling, et link,
over til folkeregisteret. Og da er det så Enhedslistens opfattelse, og jeg tror, at det må ministeren nok bekræfte, at et sådant link går begge
veje.
Og derfor er der ingen problemer i, at man
f.eks. havde en registrering, hvor det var sådan,
at jordemødrene eller forældrene henvendte sig
på det kommunale folkeregister, sådan som det
er tilfældet i en del af Danmark, nemlig i Sønderjylland. Og Enhedslistens forslag er sådan
set blot, at den sønderjyske ordning bliver en
fælles ordning for hele landet.";Bruno Jerup
62358;name_party;":
Jeg må indrømme, at da jeg læste det her forslag, så for jeg hen og tog telefonen og ringede
til mine 2 døtre og hørte, om mine 4 børnebørn
nu havde fået CPR-nummer og alt det der. Og
det bekræftede de altså, at de havde, så jeg
synes faktisk også, forslaget er lidt komisk.
Jeg kunne også godt lide at vide, om ikke jordemødrene nok også ville synes, at det er lidt
underligt, for jeg tror ikke, at en ansvarsbevidst
dansk jordemoder ikke er klar over, at hun skal
foretage sådan nogle anmeldelser.

Men tilsyneladende ser det så ud til, at der er
et eller andet, der skal skrives ned - og jeg kan
også se den tidligere kirkeminister i salen, det
kan også være, han har lidt røde ører over, at
han ikke for 10 år siden har fået det her bragt i
orden, men det skal han ikke høre et ondt ord
om fra min side - men nu får vi det jo så endelig
sat på skinner.
Og det er da en god sag, synes jeg, for den
nye kirkeminister at starte med, for jeg går ud
fra, at det er den første sag, kirkeministeren har
her i salen, og det er da et overskueligt forslag i
hvert fald. Det er et, vi alle sammen kan tage og
føle på. Vi ved, hvad det drejer sig om. Der er jo
ikke sådan noget, der står bag linjerne: det står
jo tydeligt og klart, så jeg ønsker ministeren tillykke med, at han formentlig får dette forslag
igennem Folketinget uden problemer.
Når Enhedslisten vil over på et andet registreringssystem, er det en helt anden sag, og dér
melder Dansk Folkeparti fra. Vi synes, at det
system, vi har, med at man indberetter, som
man gør, og at præster osv. har god kontakt
med forældre, er en lang sag, som vi sikkert
kunne diskutere med Enhedslisten i timevis. Det
vil vi ikke gøre i dag.
Vi skal snart, tror jeg nok, slutte, så jeg siger,
at vi i Dansk Folkeparti støtter det foreliggende
forslag.
Kirkeministeren (Ole Vig Jensen):
Her, hvor det er min første sag som kirkeminister, kan jeg glæde mig over, at der næsten er
fuld tilslutning til det forslag, som er fremsat.
Det kan måske nok skyldes, at det drejer sig om
en præcisering af noget, der allerede praktiseres.
Men det, som jeg synes er afgørende - og jeg
deler den opfattelse - er, at registreringen her
sker hos de kirkelige myndigheder. Jeg er så
klar over, at Enhedslisten har en anden opfattelse af sagen. Det har jeg noteret mig, men det
ændrer jo ikke ved den tilslutning, der er til forslaget her. Jeg takker for tilslutningen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.

Tirsdag den 21. januar 1997 (L 112)
Anden næstfonnand (Henning Grove):
Jeg foreslår, at lovforslaget henvises til Kirkeudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

Den næste sag på dagsordenen var:
5) Første behandling af lovforslag nr. L 130:
Forslag til lov om pædagogiske centre.
Af undervisningsministeren (Ole Vig Jensen).
(Fremsat 18/12 96).
Lovforslaget sattes til forhandling.
Forhandling";Poul Nødgaard
65344;name_party;":
I dag findes der i alle amter pædagogiske kraftcentre, som står for information om og udlån af
undervisningsmidler.
Amtscentralerne, der fremover kommer til at
hedde de pædagogiske centre, opfylder en central opgave i efteruddannelsen af undervisere i
folkeskolen samt i ungdoms-, erhvervs- og voksenuddannelsen.
Den omstilling, som samfundet befinder sig
midt i, kræver en parathed, der nødvendiggør,
at undervisere får tilbudt kurser, der giver
inspiration og fornyelse i undervisningen. Der
er i dag ca. 100.000 kursister på årsbasis, som
benytter amtscentralernes tilbud. Det understreger, at amtscentralerne har en stor erfaring i at
tilbyde relevante og aktuelle kurser. Denne
efteruddannelsesaktivitet har stor betydning i
det decentrale uddannelsesbillede.
Lovforslagets bestemmelse om, at de pædagogiske centre kan virke som tekniske og som
supportcentre for undervisningsinstitutionerne,
er også i fuld overensstemmelse med den store
investering i ny teknologi, som vi er i fuld gang
med - herudover også at centrenes informationsrådgivning og kursusvirksomhed kan ske
via de elektroniske net direkte til brugerne.
At brugerfinansiering tages i anvendelse
inden for dette område viser, at man er åben
over for en konkurrencesituation med private
udbydere. Jeg finder det dog naturligt, at de
pædagogiske miljøer kommer til at få afgørende
betydning for, hvem der kommer til at fungere

3349

som tekniske supportcentre i forbindelse med
institutionernes brug af sektornet.
Socialdemokratiet finder, det er en god idé
med en bestyrelse for centrene. Tanken har
igennem nogen tid være afprøvet i enkelte
amter.
En bestyrelse bestående af 4 kommunale
repræsentanter og kun 2 amtsrådsmedlemmer
og 1 medarbejderrepræsentant sammenholdt
med, at det er amterne, der har budgetkompetencen, forudser jeg kan medføre visse problemer. Spørgsmålet har dog allerede været forhandlet mellem de to parter, organisationer, og
jeg betragter det fremsatte forslag som et resultat og en slags kompromis.
De pædagogiske centres største brugere er
naturligvis folkeskolerne og de velorganiserede
undervisningsinstitutioner. Det medfører en
risiko for, at mindre brugergrupper som f.eks.
folkeoplysningen lades i stikken. Det forventer
jeg undervisningsministeren allerede er
opmærksom på.
Sluttelig skal jeg ikke undlade at gøre
opmærksom på, at det især er de små kommuner, der har glæde af de pædagogiske centre.
Hermed er vi medvirkende til at sikre en ensartet service over for alle landets undervisere.
Socialdemokratiet kan anbefale forslaget, og
jeg skal sige på Centrum-Demokraternes vegne,
at de ligeledes støtter lovforslaget.";Peder Sass
67992;name_party;":
Da Venstres ordfører, hr. Anders Mølgaard Jensen, desværre ikke kan være til stede, skal jeg på
hans vegne give tilslutning til hovedprincipperne i lovforslaget.
Vi synes, det er udmærket, at man lovfæster,
at man nu udbreder formålet med de pædagogiske centre, så der virkelig bliver en pligt for
amterne til at tilbyde og udbyde både kurser og
undervisningsmidler. Begge dele er utrolig vigtige for at få en tidssvarende undervisning, og
det er også vigtigt, at der så bliver en bred brugerindflydelse.
I den forbindelse vil vi godt se på sammensætningen af det repræsentantskab, der skal
mødes et par gange om året. Måske burde folkeoplysningen også være med, og vi vil også gerne se lidt på de formål, som man her siger, at
man pålægger amterne. Eksempelvis så er det
kun et »kan«, når det gælder lokale kulturudbud i pædagogisk sammenhæng, det skal måske
også op i »skal«-afdelingen.

3350

Tirsdag den 21. januar 1997 (L 130)

Men vi er meget positive over for selve intentionerne i forslaget og vil gerne bebude, at vi
stiller nogle forslag i udvalget, og håber så, at vi
får et konstruktivt resultat ud af det.
Det er rigtigt, at når det gælder sammensætningen og forholdet mellem amter og kommuner, har vi også fået nogle henvendelser specielt
fra amtsrådet, som måske er knapt så tilfredse
med resultatet her, og det må vi også se nærmere på. Men ellers så vil vi tilsige positiv støtte.";Hanne Severinsen
69413;name_party;":
Forslaget om pædagogiske centre var tænkt som
afløsning for loven om amtscentraler for undervisningsmidler. Så vidt jeg kan se, er den eneste
begrundelse for at lave et nyt lovforslag egentlig, at man vil ændre på styrelsen omkring det,
altså det, at man skal have en bestyrelse for disse nye såkaldte pædagogiske centre.
Og det er jo så mit første spørgsmål til ministeren - det kan også være et spørgsmål under
udvalgsarbejdet - om ikke det er rigtigt, at alle
de øvrige ting, som ligger i forslaget og
bemærkningerne, egentlig er noget, der godt
kan gennemføres med den gældende lov: altså
spørgsmålet om de forskellige aktiviteter, kurser, støtte, rådgivning til skoler og undervisningsinstitutioner. Og så det ord, man bruger i
ministerens bemærkninger i tide og utide, nemlig support - er noget, man egentlig godt kan
gøre under den gældende lov.
Og det kan man vel også med det, der ligger i
lovforslaget omkring finansiering, som Det
Konservative Folkeparti ser på med velvilje
naturligvis, nemlig at forskellige aktiviteter,
kurser og den slags, som man sætter i værk fra
de pædagogiske centre, kan brugerfinansieres.
Brugerfinansiering, hvor man betaler for en
ydelse, er en god ting, som sætter nogle rigtige
mekanismer i gang. Det støtter vi, men det kunne vel egentlig også godt køre under den gældende lov.
Forudsætningen for, at Det Konservative Folkeparti kan supporte det her forslag, ja, undskyld, jeg bruger udtrykket, men i ministerens
skriftlige fremsættelsestale står der faktisk:
»Centrene vil kunne yde pædagogisk og teknisk
rådgivning og vejledning (support)«, og så går
man videre. Det er jo rart at få oversat nogle
danske udtryk til engelsk. Men forudsætningen
for, at vi kan supporte det her, er altså, at vi får
klarhed over, hvad der egentlig ligger i den
ændrede styrelse omkring bestyrelserne med 2
amtsrepræsentanter, 4 primærkommunale og så

1 - som det er foreslået - valgt af medarbejderne
i centrene.
Og så vil vi i øvrigt foreslå, at disse - indtil nu
kaldet amtscentraler for undervisningsmidler ikke kommer til at hedde pædagogiske centre.
Jeg tror, der ligger et forkert signal i det, men at
de kommer til at hedde faglige og pædagogiske
centre.
Disse centraler er jo ikke bare et sted, hvor
man kan hente og i fremtiden skal hente viden
og pædagogik om, hvordan man underviser,
altså didaktikken, men også et sted, hvor man
kan hente faglig viden. Og derfor bør det vel
rettelig - hvis det skal dække over det, som det
er og bør være - hedde lov om faglige og pædagogiske centre.
Men med disse bemærkninger så vil jeg da
tilsige mit partis velvillige behandling til forslaget.";Frank Dahlgaard
72053;name_party;":
SF kan støtte lovforslaget.
Der kan være nogle ting, vi godt vil se nærmere på i forbindelse med udvalgsarbejdet med
hensyn til, hvilke kredse, hvilke grupper der
skal være med i repræsentantskabet og være
med til ligesom at påvirke de pædagogiske centre.
Vi vil også godt kigge på det med, som også
fru Hanne Severinsen var inde på, at der er
noget, man skal, og så er der noget, man kan - i
hvilket omfang man måske kan sige, at praksis
også er, at man i hvert fald for de små kommuners vedkommende må være interesseret i, at
man også skal gøre en række ting.
Men ellers er det jo sådan, at det her lovforslag ikke er et forslag, der ændrer alverden i de
eksisterende forhold, tværtimod. Det ændrer
overskriften, og det kan jeg så forstå på hr.
Frank Dahlgaard, at det måske i virkeligheden
bliver kardinalpunktet i forbindelse med lovforslagets vedtagelse. Spørgsmålet er, hvor lange
navne man skal give sådan nogle centre.
For der er jo selvfølgelig ikke tvivl om, og det
fremgår jo også af beskrivelsen, at det i høj grad
er det, som hr. Frank Dahlgaard forstår ved faglige, og det er jo så et spørgsmål, om man, hver
eneste gang man siger et eller andet, så skal
huske at sige faglig. Det siger sig selv, at når
man skal bidrage til at hjælpe lærerne til at
udforme deres eget materiale, må der jo være et
fagligt indhold i det, ellers er der jo ikke ret
meget ved det materiale.

Tirsdag den 21. januar 1997 (L 130)
Så for os er det altså ikke så afgørende, om
det hedder det ene eller det andet. Det kan godt
være, at nogle kredse - også nogle af de kredse,
som man her appellerer til for fremtiden, altså
de, skal vi sige, lidt mere utraditionelle undervisningsgrupper, som også kan benytte sig af
det - måske synes, at udtrykket pædagogiske
centre ikke lige er det, de selv ville have brugt.
Omvendt kan man sige, at det nuværende navn,
amtscentral, jo heller ikke sådan er mundret.
Den måde, det er mundret på, er jo i hvert fald i
en meget forkortet form, hvor man ikke engang
ved, hvad det er, den er central for.
Men med de bemærkninger kan jeg tilsige
forslaget vores støtte. Muligvis er der nogle ting,
vi vil have ændret undervejs, men ellers støtter
vi det generelt.";Aage Frandsen
74269;name_party;":
Det Radikale Venstre hører også til lovforslagets
supportere. Vi er enige i, at der er behov for en
fornyelse af lovgrundlaget for amtscentralerne
og. dermed de pædagogiske centre.
På indholdssiden er det helt afgørende, at de
pædagogiske centre får mulighed for at informere og rådgive om brugen af ny informationsteknologi, bl.a. Internettet. For mange lærere i
folkeskolen, men også inden for de øvrige
uddannelsesinstitutioner, er det vigtigt at have
et sted, hvor man kan henvende sig, når der
opstår problemer med at bruge informationsteknologien.
Og problemer er der jo: det ved alle, som til
daglig arbejder med den nye teknologi. Den
udvikler sig hele tiden, og det kræver selvfølgelig, at lærernes kvalifikationer til stadighed fornyes.
Hvorvidt vi skal kalde det pædagogiske centre eller ej, har jeg ikke noget bud på. Jeg synes
selv, at pædagogisk center er et mere korrekt
begreb at bruge om amtscentralerne end ordet
amtscentral, som jeg tror mange ikke har vidst,
hvad var.
Et pædagogisk center er klart et sted, hvor
man netop kan hente rådgivning ikke bare om
pædagogik, men også om de faglige ting, som
foregår på vores uddannelsesinstitutioner.
Det Radikale Venstre finder det i øvrigt hensigtsmæssigt, at de pædagogiske centre får
deres egen bestyrelse, og vi er også enige i, at
det er fornuftigt at have en repræsentation i
bestyrelserne fra amtskommuner og kommuner.
Med de bemærkninger kan vi tilslutte os det
fremsatte lovforslag.

3351";Elsebeth Gerner Nielsen
75760;name_party;":
Jeg skal kort på Fremskridtspartiets vegne sige,
at vi er positivt indstillet over for forslaget.
Vi mener, at det drejer sig om at regulere den
her lovgivning, så den er tidssvarende. Men på
den anden side set kan man også spørge, om der
i det hele taget er brug for den - jeg tror, det var
den konservative ordfører, der var inde på, om
det i det hele taget ikke er således i dagens lov,
at alt det, man lægger herind, også kan eksistere
i dag.
Dette forslag kan ikke forstyrre vores nattesøvn, det kan det ikke. Der er naturligvis nogle
ting, som vi vil kigge på i udvalget, og det er
bl.a. med hensyn til sammensætningen af bestyrelsen. Vi har ikke noget imod den bestyrelse. Vi
mener, at sammensætningen kan drøftes, og det
kan vi så gøre under udvalgsbehandlingen.
Men selve navnet er heller ikke noget, vi bliver urolige over, hvad enten det skal være
pædagogiske centre, eller hvad det skal være.
Præcis hvad er naturligvis ikke noget, vi vil gå i
dybden med. Vi synes umiddelbart, det er et
forslag, der gør det tidssvarende med hensyn til
den teknologiske udvikling osv., og derfor kan
vi se velvilligt på behandlingen af det her forslag i udvalget.";Jan Køpke Christensen
76938;name_party;":
Den første paragraf i forslaget, som mest går på
en præcisering af nogle af de opgaver, som ligger for det, vi i dag kalder amtscentralerne, og
som nu skal til at hedde pædagogiske centre,
har vi ikke de store indvendinger imod.
Men vi har en indvending, som er vigtig, og
det drejer sig om sammensætningen af den
bestyrelse, man laver for disse pædagogiske
centre. Vi mener, det er klart uhensigtsmæssigt,
at man går ind og laver en bestyrelse, som
består af repræsentanter fra kommunerne og
amterne i klart flertal, som ikke som personer
eller som gruppe har nogen pædagogisk interesse i de pædagogiske centre. De har muligvis
en snæver økonomisk interesse, men ikke en
pædagogisk interesse.
Derfor er det vores indstilling, at hvis der skal
være en sådan bestyrelse - og det eneste argument, der er i forslaget for, at der skal være en
bestyrelse, er, at det har man jo så mange steder,
og det skal der også være her - er det under forudsætning af, at den kommer til at bestå af
repræsentanter for brugerne. Det vil sige repræsentanter fra skolerne, fra folkeskolen, fra gymnasierne, fra VUC og andre steder, hvor man

3352

Tirsdag den 21. januar 1997 (L 130)

faktisk bruger de nuværende amtscentraler, og
som har en klar interesse i, at der er de nødvendige tilbud på de pædagogiske centre.
Det er så i orden, at amterne som bevilgende
og overordnet myndighed på det her område
udpeger en repræsentant, sådan som man også
ser det i forhold til gymnasiebestyrelser og lignende: det kan vi godt acceptere. Men den
nuværende bestyrelsessammensætning mener
vi ikke er acceptabel: den er ikke brugbar til
opgaven.
I forbindelse med den opgave, bestyrelsen
har, hvor den en gang om året skal indkalde
repræsentanter for brugerne, synes vi også, at
den liste over brugere - der står heldigvis:
»Mindst følgende organisationer indbydes« som er nævnt, er lidt tilfældig. Vi kan i hvert
fald nævne et par repræsentanter for brugere,
som ikke er med på listen, og som vi mener
naturligt må komme med på listen, hvis man
skal dække den meget brede kreds af brugere,
som vil komme til at bruge de pædagogiske
centre.
Så med de ord vil vi sige, at vi er enige i nogle
af de præciseringer af opgaven, der ligger. Men
vi mener, at den bestyrelse, man har stillet i
udsigt, er uacceptabel, og med den bestyrelse vil
vi ikke være i stand til at støtte det fremsatte
forslag.";Bruno Jerup
79322;name_party;":
Der er jo sådan set ikke nogen grund til at gennemgå, hvad forslaget drejer sig om. Det kan vi
jo med al ønskelig tydelighed se. Når det er sagt,
vil jeg sige, at Dansk Folkeparti godt kan tilslutte sig forslaget, men jeg har sådan set et par
spørgsmål til ministeren.
Vi, der bor ude på landet - det gør jeg f.eks. kender de nuværende amtscentraler og deres
virke, og de har været udmærkede i de 20 år, de
har levet. Nu bliver det faktisk en helt ny verden, der åbner sig på disse amtscentraler, som
nu skal til at hedde pædagogiske centre.
Jeg vil godt sige, at det, der skal ske her, har
jeg svært ved at overskue. Vil det sige, at der
bliver tale om en stor bygningsmæssig udvidelse på de såkaldte nuværende amtscentraler? Jeg
går ud fra, at det skal laves i tilknytning til den
nuværende bygningsmasse.
Der er en anden ting, jeg godt vil spørge om,
nemlig økonomien. Det er der ikke en eneste
ordfører der har beskæftiget sig med. Som jeg
læser forslaget - og jeg vil gerne have at vide,
om det er rigtigt - så er det sådan, at alt det,

amtscentralen nu skal til at lave eller kan lave
for institutioner og lign. i deres geografiske
område, skal de, der kræver hjælpen, betale for.
Så kan man sige, at det er udgiftsneutralt for
amtscentralerne, som nu skal til at hedde pædagogiske centre, men der må jo så ligge en udgift
for de institutioner, som nu vil til at benytte sig
af den nye måde, som man kan få hjælp på i det
nye center.
Og dér er mit spørgsmål så: Vil det så betyde,
at der bliver en udgiftseksplosion på skoler og
uddannelsesinstitutioner og lign.? Vil man nu få
en stor ekstraudgift, således at vi i kommunerne
f. eks. 홢jeg er selv byrådspolitiker - så vil se
ønsker fra skolerne om, at nu skal man have
udvidet budgettet med så og så meget, fordi der
nu er kommet en ny institution, der kan nogle
ting, og den er vi nødt til at benytte? Det synes
jeg ville være nyttigt at få at vide, inden vi trykker på knapperne - det gør vi selvfølgelig ikke i
dag, men det gør vi da på et tidspunkt - og jeg
synes, det kunne være rart at få disse ting sat
helt på plads.
Med hensyn til bestyrelsen synes jeg, det ser
meget fornuftigt ud. Om der kunne være en
anden konstruktion, ved jeg ikke, men det synes
jeg er en detalje i sagen, som vi kan drøfte i
udvalget.
Umiddelbart støtter vi forslaget, men jeg vil
dog gerne høre ministerens svar på de konkrete,
stillede spørgsmål.";Poul Nødgaard
81754;title_name;":
Jeg takker for den overvejende positive tilslutning, der var fra stort set alle ordførere.
Det er helt forståeligt, at der rejses spørgsmål,
og jeg har også forstået, at der vil komme yderligere forslag under udvalgsarbejdet: det er helt,
som det skal være.
Om navnet, som jeg også selv synes måske er
et mindre problem, kan jeg sige, at kan man
foreslå et, der er bedre dækkende, er jeg bestemt
modtagelig. Det her har været vores bud på et
navn for denne, vi kan vist godt kalde det den
nye institution, som vil fungere, når lovforslaget
til sin tid er vedtaget.
Det er jo rigtigt, som der blev sagt, at der ikke
er de umiddelbart store og synlige fornyelser i
forslaget, men - og det bliver et svar til hr.
Frank Dahlgaard - der er dog i dette forslag
indeholdt nye hjemler, som giver mulighed for
aktiviteter og også for, at f.eks. Københavns og
Frederiksberg Kommuner kan gå ind og etablere sådan et center, hvilket ikke ville være muligt
under den nuværende lov.

Tirsdag den 21. januar 1997 (L 130)
Men ellers kan man sige, at en del af det er
præciseringer, men en del er også udtryk for en
udvidelse af de aktiviteter, som de pågældende
pædagogiske centre kan tage sig af.
Hr. Poul Nødgaard spørger: Betyder det, at
der vil blive tale om store bygningsmæssige
udvidelser her? Hertil vil jeg svare: Ikke mig
bekendt, men det er selvfølgelig helt op til den
enkelte amtskommune, der har ansvaret for disse her pædagogiske centre, om der er behov for
bygningsmæssige tilpasninger: det ligger helt i
det lokale område.
Når det gælder økonomien, er det rigtigt, at
forslaget her er udgiftsneutralt i den forstand, at
det er den enkelte amtskommune, som har
ansvaret for budgettet. Det er den, der bestemmer, hvor meget eller hvor lidt man vil sætte af
til disse her formål, sådan som det i øvtigt hele
tiden har været, og så åbnes der altså muligheder for, at centret også i videre udstrækning og
ikke mindst, når det gælder den support, som
skal gives på det elektroniske område, kan
opkræve betaling: her indføres altså muligheden for brugerbetaling.
Som jeg ser det, skal det opfattes som et tilbud til dem, der har brug for at trække på en
ekspertise: den vil så være til stede i disse
pædagogiske centre, og det betaler man for her.
Hvis ikke, skulle man have betalt for det et
andet sted, men det er helt op til den enkelte
kommune og den enkelte skole, i hvilken
udstrækning man vil gøre brug af den ekspertise, som de pædagogiske centre stiller til rådighed.
Alt i alt tror jeg på, at forslaget her, som jeg
også forstår der i hovedprincippet er tilslutning
til, vil betyde, at vi kan få en mere dynamisk
institution, som står til rådighed for dem, der
har brug for denne støtte. Og i mange tilfælde,
som det vist allerede er sagt, vil det ikke mindst
være mindre kommuner, der vil kunne have
glæde af at trække på de pædagogiske centre
rundt omkring i landet.";Ole Vig Jensen
84648;name_party;":
Det var lige en lille ting, ministeren sagde, som
fik mig herop. Ministeren siger, at hvis ikke
institutionerne - skoler og lignende - kan søge
den her ekspertise i de nye pædagogiske centre,
så søger de den andetsteds. Vil det så sige, at
den ekspertise, de kan søge dér, kan de allerede
nu søge et andet sted?
Det vil reelt sige, hvis det er rigtigt, at så tilbyder det offentlige den ekspertise, frem for at

3353

det måske for tiden er private firmaer og lign.,
der giver den pågældende ekspertise. Så får jeg
en lille smule - indtil videre - kolde fødder, for
jeg synes ikke, det var meningen, at vi skulle
flytte en opgave f.eks. fra den private sektor og
så over i den offentlige sektor, men det kan
være, jeg misforstår noget. Men det var det
udtryk, ministeren brugte, om, at ellers søger
man ekspertisen andre steder, jeg godt vil bede
om en forklaring på.";Poul Nødgaard
85558;title_name;":
Det er jo et spørgsmål, vi selvfølgelig kan uddybe nærmere under udvalgsarbejdet. Men hvis
hr. Poul Nødgaards opfattelse skulle være den,
at hermed ville man pålægge nogle i den offentlige sektor - her de uddannelsesområder, som
ville gøre brug af det - en øget udgift, så er det
ikke tilfældet.
Men alt, hvad der rører sig på undervisningsområdet i disse år - udvikling af nye undervisningsmidler, anvendelsen af de elektroniske
muligheder - gør jo, at man indimellem skal
søge rådgivning og vejledning i arbejdet, og dér
vil de pædagogiske centre være et helt naturligt
sted at søge et sådant råd og vejledning, en
sådan support, her hvor man jo især kan kombinere undervisningsinstitutionernes brug af de
elektroniske net med de pædagogiske centres
særlige muligheder for at støtte.
Så jeg mener ikke, de problemer kommer til at
opstå, som hr. Nødgaard kunne være bekymret
for her.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ole Vig Jensen
86592;title_name;":
Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

3354

Tirsdag den 21. januar 1997 (B 62)

Den sidste sag på dagsordenen var:
6) Første behandling af beslutningsforslag nr.
B 62:
Forslag til folketingsbeslutning om afskaffelse
af bømefamilieydelsen for velstillede familier.
Af Kristian Thulesen Dahl (DF) m.fl.
(Fremsat 15/11 96).
Forslaget sattes til forhandling.
Forhandling";Margrete Auken
87124;title_name;":
Dette beslutningsforslag er fremsat af Dansk
Folkeparti, som foreslår, at børnefamilieydelsen
afskaffes for familier med en samlet årlig husstandsindkomst på over 500.000 kr.
Alternativt foreslår Dansk Folkeparti, at børnefamilieydelsernes størrelse gradvis nedsættes
i forhold til størrelsen af familiernes husstandsindkomst.
Indledningsvis vil jeg understrege, at børnefamilieydelsen er en del af skattesystemet. Det
er en kendsgerning, som ofte overses, fordi børnefamilieydelsen udbetales kontant, og fordi
ydelsen er uafhængig af modtagerens indkomstforhold. Men børnefamilieydelsen er en
lige så integreret del af skattesystemet som personfradraget.
Dansk Folkeparti kunne derfor lige så godt
have foreslået en afskaffelse eller aftrapning af
personfradraget for velstillede familier. Et
sådant forslag ville endda være mindre usympatisk, fordi det ikke som det nuværende forslag udelukkende rammer børnefamilierne.
Jeg vil minde om, at da børnefamilieydelsen
blev indført i forbindelse med skattereformen
fra 1987, var der bl.a. tale om en kompensation
til de familier, som samtidig mistede en del af
rentefradragets værdi.
På samme måde var forhøjelsen af børnefamilieydelsen i forbindelse med skatteomlægningen i 1993 en kompensation til børnefamilierne
for indførelsen af de grønne afgifter.
Vi kan jo alle blive enige om, at indførelsen af
de grønne afgifter var en større belastning for
børnefamilier end for familier uden børn. Ligeledes bør vi alle kunne blive enige om, at børnefamilier har en mindre skatteevne end familier
uden børn. Børnefamilieydelsen kompenserer
lige præcis for det.
Det er således ikke for at beskytte de såkaldt
velstillede børnefamilier, at børnefamilieydelsen

ikke afhænger af husstandsindkomsten. Baggrunden er derimod en erkendelse af, at udgifterne til dækning af familiens boligbehov og
udgifterne til daginstitutioner m.v. ofte har større betydning end forskellen i indkomst, når man
sammenligner to familiers levestandard.
Beregninger, som også har været offentliggjort i dagspressen, viser, at en børnefamilie
med en husstandsindkomst på 400.000 kr. f.eks.
ikke nødvendigvis har en større disponibel indkomst pr. person end et ægtepar på folkepension, når de faste udgifter er betalt. Disse familier kan derfor ikke anses for at være velstillede.
Tilsvarende vil jeg påstå, at en børnefamilie
med en husstandsindkomst på f.eks. 500.000 kr.
heller ikke kan betragtes som velhavende.
Og forestiller man sig, at der indføres en
aftrapningsordning, så der skal skæres i børnefamilieydelsen, når husstandens indkomst overstiger 500.000 kr., hvad vil man så opnå ved det?
For det første vil man fratage børnefamilierne
noget af den kompensation, der gives for at sikre, at skattereformen i 1987 og skatteomlægningen i 1993 ikke rammer den befolkningsgruppe
urimeligt. Det var det, jeg nævnte før.
For det andet vil man opnå, at en ordning, der
er synlig og administrativt fungerer gnidningsløst, forvandles til en administrativt besværlig
ordning, der fjerner gennemsigtigheden i børnefamilieydelsen og komplicerer skattesystemet.
For det tredje svarer en indkomstgraduering
af børnefamilieydelsen til, at marginalskatten
for børnefamilierne forøges.
Forestiller man sig f.eks. en nedsættelse af
børnefamilieydelsen med 300 kr. for hver
10.000 kr., husstandsindkomsten overstiger
500.000 kr., vil børnefamiliernes marginalskat
inklusive arbejdsmarkedsbidrag i 1997 forhøjes
til ca. 66 pet. i det indkomstinterval, hvor børnefamilieydelsen aftrappes. Men for de familier,
der ikke har børn, men som har tilsvarende indkomstforhold, vil marginalskatten være 3 pet.
lavere, altså ca. 63 pet. inklusive arbejdsmarkedsbidrag. Det er en underlig forskelsbehandling, hvad angår marginalskatten.
Så jeg synes ikke, der er noget som helst
grundlag for, at regeringen skulle være med til
at fratage de pågældende børnefamilier en
kompensation, som er et integreret led i skattesystemet, og derved medvirke til en forhøjelse
af marginalskatten for børnefamilierne.
Børnefamilieydelsen er synlig, velbegrundet
og velfungerende, og den skal ikke ødelægges,
fordi den fejlagtigt opfattes som en overførsels-

Tirsdag den 21. januar 1997 (B 62)
indkomst og ikke ses i sin rette sammenhæng
med skattesystemet.
Så regeringen kan ikke støtte beslutningsforslaget.";Carsten Koch
91434;name_party;":
Som ordfører for Socialdemokratiet skal jeg sige,
at heller ikke vi kan støtte forslaget. Det kommer næppe som nogen overraskelse, i hvert fald
ikke for forslagsstillerne.
Når vi ikke kan det, er det jo, som skatteministeren var inde på, fordi børnefamilieydelserne
er indført som et led i skattereformerne, senest
ved skattereformen i forbindelse med indførelsen af de grønne afgifter, hvor ydelsen blev sat
op som kompensation for de familier, der har
børn, og som vi jo ved at det ellers ville ramme
ekstra hårdt.
Så det, vi gør, er altså at give et tilskud til børnefamilierne, som delvis kompenserer for de
merudgifter, der er forbundet med at have børn,
og som delvis eller måske endda i fuld udstrækning kompenserer for de merudgifter, der følger
af f.eks. de grønne afgifter.
Det, som vi har opnået med den ordning, der
eksisterer i dag, er en omfordeling af forbrugsmulighederne over livstid og ikke den omfordeling mellem høje og lave indkomster, der synes
at være det bærende i det forslag, der ligger her.
Forslaget vil også medføre yderligere marginalskatteproblemer ud over dem, vi allerede har
i dag, altså det, at når indtægten stiger, skal man
betale mere i skat, og samtidig risikerer man, at
en social ydelse falder bort. Og tager vi det
eksempel, som forslagsstillerne har arbejdet
med her, så drejer det sig om, at de foreslår en
indtægtsgrænse for børnefamilieydelsen på
500.000 kr., og det vil sige, at hvis indkomsten så
stiger til 500.001 kr., bortfalder f.eks. babyydelsen, som udgør et årligt tilskud på 10.500 kr., og
så vil man altså være i den situation, at det ikke
kan betale sig at tjene mere, og det er jo ikke en
måde at indrette skattesystemet på.
Så foreslår forslagsstillerne, at der eventuelt
kunne udformes en aftrapningsordning, og
tager vi udgangspunkt i en sådan, så vil den, så
vidt jeg kan se, bevirke, at staten sparer ca.
600 mio. kr. i udgifter: men de 600 mio. kr. vil
de, der har en indkomst på over 500.000 kr., og
som samtidig har børn, altså samlet gå glip af i
indtægt.
Men hvis man nu ønsker at foretage en sådan
omfordeling, og hvis man nu ønsker at ramme
børnefamilier med en indtægt på over

3355

500.000 kr., hvorfor medtager man så ikke alle
familier med en indtægt på over 500.000 kr., og
hvorfor foreslår man så ikke i stedet f.eks. at
sætte skatten op med 1 pet. for alle, som har en
personlig indkomst på over 250.000 kr.? Det ville give nogenlunde det samme provenu til staten - ca. 650 mio. kr. - og det ville dog indkomstfordelingsmæssigt være meget mere
acceptabelt.
Men som jeg sagde i min indledning, kan
Socialdemokratiet under ingen omstændigheder
støtte det beslutningsforslag, som ligger her.
Lars Chr. Lilleholt (V):
Venstre kan heller ikke støtte beslutningsforslaget fra Dansk Folkeparti.
Venstre er af den grundlæggende opfattelse,
at det er bedre at lade de offentlige tilskud følge
personen frem for institutionen, og børnefamilieydelsen er netop et godt eksempel på en
direkte støtte til forældrene og ikke til institutionerne.
Børnefamilieydelsen giver nemlig forældrene
mulighed for at foretage et frit valg, og den
mulighed har forældrene ikke med de tilskud,
som det offentlige giver til eksempelvis daginstitutionerne.
Når Dansk Folkeparti netop peger på en
afskaffelse eller reduktion af børnefamilieydelsen for familier med en indkomst på over
500.000 kr., hænger det nok sammen med, at
børnefamilieydelsen er et af de meget synlige
offentlige tilskud, fordi ydelsen udbetales direkte til forældrene, mens der ikke er den samme
interesse for de mindre synlige, men langt større
offentlige tilskud, som det offentlige udbetaler
direkte til vuggestuer og børnehaver, og hvor
forældrene stort set ingen indflydelse har på,
hvordan pengene bruges.
Hvem tænker f.eks. på, at dét koster tæt ved
100.000 kr. om året at passe et barn under 3 år i
en vuggestue, hvoraf det offentlige betaler
60.000-70.000 kr.?
Venstre så allerhelst et system, hvor tilskuddene følger børnene i stedet for institutionerne.
Det ville give børnefamilierne langt bedre
muligheder for frit at vælge den pasningsform,
der svarer bedst til deres ønsker og behov. I dag
foregår der en helt urimelig forskelsbehandling
af de familier, der vælger det offentliges pasningstilbud, og som dermed får det offentliges
tilskud til børnepasning, og de familier, der
vælger selv at passe deres børn, eller som finder
et tilbud uden for det offentlige system og uden

3356

Tirsdag den 21. januar 1997 (B 62)

at få en krone fra det offentlige, men som rent
faktisk over skatten er med til at betale til den
familie, der bruger det offentliges pasningstilbud.
Venstre har tidligere her i salen foreslået en
model, hvor forældrene ville få mulighed for at
vælge den pasningsform, der svarer bedst til
den enkelte families behov, en slags friskolemodel.
Og i en række kommuner gennemføres der
faktisk for øjeblikket forsøg med tilskud til privat børnepasning, en ordning, der har vist sig at
være stor interesse for.
Ordningen giver desværre ikke mulighed for,
at forældrene får tilskud til selv at passe børnene, men den er et godt skridt i den rigtige retning med hensyn til at give børnefamilierne en
valgmulighed.
En anden betænkelighed ved forslaget om en
grænse på 500.000 kr. er, at med vores nuværende meget høje marginale skattetryk vil det kunne føre til en række urimeligheder og risiko for
tilskudstænkning.
F.eks. vil en familie, der tjener 499.000 kr., og
som har to børn, et på 5 år og et på 1 år, kunne
få knap 20.000 kr. i børnefamilieydelse, mens en
tilsvarende familie med 500.002 kr. med den
foreslåede indtægtsgrænse på 500.000 kr. ikke
vil få en krone i børnefamilieydelse. Faktisk skal
familien med 500.002 kr. tjene 50.000-60.000 kr.
mere for at have det samme, som familien med
499.000 kr. opnår gennem at få familieydelsen.
Det svarer faktisk til en lønindkomst på knap
5.000 kr. mere om måneden.
Venstre er af den grundopfattelse, at det skal
kunne betale sig at arbejde og gøre en ekstra
indsats, men det vil forslaget fra Dansk Folkeparti modvirke for store dele af befolkningen.
Skal børnefamilieydelsen indtægtsreguleres,
skal det kædes sammen med en nedsættelse af
marginalskatterne.
Venstre kan ikke støtte beslutningsforslaget.";Klaus Hækkerup
97660;name_party;":
Det er ikke så tit, det sker, men jeg kan i det store hele - eller rettere sagt fuldt ud - slutte mig
til det, som skatteministeren allerede har sagt
her fra talerstolen, og i øvrigt også det, som
Venstres ordfører har sagt.
Det Konservative Folkeparti kan ikke støtte
det beslutningsforslag, der er fremsat af Dansk
Folkeparti.
Det ville naturligvis være meget besnærende
at følge tankegangen om, at de mest velstillede,

altså dem, der tjener over 500.000 kr. om året,
ikke skal have ydelsen, idet de kan klare sig
selv, men som det også fremgår af både skatteministerens tale og af beslutningsforslaget, blev
børnefamilieydelsen indført som en form for
kompensationsordning i forbindelse med skattereformen i 1987, og målet med indførelsen af
ydelsen var at give børnefamilierne større valgfrihed til at disponere, uanset om de var højteller lavtlønnede.
Børnefamilieydelsen skal derfor ikke betragtes som en social ydelse, men som et tilskud, der
er helt målrettet mod familier med børn.
Og hvis man på noget tidspunkt vil ændre
disse regler, forudsætter det naturligvis en fuldstændig ændring af vores velfærdssystem, og
det forudsætter selvfølgelig først og fremmest,
at der også bliver givet reelle skattelettelser.
I den forbindelse må jeg sige, at det undrer
mig, at Dansk Folkeparti har fremsat dette forslag, og derfor vil jeg spørge ordføreren for forslagsstillerne, om Dansk Folkeparti har tillid til,
at regeringen virkelig ville bruge disse 1,2 mia.
kr. til skattelettelser. Det kunne da være interessant at høre, men det bliver der jo lejlighed til at
få svar på senere, men det har Det Konservative
Folkeparti i hvert fald ikke tillid til at skatteministeren ville.
Og med det, jeg i øvrigt har sagt her, afviser
vi beslutningsforslaget.";Gitte Seeberg
99431;name_party;":
SF er helt enig med skatteministeren i, at børnefamilieydelsen er blevet indført for at kompensere børnefamilierne for skattereformen, som
nedsatte værdien af rentefradraget, hvilket selvfølgelig især går ud over nyetablerede familier,
og for indførelsen af de grønne afgifter, hvoraf i
hvert fald nogle vejer tungere for børnefamilier
end for andre.
Vi er også enige i, at forbrugsmulighederne
for børnefamilier alt andet lige er klart mindre,
end de er for en tilsvarende familie med samme
indkomst, men uden børn, og derfor er der god
fornuft i at have en børnefamilieydelse.
På den anden side er det offentlige budget
selvfølgelig altid under et vist pres. Vi har
underskud på statens finanser, vi har hele tiden
diskussioner om, hvor vi dog kan spare en lille
smule, og vi har især i øjeblikket en løbende diskussion om, hvordan vi kan forsvare velfærdssamfundet, om det f.eks. skal ske ved at spare
på nogle af de sociale ydelser.

Tirsdag den 21. januar 1997 (B 62)
Og dér er de fleste af de forslag, der er fremme i debatten om at spare på de sociale ydelser,
forslag om at spare for de dårligst stillede, det er
forslag om at skære i dagpengene og reducere
mulighederne for bistandshjælp. Det seneste, vi
har hørt om, er overvejelser i regeringen om at
nedsætte værdien af førtidspensionen for de
mennesker, der er så ulykkelige at være afhængige af den.
Når SF siger nej til at spare alle disse steder,
når vi siger nej til at spare på offentlige ydelser
til de dårligst stillede, så må vi jo omvendt se på
mulighederne for at spare på nogle af de offentlige ydelser, der går til folk, som i virkeligheden
har penge nok.
Og dér er vi altså nødt til at erkende, at børnefamilieydelsen jo også gives til familier med
meget høje husstandsindkomster, og så synes vi,
der er god ræson i at lave en vis nedtrapning.
Når husstandsindkomsten er på over 500.000
kr., så kan man godt klare sig uden denne her
børnefamilieydelse, og så kan man godt aftrappe den over et eller andet interval. Den forestilling, vi har, er, at man kunne aftrappe den med
3 pet. af den husstandsindkomst, der lå over
500.000 kr., så den altså forsvinder gradvis.
Det betyder, at vi i provenu når ned på et
noget andet niveau end det, Dansk Folkeparti
har lagt op til. De lægger op til, at man skal spare 1,2 mia. kr. på dette område. Det tror vi ikke
man kan. Så skulle man nærmest lade den falde
væk med ét slag, når familien har over
500.000 kr. i indkomst, og man kan jo ikke lave
en så stiv grænse, hvor man oplever et indkomstfald på måske 10.000 kr., bare fordi man
kommer over en tilfældig grænse. Man er nødt
til at lade det ske gradvis og planmæssigt, og
derfor bliver provenuet af det her forslag
betragteligt mindre, end Dansk Folkeparti lægger op til.
Men bortset fra det er vi sådan set principielt
enige i tankegangen. Vi er nødt til at kigge kritisk på de offentlige ydelser, der går til folk, som
i forvejen har store indkomster. Det er dér, man
med retfærdighed kan spare, og ikke blandt de
mennesker, der har meget lidt at leve af.";Jes Lunde
102478;name_party;":
Det er Fremskridtspartiets opfattelse, at børnefamilier har ekstraordinært store udgifter, som
man bør kompensere. Det er også vores opfattelse, at den måde, det bedst gøres på, er via
skattesystemet. Det er skattesystemet, som gør,
at børnefamiliernes økonomi er udhulet. Det er

3357

de urimeligt høje skatter, der gør, at der ikke er
tilstrækkelige midler tilovers til, at familien selv
kan afholde de udgifter, der er forbundet med at
have børn.
Derfor har vi også fremsat et forslag i Folketinget, der går ud på, at børnefamilierne skal
have et ekstraordinært familiefradrag, som
giver forældrene mulighed for eventuelt at træffe den beslutning, at kun den ene har arbejde,
mens den anden passer børnene i kortere eller
længere tid. Det vil alt sammen være med til at
forøge velfærden i det danske samfund.
Vi mener altså, at den rigtige måde at gøre det
på er via skattelovgivningen og ikke, som man
gør det i dag, med denne check, der udsendes. I
mange år blev det kaldt en Schlüter-check: det
udtryk var jo opstået, fordi det var den daværende statsminister, der markedsførte projektet,
og det var jo ikke dårlig reklame for en statsminister, at man hvert kvartal kunne man glæde
de små familier med denne statsdonation. Intet
er så godt som at udbetale tilskud, for så har
man individualiseret goderne og kollektiviseret
betalingen. At man så betaler for sin nabo, sin
genbo og sin overbo over skattebilletten, ja, det
glemmer folk.
Det er da også Fremskridtspartiet, der har det
største ansvar for, at denne check eksisterer i
dag, for det var det berømte Rio Bravo-forlig,
der banede vejen for at få indført børnechecken.
Havde vi dengang insisteret på det, der var
aftalt, nemlig en personfradragsforhøjelse og
ikke en check, ja, så havde vi ikke haft den
situation, som vi har i dag. Hvis man gør det
over skatten, er det også meget nemmere at lade
den individuelle økonomi spille ind frem for
som nu, hvor man udbetaler en check, der er
lige stor til millionæren som til den familie, der
knap nok kan få det til at løbe rundt.
Men her foreligger nu et beslutningsforslag
fra Dansk Folkeparti, der går ud på, at man skal
graduere børnechecken - eller hvad man nu
skal - for familier med en personlig husstandsindkomst på over 500.000 kr. årligt. Der gøres
ikke rede for, om det er bruttoindkomst, eller
det er skattepligtig indkomst. Hvis det er bruttoindkomst, ja, så er forslaget jo unægtelig lønmodtagerfjendsk, for de personer, der f.eks. har
egen virksomhed, har jo langt større indflydelse
på, hvordan deres økonomi er sammensat, end
dem, der er almindelige lønmodtagere.
Der bliver i bemærkningerne henvist til, at
det skulle kunne give en besparelse på 1,2 mia.
kr. Vi vil godt have nærmere undersøgt, hvor-

3358

Tirsdag den 21. januar 1997 (B 62)

dan man når frem til det, for det hedder jo i
beslutningsforslagets tekst, at man ikke har lagt
sig fast på, hvordan denne ydelse skal udformes, og hvordan kan man så lægge sig fast på,
at forslaget giver en besparelse på 1,2 mia. kr.?
Derudover er det vores opfattelse, at det, man
skal gøre i et samfund som det danske, er, at
man skal honorere de mennesker, som tjener
penge. Og dér har beslutningsforslaget jo den
ulempe, som flere andre ordførere har været
inde på, at når man lægger et absolut tal som
snit, nemlig disse 500.000 kr., så har det en
direkte negativ virkning for de mennesker, der
måske overvejer at tage et par ekstra overarbejdstimer eller andet, som har samfundsgavnlig virkning. Det vil være sådan, at familien vil
være tvunget til at sidde med lommeregneren
og regne ud, om det kan betale sig for far eller
mor at tage en ekstra overarbejdstime, for gør
man ikke det, så risikerer man at miste hele børnefamilieydelsen. Folk er hurtige til at regne ud,
hvad der bedst kan betale sig, og derfor vil forslaget have en negativ virkning på folks tilskyndelse til at gøre en ekstra indsats.
Endelig er der det ved det, at vi heller ikke er
enige i definitionen af, hvem der er de rige, at
grænsen skal sættes ved 500.000 kr., og slet ikke
når man taler om husstandsindkomst. Det er
efter vores mening en alt for lav grænse for
begrebet de rige, som jo altså er dem, man
ønsker at ramme med dette forslag.
Så Fremskridtspartiets umiddelbare melding
er, at vi synes, vi skal bruge forslaget til at få set
på børnefamilieydelsen. Vi synes, man skal lave
den om til et familiefradrag frem for en check,
og derudover mener vi, at det skal have den
virkning for den enkelte familie, at de, der har
de laveste indkomster, også skal have størst
glæde af dette familiefradrag, medens de, der
tjener en million eller to om året, jo nok sagtens
kunne klare sig uden sådan et familiefradrag.
Til sidst synes jeg også, det er værd at gøre
opmærksom på - andre har været inde på det at det ville være meget nemmere at regulere det
over betalingen for daginstitutionspladser. Vi
har i Fremskridtspartiet fået det undersøgt, og
det viser sig, at hvis man eksempelvis lægger en
økonomisk grænse for familieindkomsten på
400.000 kr. eller sådan noget og så siger, at alle,
der har større indkomst end 400.000 kr., selv
skal betale en større del af deres børnehave- og
daginstitutionspladser, så vil disse 1,2 mia. kr.,
som man ønsker at spare, langt, langt nemmere
kunne spares på den måde, og så har man også

sørget for at have den fornødne fordeling imellem store og små indkomster.
Med disse forbeholdne ord glæder vi os til et
udvalgsarbejde, hvor vi kan få tingene undersøgt grundigt.";Kim Behnke
107963;name_party;":
Enhedslisten kan ikke støtte det forslag, der er
stillet af Dansk Folkeparti.
Vi vil meget gerne være med til at omfordele
værdierne i samfundet, så de rige får mindre, og
andre får mere. En sådan omfordeling skal
imidlertid ikke ske ved, at man specifikt går ind
og reducerer i det tilskud, som den del af dem,
man vil kalde rige, som har børn, har, men skal
ske via skattelovgivningen og via en almen lovgivning, som rammer alle rige. Det er jo lidt
mærkeligt, at man her specielt har udpeget den
gruppe af rige, som har børn, som dem, der skal
have reduceret deres indkomst, hvorimod alle
andre går fri. Det er for så vidt ikke særlig
logisk. Det burde jo nærmest være omvendt,
hvis man overhovedet skulle stille nogen som
helst forslag i den her retning.
Det er klart, at vi går ind for en højere bruttoskat som et af midlerne. Det vil vi meget gerne
være med til at bruge. Derimod vil vi altså ikke
være med til at pille ved børnefamilieydelsen.
Vi finder, det er vigtigt, at man har en ydelse,
der er et synligt tilskud til de familier, som har
børn - ligesom vi også finder, det er vigtigt, at
man har gratis sygehusbehandling og gratis
skoler, og ligesom Enhedslisten også går ind for
f.eks. gratis daginstitutioner - sådan at det at
have børn det bliver noget, som er en fælles
opgave. Omkostningerne ved sygdom er noget,
vi alle sammen i fællesskab påtager os, dér er vi
alle sammen med til over skatten at dække
omkostningerne. Og ligesådan kan man sige, at
det at have en børnefamilieydelse er en måde at
give et bidrag på til de familier, som har påtaget
sig at have børn - og det er der jo heldigvis stadig væk mange i dette land der påtager sig.
Vi opfatter på sin vis børnefamilieydelsen
som en ydelse til barnet eller til børnene. Den er
knyttet til selve det, at man har et barn, ikke
sådan, at den bliver udbetalt til barnet, men
sådan, at den er knyttet til den situation, og det
er derfor en ydelse, der i sin karakter er meget
klar og objektiv, i modsætning til meget af det,
der i øvrigt foregår inden for skattesystemet og
til dels også inden for socialsystemet, hvor man
har nogle meget uklart definerede ydelser, så
det i høj grad er den enkeltes egen fantasi, der er

Tirsdag den 21. januar 1997 (B 62)
med til at bestemme, hvor meget man kan få ud
af det.
Jeg kunne forstå på flere af ordførerne, bla.
Fremskridtspartiets ordfører, at det så man frem
til at få udvidet, sådan at der i stedet for kunne
blive nogle flere fradrag at jonglere med. Det er
bestemt ikke den vej, vi ønsker at gå.
Vi må altså sige, at vi synes, det er underligt,
når nu Dansk Folkeparti har udpeget en gruppe,
der kaldes rige - og det er åbenbart dem, der
har mere end 500.000 kr. i husstandsindkomst at man så lige præcis falder over den del af dem,
der har børn, og forsøger på at reducere deres
indkomst: der var jo nok et par andre, man hellere skulle starte med.";Bruno Jerup
110857;name_party;":
Hvis nogen vil redde velfærdssamfundet ved at
skære ned på offentlige ydelser, så vil jeg sige, at
det i hvert fald ikke er ved nedskæring af børnefamilieydelsen, man skal gøre det.
Dansk Folkeparti mener, at der kan spares
1,2 mia. kr. ved det. Det vil CD sætte spørgsmålstegn ved, men det kan vi sikkert få belyst
under udvalgsbehandlingen.
CD mener ikke, dette forslag skal overvejes af
økonomiske grunde. Vi tror ikke, der er særlig
mange penge i det, og vi mener også, at det vil
give samspilsproblemer og bøvl. Men CD kan
sagtens støtte den tankegang, at det bliver sværere at give ordentlig hjælp til dem, der virkelig
har et behov, hvis man udbreder offentlige
ydelser i et tyndt lag til alle, uanset om de godt
kunne klare sig foruden.
For få år tilbage sagde CD - i forbindelse med
nogle finanslovforhandlinger, hvor man drøftede nedskæringer, der skulle ramme netop nogle
af de steder, hvor der var et behov - at ville man
gøre det, så var det underligt, at man i den
situation ikke også ville se på børnechecken. Det
husker vi udmærket, og det blev CD meget
skældt ud for, for det var jo et led i skattereformen, og folk følte sig snydt osv.
Hvis et flertal i Folketinget nu sætter sig for,
at færre fremover skal have del i offentlige ydelser, så er det en dårlig opskrift at beskære eller
fjerne ydelser enkeltvis og på den måde udvælge syndebukke. I dag gælder det børnefamilierne, i morgen bliver det nogle andre, og i overmorgen bliver det så igen nogle helt andre.
Hvis man virkelig ville gå den vej, måtte man
gå anderledes til værks og f.eks. nedsætte en
kommission til at kulegrave alle områder og se
på, hvordan det hele fungerer i sammenhæng.

3359

Herefter måtte man så have en plan at gå frem
efter, som man bagefter stod ved, så befolkningen kendte køreplanen. På den anden måde,
hvor man i det ene øjeblik skærer her, og det
andet øjeblik skærer dér, ved ingen sig jo sikker.
Det vil CD ikke være med til, og vi afviser
derfor beslutningsforslaget.";Sonja Albrink
112863;name_party;":
Dansk Folkeparti har tilladt sig at stille et besparelsesforslag. Det er ikke første gang, vi gør det,
og det bliver heller ikke den sidste.
Jeg vil overordnet sige, at når man ser på statens løbende finanser, står det klart, at der er et
meget stort underskud, og det på trods af at der
i de seneste år har været et konjunkturopsving i
det danske samfund. Det er altså ikke lykkedes
for de såkaldte ansvarlige partier at sørge for, at
vi her i Danmark har statsfinanser, der blot
balancerer. Vi har statsfinanser, der er i stadigt
underskud som sagt på trods af konjunkturopsving og på trods af, at der i de sidste 3-4 år,
hvis man trækker ekstraordinære udgifter fra,
vel har været ekstraordinære skatteindtægter på
mellem 60 og 80 mia. kr. til den offentlige sektor.
Derfor er det efter vores opfattelse nødvendigt at se på, hvor man i de offentlige udgifter
kan finde seriøse besparelsesmuligheder. Vi
mener ikke, at denne diskussion om besparelsesmuligheder alene skal finde sted på nytårsseminaret på Nyborg Strand, eller når skatteministeren holder møder ude i landet, eller når vi
folketingsmedlemmer i øvrigt kommer ud i forsamlingshusene. Vi mener, at den besparelsesdiskussion skal bringes her ind i Folketinget,
hvor vi så kan tage stilling til de forskellige forslag.
Flere ordførere, bl.a. her til sidst fru Sonja
Albrink, har været inde på, at man kun finder en
løsning og kun finder besparelsesforslag, hvis
man samler sådan en kreds i en kommission,
sætter dem ind bag nogle lukkede døre ovre i
eksempelvis Finansministeriet, og de så efter
måske 14 dage, 3 år, 7 år, eller hvor lang tid man
ønsker at give dem, kommer ud med sådan et
samlet forslag til, hvordan man kan omstrukturere de offentlige udgifter.
Det er den måde, man mener det skal gøres
på, men hvis man vælger den vej, er man i hvert
fald også sikker på, at man får borgerne her i
landet koblet fra processen, at man kobler
demokratiprocessen fra diskussionen om, hvad
det er for nogle velfærdsydelser, vi skal skære i
for at skabe balance på statens budget, for så er

3360

Tirsdag den 21. januar 1997 (B 62)

vi nemlig sikre på, at det bliver inde bag de lukkede døre hos finansministeren eller skatteministeren, at de store forkromede løsninger bliver
fundet. Så bliver de præsenteret i en samlet pakke for borgerne og vedtaget her i Folketingssalen, uden at det er muligt at gå ned i detaljen. Vi
har ønsket at prøve at gå den anden vej og bringe den debat, der er om, at der skal være balance, ind i Folketinget ved nu at foreslå noget konkret og så se, hvordan det bliver modtaget.
Jeg må desværre sige, at modtagelsen var
præcis, som jeg havde forventet, nemlig at man
afviser det med det hav af gode argumenter,
man altid vil finde, imod alle de besparelsesforslag, der bliver fremsat herinde. Og resultatet
ved vi alle sammen bliver, at der ikke kommer
nogen seriøse besparelser, at der ikke kommer
egentlige besparelser på budgettet, og at staten
fortsætter med sine driftsunderskud, på trods af
at jeg tror, at alle folketingspolitikere, når vi er
rundt og tale i forsamlingshusene eller til møder
på kroer overalt i landet, er enige om, at vi nu
skal have gjort op med de løbende underskud
og have overskud, så vi kan begynde at betale af
på statens alt for store milliardgæld.
Jeg vil godt gøre en bemærkning om det med
provenuet. Der er flere, der har været inde på,
om man kan regne med, at det her vil kunne
give en besparelse i de offentligt udbetalte ydelser på cirka 1,2 mia. kr., som vi har angivet i
beslutningsforslaget. Det er jo ikke et tal, som vi
selv har fundet frem til i Dansk Folkeparti. Det
er den besparelsesstørrelsesorden, som Skatteministeriet har regnet ud over for Ole Krohn fra
Det Fri Aktuelt, og som vi har fundet i et telefonnotat fra Skatteministeriet fra januar 1996:
deri angives, at man udbetaler ydelser til husstande med indtægter over 500.000 kr. på 1,2
milliarder kr.
Den samlede ramme for de ydelser, vi her
taler om, er altså fra 1997 indregnet i forslag til
finanslov for 1997 med 9,4 mia. kr. Det er altså
udgangspunktet. Det, vi foreslår, er, at man finder 1,2 mia. kr. på de samlede udgifter til børnefamilier, dvs. børnechecks på de 9,4 mia. kr. Det
mener vi at man burde kunne finde frem til i
betragtning af den alt for store regning, man
skubber frem på grund af løbende budgetunderskud til de kommende generationer.
Det mener vi sagtens man burde kunne finde
frem til, men jeg skal med det samme her ved
førstebehandlingen af beslutningsforslaget sige,
og det er selvfølgelig i særdeleshed til hr. Jes
Lunde, som var positiv over for forslaget - og

tak for det - at vi har angivet i bemærkningerne
og i selve forslaget, og det mener vi selvfølgelig
seriøst, at vi ville til at se på, om man kan skrue
det sammen på en anden måde, end vi har angivet.
Vi er helt åbne over for andre måder at skrue
det sammen på. Vi er også åbne over for den
idé, som en anden ordfører kom med tidligere i
debatten, om, at man så på, om man med et
mindre administrativt bøvl kunne regulere de
udgifter, børnefamilierne havde til daginstitutioner. Det er vi også interesseret i.
Det, der er afgørende for os, er altså, at vi
bringer diskussionen om besparelse på de
offentlige budgetter ind fra at være diskussioner, der finder sted til nytårsstævner på Nyborg
Strand, til at være noget konkret, der finder sted
her i Folketingssalen, så alle har en mulighed for
at overvære det og finde ud af, hvordan de forskellige partier stiller sig til de forslag.
Jeg vil godt sige til skatteministeren og til den
socialdemokratiske ordfører, at når jeg i særdeleshed ikke er overrasket over afvisningen fra
de to personer, skyldes det selvfølgelig de signaler, som kom fra den socialdemokratiske kongres sidste efterår. Dér var der jo flere ledende
socialdemokrater, som klart markerede, at de
ikke mente, at man skulle begynde at skære i de
offentlige ydelser til den mere velstillede del af
befolkningen, for, som man sagde, så ville man
risikere, at man mistede solidariteten fra de velstilledes side - således definerede man det over for selve velfærdssystemet, velfærdssamfundet.
Det er klart, at når man har den, kan man
sige, bestikkelsesfilosofi om, at det er vigtigt, at
alle mennesker her i samfundet får offentlige
ydelser, uanset om de har behov for dem, fordi
man ellers ikke kan vinde deres stemmer, vil
man aldrig nogen sinde få reformeret velfærdssamfundet, så man får målrettet de offentlige
ydelser til dem, der virkelig har hjælp behov, og
til gengæld siger til alle os, der ikke har behov
for at få en check ind ad døren, at vi kan klare os
selv.
Det er klart, at det jo stopper, når man har det
udgangspunkt, som jeg forstod at Socialdemokratiet havde og udtalte via ledende socialdemokrater på den kongres, der blev afholdt sidste
efterår. Det beklager vi, for det stopper også det,
der ellers kunne være en frugtbar diskussion.
Alt det andet, som skatteministeren kommer
med om, at det ville være administrativt vanskeligt osv., er skægt nok argumenter, som skat-

(421)
Tirsdag den 21. januar 1997 (B 62)
teministeren ikke finder frem, når det drejer sig
om forslag med omvendt fortegn, som skatteministeren kan støtte. Så kan tingene godt lade sig
gøre, også selv om de er meget administrativt
vanskelige: tænk bare på de grønne afgiftsforslag med tilbageføringsregler osv., hvor man
lovgiver ned i detaljen. Dér kan det sagtens lade
sig gøre, men når det er et forslag, man ikke kan
lide, er det klart, at man sagtens kan finde argumenter mod det.
Jeg vil godt sige til hr. Lars Chr. Lilleholt fra
Venstre, som var inde på, at det er godt med
denne direkte støtte til forældrene og ikke til
institutionerne, at jeg principielt er fuldstændig
enig i de kommentarer, som Venstres ordfører
kom med. Det er også derfor, at vi i Dansk Folkeparti sagtens kan følge en tanke om - når vi
samlet kan få omdannet systemet inden for dette område - i det hele taget at operere med det,
vi kalder et familiefradrag, altså at forældre kan
udnytte børns eventuelt uudnyttede bundfradrag.
Hvis vi altså kan lave en samlet løsning på
det område, der omdanner det, er vi meget velvilligt indstillet, men med de reaktioner, som vi
har set her i salen, står det jo klart, at det kan vi
ikke. Det skal ikke afholde os fra stadig væk at
forsøge at operere med et partiprogram, som
kan skabe balance og måske endda overskud på
de offentlige budgetter, så vi kan betale af på
gælden. Selv om vi måske principielt er enige
om, at der er et mål længere fremme, som vi skal
prøve at nå, må det ikke afholde os fra at komme et stykke vej for at få balance på de offentlige
budgetter, og det føler jeg at den fuldstændige
afvisning af det her i hvert fald gør.
Fru Gitte Seeberg stillede det konkrete
spørgsmål, om Dansk Folkeparti virkelig tror, at
regeringen vil bruge provenuet fra det her til
skattelettelser. Nej, det er vi ikke særlig overbevist om at regeringen vil. Regeringen vil nemlig
desværre nok bruge det til nye udgiftsområder,
men det er klart, at det vil vi forsøge at modarbejde, og hvis der havde været et flertal for dette
forslag, ville vi selvfølgelig prøve at skabe forståelse for, at de, der så også udgjorde flertallet,
sagde, at provenuet skulle gå til at skabe balance
på de offentlige budgetter frem for til nye
udgiftsområder: det er jo det afgørende.
Til hr. Jes Lunde har jeg allerede sagt, at
spørgsmålet om en løbende nedtrapning og
eventuelt en anden model er vi villige til at se på
under udvalgsarbejdet. Og jeg tror, jeg har sva-

3361

ret hr. Kim Behnke på spørgsmålet om, hvordan
vi nåede frem til provenuudgangspunktet på
1,2 mia. kr.
Hr. Bruno Jerup holdt en lang tale, hvor hr.
Bruno Jerup syntes, at udgangspunktet i forslaget var godt, men det skulle bare ikke lige laves
på den her måde. Jeg forstod ikke helt på hr.
Bruno Jerup, hvordan det så lige skulle skrues
sammen, men jeg forstod, at det i hvert fald ikke
bare lige skulle være sådan, som vi havde gjort
det, men at andre ting kunne komme på tale.
Alt i alt må jeg sige, at modtagelsen af forslaget altså desværre var, som vi havde forestillet
os. Der var et par enkelte positive meldinger
om, at vi skulle se videre på det under udvalgsarbejdet, og de positive tilkendegivelser om, at
hvis vi lige ændrer lidt hist og pist, kunne man
støtte det, skal i hvert ikke være uafprøvede.
Vi håber, at dette forslag kan komme til
anden behandling med et større flertal bag sig
end de mandater, Dansk Folkeparti alene kan
give det.
Hermed sluttede forhandlingen.
Afstemning
Forslagets overgang til anden (sidste) behandling vedtoges uden afstemning.";Kristian Thulesen Dahl
123460;title_name;":
Jeg foreslår, at forslaget til folketingsbeslutning
henvises til Skatteudvalget. Hvis ingen gør indsigelse mod dette forslag, betragter jeg det som
vedtaget. (Ophold). Det er vedtaget.

Meddelelser fra formanden";Margrete Auken
123709;title_name;":
Der er ikke mere på dagsordenen.
Folketingets næste møde afholdes i morgen,
onsdag den 22. januar 1997, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 15.24

3362

Onsdag den 22. januar 1997 (D)

46. m ø d e";Margrete Auken
124017;Time;"Dagsorden

6) Første behandling af beslutningsforslag nr.
B 85:
Forslag til folketingsbeslutning om sikring af
organisationsfriheden.
Af Helge Sander (V), Bendt Bendtsen (KF), Tom
Behnke (FP) og Kristian Thulesen Dahl (DF)
m.fl.
(Fremsat 18/12 96).

1) Spørgsmål til ministrene.
Meddelelser fra formanden

2) Første behandling af beslutningsforslag nr.
B 77:
Forslag til folketingsbeslutning om arbejdsmiljøundervisning og -uddannelse.
Af Anne Baastrup (SF) m.fl.
(Fremsat 10/12 96).";kl. 13.00
124535;title_name;":
Indenrigsministeren (Birte Weiss) har meddelt
mig, at hun ønsker skriftligt at fremsætte:

3) Første behandling af beslutningsforslag nr.
B 78:
Forslag til folketingsbeslutning om afskaffelse af
Arbejdsretten.
Af Jette Gottlieb (EL) og Søren Søndergaard
(EL).
(Fremsat 11/12 96).

Kirkeministeren (Ole Vig Jensen) har meddelt
mig, at han ønsker skriftligt at fremsætte:

4) Første behandling af beslutningsforslag nr.
B 82:
Forslag til folketingsbeslutning om øget
gennemskuelighed af arbejdsløshedskassernes
administrationsomkostninger.
Af Helge Sander (V), Bendt Bendtsen (KF), Tom
Behnke (FP) og Kristian Thulesen Dahl (DF)
m.fl.
(Fremsat 18/12 96).

Trafikministeren (Bjørn Westh) har meddelt
mig, at han ønsker skriftligt at fremsætte:

5) Første behandling af beslutningsforslag nr.
B 84:
Forslag til folketingsbeslutning om begrænsning
af Arbejdstilsynets beføjelser ved arbejde i
private hjem.
Af Helge Sander (V), Bendt Bendtsen (KF), Tom
Behnke (FP) og Kristian Thulesen Dahl (DF)
m.fl.
(Fremsat 18/12 96).

Forslag til lov om ændring af lov om kommunernes styrelse. (Forvaltningsrevision m.v.).
(Lovforslag nr. L 137).

Forslag til lov om ændring af lov om folkekirkens økonomi. (Budgetprocedure, kirkebladsudgifter, finansiering af præstestillinger, oprettelse af provstiudvalgskasse m.v.).
(Lovforslag nr. L 138).

Forslag til lov om ændring af lov om luftfart.
(Bemyndigelse til gennemførelse af EF-direktiver m.v.).
(Lovforslag nr. L 139).
Forslag til lov om taxikørsel.
(Lovforslag nr. L 141).
Fødevareministeren (Henrik Dam Kristensen)
har meddelt mig, at han ønsker skriftligt at
fremsætte:
Forslag til lov om opdræt af visse dyrearter.
(Lovforslag nr. L 142).
Forslag til lov om ændring af lov om mælk,
mælkeprodukter, margarine m.v. (mælkeproduktloven).
(Lovforslag nr. L 143).";Ivar Hansen
