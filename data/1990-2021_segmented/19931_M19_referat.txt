split;reason;text;value
0;;"2199

23/11 93: Dagsorden

2200

Af sundhedsministeren (Torben Lund).

19. møde";
119;Time;"8) Forespørgsel nr. F 8:
Forespørgsel til ministeren for udviklingsbistand [om, hvorledes regeringen agter at sikre
en samlet opfølgning på 1993 som FN's internationale år for verdens oprindelige folk].
Af Rosing (S), Fischer (KF), Hanne Severinsen (V), Gade (SF), Tom Behnke (FP), Peter
Duetoft (CD), Jørgen Estrup (RV) og Ole M.
Nielsen (KRF).

Dagsorden:
1) Spørgsmål om meddelelse af orlov til og indkaldelse af stedfortræderen for folketingsmedlem Hans Larsen-Ledet.
2) Indstilling fra Udvalget til Valgs Prøvelse.
3) Anden (sidste) behandling af beslutningsforslag nr. B 15:
Forslag til folketingsbeslutning om Danmarks ratifikation af Rådets afgørelse nr.
93/81/EKSF, EØF, Euratom, om ændring af
akten om almindelige direkte valg af repræsentanterne i Europa-Parlamentet knyttet til Rådets afgørelse (76/787/EKSF, EØF, Euratom)
af 20. september 1976, som blev vedtaget i Rådet for De Europæiske Fællesskaber den I. februar 1993.
Af udenrigsministeren (Niels Helveg Petersen).
4) Anden behandling a f lovforslag nr. L 16:
Forslag til lov om forlængelse af visse frikommuneforsøg m.v.
Af indenrigsministeren (Birte Weiss).
5) Anden behandling a f lovforslag nr. L 21:
Forslag til lov om ændring af lov om beskyttelse mod elektromagnetiske forstyrrelser.
Af ministeren for kommunikation og turisme (Arne Melchior).
6) Anden behandling af lovforslag nr. L 8:
Forslag til lov om ændring af lov om erstatning for vaccinationsskader.
Af sundhedsministeren (Torben Lund).
7) Anden behandling a f lovforslag nr. L 10:
Forslag til lov om forbud mod visse dopingmidler.

9) Første behandling a f lovforslag nr. L 48:
Forslag til lov om ændring af lov om beskatning til kommunerne af faste ejendomme. (Fritagelse af ejendomme i erhvervszoner).
Af indenrigsministeren (Birte Weiss).
10) Første behandling af lovforslag nr. L 77:
Forslag til lov om ændring af lov om valg af
danske repræsentanter til Europa-Parlamentet
(De Europæiske Fællesskabers Forsamling).
Af indenrigsministeren (Birte Weiss).
11) Første behandling af lovforslag nr. L 80:
Forslag til lov om ændring af forskellige
skattelove. (Justeringer af skatteomlægningen).
Af skatteministeren (Stavad).

Meddelelser fra formanden:";kl. 13.00
2319;title_name;"Medlemmer af Folketinget Tommy Dinesen
(SF), Gade (SF), Lilli Gyldenkilde (SF), Birthe
Hansen (SF), Jes Lunde (SF) og Ebba Strange
(SF) har meddelt mig, at de ønsker skriftligt at
fremsætte:
Forslag til lov om ophævelse af medhjælperloven.
(Lovforslag nr. L 86).
Medlemmer af Folketinget Ole Donner
(FP), Aage Brusgaard (FP), Jan Køpke Christensen (FP), Pia Kjærsgaard (FP) og Ernst B.
Schmidt (FP) har meddelt mig, at de ønsker til
statsministeren, trafikministeren, miljøministeren og udenrigsministeren at stille følgende:

2201

23/11 93: Meddelelser fra formanden";Formanden
2902;title_name;"Forespørgsel:
»Hvilke konsekvenser vil regeringen drage
af de nye oplysninger, der er fremkommet om
etableringen af en Øresundsforbindelse blandt
andet fra Sverige om miljøproblemerne, vandgennemstrømningen og den tvivl, der er rejst
om de økonomiske konsekvenser af Øresundsforbindelsen?«
(Forespørgsel nr. F i l ) .
Skriftlig fremsættelse af orslag:";Formanden
3272;name_party;":
Som ordfører for forslagsstillerne tillader jeg
mig herved at fremsætte:
Forslag til lov om ophævelse af medhjælperloven.
(Lovforslag nr. L 86).
Jeg henviser i øvrigt til de bemærkninger,
der ledsager lovforslaget, og anbefaler det til
Tingets velvillige behandling.
Den første sag på dagsordenen var:
1) Spørgsmål om meddelelse af orlov til og indkaldelse af stedfortræderen for folketingsmedlem
Hans Larsen-Ledet (RV).";Tommy Dinesen
3706;title_name;"Den pågældende har søgt om orlov i henhold til forretningsordenens § 42, stk. 3, litra a,
jf. stk. 5, på grund af sygdom.
Hvis ingen gør indsigelse, vil jeg betragte det
som vedtaget, at der meddeles den pågældende orlov som ansøgt fra og med 23. november
1993, og at stedfortræderen indkaldes som
midlertidigt medlem. (Ophold). Det er vedtaget.
Den næste sag på dagsordenen var:
2) Indstilling fra Udvalget til Valgs Prøvelse:
Forhandling";Formanden
4165;name_party;":
Folketinget har nu vedtaget at meddele orlov til 1 medlem af Folketinget og at indkalde
stedfortræderen.

2202

Som ordfører for Udvalget til Valgs Prøvelse
skal jeg gøre indstilling om, at stedfortræderen
godkendes som midlertidigt medlem af Folketinget.
Hr. Hans Larsen-Ledet er valgt i Nordjyllands Amtskreds, og i anledning af hans orlov
indkaldes overlærer Bent Bundgaard, der er 1.
stedfortræder for Det Radikale Venstre i denne amtskreds, efter at hr. Hans Larsen-Ledet er
indtrådt som ordinært medlem af Folketinget.
Udvalget til Valgs Prøvelse har i et møde i
dag behandlet denne sag, og jeg kan herefter
på udvalgets vegne afgive følgende:
Indstilling
Overlærer Bent Bundgaard godkendes som
midlertidigt medlem af Folketinget fra og med
den 23. noyember 1993.
Hermed sluttede forhandlingen.
Afstemning
Udvalgets ovennævnte indstilling
vedtoges enstemmigt med 114 stemmer.
Den næste sag på dagsordenen var:
3) Anden (sidste) behandling af beslutningsforslag
nr. B 15:
Forslag tilfolketingsbeslutning om Danmarks
ratifikation
af
Rådets
afgørelse
nr.
93/81/EKSF, EØF, Euratom, om ændring af
akten om almindelige direkte valg af repræsentanterne i Europa-Parlamentet knyttet til Rådets afgørelse (76/787/EKSF, EØF, Euratom)
af 20. september 1976, som blev vedtaget i Rådet
for De Europæiske Fællesskaber den 1. februar
1993.
Af udenrigsministeren (Niels Helveg Petersen).
(Fremsat 27/10 93. Første behandling 10/11
93. Betænkning 12/11 93).
Der var ikke stillet ændringsforslag.
Forslaget sattes til forhandling.
Ingen bad om ordet.
Afstemning
Forslaget til folketingsbeslutning

2203

23/11 93: 2. (sidste) beh. af f. t. beslutn. vedr. ratifikat. af Rådets afgør. nr. 93/81

vedtoges enstemmigt med 119 stemmer.";Jens Jørgensen
5898;title_name;"Dette vil blive meddelt udenrigsministeren.
Den næste sag på dagsordenen var:
4) Anden behandling af lovforslag nr. L 16:
Forslag til lov om forlængelse af visse frikommuneforsøg m.v.
Af indenrigsministeren (Birte Weiss).
(Fremsat 6/10 93. Første behandling 12/10
93. Betænkning 18/11 93).
Der var stillet 3 ændringsforslag i betænkningen.
Uden for betænkningen var der ikke stillet
ændringsforslag.
Lovforslagets paragraffer, ændringsforslagene og spørgsmålet om lovforslagets overgang
til tredje behandling sattes til forhandling under ét.
Ingen bad om ordet.
Afstemning
§§ 1-3
vedtoges uden afstemning.
Lovforslagets overgang til tredje behandling
vedtoges uden afstemning.";Formanden
6586;title_name;"Jeg foreslår, at lovforslaget går direkte til
tredje behandling uden fornyet udvalgsbehandling. Hvis ingen gør indsigelse mod dette
forslag, betragter jeg det som vedtaget. (Ophold). Det er vedtaget.

2204

Der var ikke stillet ændringsforslag.
Lovforslagets paragraffer og spørgsmålet
om dets overgang til tredje behandling sattes
til forhandling under ét.
Ingen bad om ordet.
Afstemning
§§ 1 og 2
vedtoges uden afstemriing.
Lovforslagets overgang til tredje behandling
vedtoges uden afstemning.";Formanden
7094;title_name;"Jeg foreslår, at lovforslaget går direkte til
tredje behandling uden fornyet udvalgsbehandling. Hvis ingen gør indsigelse mod dette
forslag, betragter jeg det som vedtaget. (Ophold). Det er vedtaget.
Den næste sag på dagsordenen var:
6) Anden behandling af lovforslag nr. L 8:
Forslag til lov om ændring af lov om erstatning for vaccinationsskader.
Af sundhedsministeren (Torben Lund).
(Fremsat 6/10 93. Første behandling 13/10
93. Betænkning 18/11 93).
Der var ikke stillet ændringsforslag.
Lovforslagets paragraffer og spørgsmålet
om dets overgang til tredje behandling sattes
til forhandling under ét.
Ingen bad om ordet.
Afstemning

Den næste sag på dagsordenen var:
5) Anden behandling af lovforslag nr. L 21:
Forslag til lov om ændring af lov om beskyttelse mod elektromagnetiske forstyrrelser.
Af ministeren for kommunikation og turisme (Arne Melchior).
(Fremsat 13/10 93. Første behandling 27/10
93. Betænkning 4/11 93).

§§ 1 og 2
vedtoges uden afstemning.
Lovforslagets overgang til tredje behandling
vedtoges uden afstemning.";Formanden
8142;title_name;"Jeg foreslår, at lovforslaget går direkte til

2205

23/11 93: 2. beh. af f. t. l. vedr. erstatning for vaccinationsskader";Formanden
8279;title_name;"tredje behandling uden fornyet udvalgsbehandling. Hvis ingen gør indsigelse mod dette
forslag, betragter jeg det som vedtaget. (Ophold). Det er vedtaget.
Den næste sag på dagsordenen var:
7) Anden behandling af lovforslag nr. L 10:
Forslag til lov om forbud mod visse dopingmidler.
Af sundhedsministeren (Torben Lund).
(Fremsat 6/10 93. Første behandling 13/10
93. Betænkning 18/11 93).
Der var ikke stillet ændringsforslag.
Lovforslagets paragraffer og spørgsmålet
om dets overgang til tredje behandling sattes
til forhandling under ét.
Ingen bad om ordet.
Afstemning
§§ 1-5
vedtoges uden afstemning.
Lovforslagets overgang til tredje behandling
vedtoges uden afstemning.";Formanden
8963;title_name;"Jeg foreslår, at lovforslaget går direkte til
tredje behandling uden fornyet udvalgsbehandling. Hvis ingen gør indsigelse mod dette
forslag, betragter jeg det som vedtaget. (Ophold). Det er vedtaget.
Den næste sag på dagsordenen var:
8) Forespørgsel nr. F 8:
Forespørgsel til ministeren for udviklingsbistand:
» Hvorledes agter regeringen at sikre en samlet opfølgning på 1993 som FN's internationale år for verdens oprindelige folk, herunder
hvilke overvejelser gør regeringen sig vedrørende en målrettet politisk, social og økonomisk støtte til verdens oprindelige folk?«
Af Rosing (S), Fischer (KF), Hanne Severinsen (V), Gade (SF), Tom Behnke (FP), Peter

2206

Duetoft (CD), Jørgen Estrup (RV) og Ole M.
Nielsen (KRF).
(Forespørgslen anmeldt 28/10 93. Fremme
af forespørgslen vedtaget 4/11 93).
Begrundelse";Formanden
9785;name_party;":
Sidste år, i 1992, blev Columbus i forskellige
dele af verden fejret med pomp og pragt i anledning af 500-året for sin opdagelse af Amerika.
Dette jubilæum gav anledning til mange lovprisninger og en lang række romantiske tilbageblik til dengang, europæerne begyndte at
lægge verden for deres fødder.
Samme år blev 1993 proklameret som FNåret for verdens oprindelige folk, heriblandt de
indianere, som Columbus siges at have opdaget. FN's generalforsamling havde tre år forud
for Columbusåret vedtaget at styrke internationalt samarbejde om løsning af problemer, som
de oprindelige folk står over for - problemer
som menneskerettigheder, miljø, udvikling,
uddannelse og sundhed - som om disse problemer og mange andre ikke havde eksisteret
blandt disse udstødte - også kaldet indfødte - i
mange hundrede år. Indfødte blev igennem generationer betragtet som eksotiske objekter,
spændende naturmennesker, som altid kunne
opnå stor bevågenhed især i den videnskabelige verden, men sandelig også som kulturelle
kuriositeter, der kunne begejstre den såkaldt
civiliserede verden. Man kunne i disse mennesker finde sin fortid, og hvem er ikke interesseret i sine rødder?
Der er i tidens løb skrevet mange bøger og
mange videnskabelige afhandlinger om disse
indfødte.
Nå, lad det være historie, hvad det jo heldigvis også er - for det meste da.
Danmark har i dag som nation et godt ry
blandt de fleste oprindelige folk: samer, indianere, inuit, maorier, aborigines og andre.
Men der er langt at gå, inden verdenssamfundet - og deriblandt visse bestemte lande med
oprindelige folkegrupper - har opfyldt de basale ønsker og krav om en menneskeværdig tilværelse, som vi i vores del af verden erkender
er en basal menneskeret.
Danmark er i dag - eller har i hvert fald muligheden for at blive det - et førende land i verdenssamfundet i spørgsmålet om at få resten af

2207

23/11 93: Forespørgsel om opfølgning af FN's internat, år for verdens oprindelige folk";Rosing
11747;title_name;"verden i tale, når det drejer sig om at fjerne
den åbenlyse og den skjulte undertrykkelse af
verdens første folk.
Jeg var til stede, da alverdens politiske ledere tidligere i dette efterår dag efter dag talte til
FN's 48. generalforsamling. Den eneste, jeg
hørte tale om oprindelige folk og deres krav på
ligeværdig behandling, var den danske udenrigsminister. Dette ser jeg som et naturligt tegn
på, at Danmark ikke kun i ord, men også i
handling, ønsker at understrege sin klare positive holdning i forhold til oprindelige folk og
derigennem påvirke andre lande til at gøre deres holdning op.
Det er mit håb, at det signal, der ved FN's
generalforsamling blev afsendt af den danske
regering til de mange nationer, der var til stede, og de mange mennesker, der udgør verdens
oprindelige folk, vil blive understreget ved
denne debat.
Besvarelse
Ministeren for udviklingsbistand (Helle Degn):
Da Rigoberta Menchu sidste år fik Nobels
fredspris, sagde hun, at den først og fremmest
ville tjene til at nedbryde den mur af tavshed,
som omgav de oprindelige folks vilkår i Guatemala og andre steder. Og hun har ret. Nobels
fredspris har sammen med beslutningen om at
gøre 1993 til FN's internationale år for oprindelige folk sat de oprindelige folk på den internationale dagsorden, og det var - kunne man
også tilføje - på høje tid.
FN har proklameret 1993 som internationalt
år for verdens oprindelige folk, men hvem er
»oprindelige folk«? Der er en række kendetegn, som karakteriserer oprindelige folk. Et af
de vigtigste er, at de næsten altid nedstammer
fra folk, der boede i landet før alle andre.
Et andet kendetegn er deres nære forhold til
naturen. Lidt forenklet kan man sige, at de lever med naturen og ikke som den industrialiserede del af verden, der lever af naturen.
Et tredje kendetegn er, at de oprindelige
folk ofte er marginaliseret politisk og økonomisk. De oprindelige folk tæller omkring 300
millioner mennesker fra mere end 70 lande. De
bor i områder, der strækker sig fra de arktiske
områder i nord til Amazonlandet i syd og fra
Amerika i vest til Australien i øst. De udgør ca.
5 pet. af verdens befolkning og hører ofte til
blandt de dårligst stillede i de samfund, de lever i.

2208

De oprindelige folk er udsat for mange former for undertrykkelse. I 1960'erne og i
1970'erne blev mange indianerstammer udryddet i Amazonlandet. Selv i dag udsættes indfødte folk for de groveste overgreb, massakrer,
væbnede overfald, voldtægt.
Vi kan ikke, og vi vil ikke stiltiende være
vidne til, at hele folkeslag forfølges og udslettes.
Sidste år var 500-året for Christopher Columbus' ankomst til Amerika - en begivenhed,
der blev indledningen til talrige folkegruppers
århundredlange kamp for overlevelse. At FN
har proklameret 1993 som internationalt år for
verdens oprindelige folk, er således ingen tilfældighed.
FN har sat sig som mål for det internationale år at skabe øget opmærksomhed om oprindelige folks vilkår og at styrke det globale samarbejde med henblik på at løse de problemer,
som oprindelige folk står over for. Et vigtigt
led i denne målsætning er ønsket om, at de
oprindelige folk inddrages i planlægningen og
gennemførelsen af de projekter, der vedrører
dem. Dette er kommet til udtryk i det tema, der
er valgt for året, og som er »Oprindelige folk,
et nyt fællesskab«.
FN-året blev indviet ved en højtidelighed i
FN's generalforsamling den 10. december
1992. Landsstyreformand Lars Emil Johansen
talte ved denne lejlighed ikke blot som repræsentant for det grønlandske hjemmestyre, men
også som repræsentant for Sammenslutningen
af Inuit i Grønland, Canada, USA og Rusland.
Danmark har jo helt særlige forudsætninger,
når det gælder spørgsmålet om de oprindelige
folks rettigheder. Sammen med Grønland har
vi opbygget en erfaring og ekspertise i udviklingen af et samarbejde om varetagelsen af forskellige folks interesser inden for rammerne af
et større nationalt fællesskab.
Vi må imidlertid gøre os klart, at forholdene
for oprindelige folk er meget forskellige i de
enkelte dele af verden, herunder de politiske
og de økonomiske rammer, som disse folk lever under. Det er derfor næppe muligt at skabe
ensartede løsninger for inuitsamfundene i de
nordligste egne af verden og de indianske samfund i Sydamerika, for samerne i de nordiske
lande og for stammefolkene i Afrika og det
fjerne Østen.

2209

(139)
23/11 93: Forespørgsel om opfølgning af FN's internat, år for verdens oprindelige folk";Roslng
16213;title_name;"De oprindelige folk kan også have forskellige ønsker. Nogle lægger hovedvægten på at
bevare deres særlige kulturer. Andre ønsker
først og fremmest at blive integreret i de moderne samfund, men på deres egne præmisser.
Ét synes imidlertid sikkert. Hvis der ikke bliver gjort noget effektivt nu for at beskytte og
støtte de oprindelige folk, er det et spørgsmål,
om ikke hovedparten af de oprindelige folk om
en generation eller to vil have mistet deres kultur og deres identitet.
Det internationale år og den opmærksomhed, der nu er om de oprindelige folk, skal derfor bruges til at fremme deres rettigheder og
udvikling.
Fra dansk side har vi lagt vægt på at deltage
aktivt i planlægningen og gennemførelsen af
årets målsætninger både i Danmark og på internationalt plan. Der har både i Danmark og
Grønland været afholdt en lang række arrangementer om oprindelige folk, udstillinger, foredrag, filmforevisninger, konferencer m.v.
Disse arrangementer vidner om den store interesse, der er i Danmark for oprindelige folk.
Jeg vil gerne tillade mig at benytte lejligheden til at takke Grønlands hjemmestyre og alle
de organisationer, der har bidraget til at skabe
opmærksomhed omkring året.
Internationalt har Danmark aktivt støttet
FN med henblik på, at årets målsætninger har
kunnet opfyldes. Vi har således ydet et væsentligt bidrag til den frivillige fond, som FN har
oprettet i anledning af året med henblik på at
kunne finansiere en række mindre projekter til
direkte gavn for de oprindelige folk. Vi har
endvidere bistået FN's Menneskerettighedscenter i Genéve med udsendelse af en grønlandsk ekspert, der har deltaget i arbejdet med
planlægningen og gennemførelsen af det internationale år.
Hvad angår den danske støtte til oprindelige
folk, må vi som udgangspunkt, når det drejer
sig om praktiske indsatser, nøje se på, hvad der
faktisk hjælper. Vores sympati - hvor stor den
end er - gør det jo ikke alene. Man har fra
dansk side allerede støttet en række konkrete
projekter, der tager sigte på at forbedre oprindelige folks forhold og sikre respekten også for
deres rettigheder.
Lad mig nævne et par helt konkrete eksempler: Den internationale arbejdsgruppe for
spørgsmål vedrørende indfødte folk, IWGIA,

2210

har hovedsæde i København. Danmark finansierer IWGIA's forskningsprojekt om oprindelige folks selvbestemmelse, udvikling og identitet, og vi støtter IWGIA's drift i det hele taget. Siden 1989 har Danmark gennem IWGIA
og Sammenslutningen af Oprindelige Folk i
Peru bidraget med 9 mio. kr. til et projekt, der
har til formål at registrere jordrettigheder i 120
indianske samfund i Amazonlandet i Peru, sådan at de indianske samfund kan håndhæve
deres jordrettigheder mod indtrængende tømmerbaroner og kvægavlere.
Mere end 100 lokalsamfund af oprindelige
folk, som hidtil for få år siden levede som retsløse bønder, har nu fået skøder på deres jord
og ret til at dyrke den som selvstændige bønder.
Siden 1990 har Danmark gennem Caritas
støttet et alfabetiseringsprojekt blandt Kechuaindianerne i Peru. Projektet søger ikke
kun at lære indianerne at læse og skrive, men
også at bevidstgøre dem om deres situation og
deres rettigheder.
Et andet dansk finansieret IWGIA-projekt
skal medvirke til, at oprindelige folk i Afrika
kan udveksle erfaringer om deres forhold og
mulige løsninger på deres problemer. Projektet
omfatter bl.a. fremme af selvorganisering, udgivelse af et nyhedsbrev for oprindelige folk og
mulighed for at fremme indbyrdes kontakter.
Det er blot eksempler. Danmark har de senere år ydet en ikke ubetydelig støtte til de
oprindelige folk, men ikke nok. Regeringen vil
derfor arbejde for en forstærket og mere målrettet indsats til støtte for de oprindelige folk.
Der er meget betydelige regionale forskelle i
de problemer, som de oprindelige folk står
over for. Jeg vil gerne fremhæve et gennemgående træk, som jeg - trods alle forskellighederne - mener har helt central betydning for en
målrettet indsats for at forbedre de oprindelige
folks levevilkår. Det er selvstyre eller, om man
vil, selvforvaltning, dvs. muligheden for at
træffe beslutning om egne forhold.
I alt for mange tilfælde bliver oprindelige
folk enten holdt uden for den udvikling, det
omgivende samfund gennemlever, eller revet
med i en udviklingsproces, som de ikke selv
har igangsat og ikke har kontrol over. I begge
tilfælde krænkes disse folks ret til selvbestemmelse og til frit at forme deres egen udvikling
økonomisk, socialt og kulturelt.

2211

23/11 93: Forespørgsel om opfølgning af FN's internat, år for verdens oprindelige folk";Ministeren for udvlkllngsblstand
20795;title_name;"Målet for vores indsats er nemlig ikke, som
det indimellem fremstilles: at bygge hegn omkring de oprindelige folk og overlade dem til
deres egen skæbne i isolerede reservater. Det
er tværtimod at give dem en reel mulighed for
udvikling, men på egne vilkår og med udgangspunkt i deres egen kultur og ofte stedbundne tilhørsforhold.
En udviklingproces er aldrig konfliktløs:
værdier går tabt undervejs. Brydninger mellem
det gamle og det nye er uundgåelige. Det gælder også, når oprindelige folk står over for en
moderne udvikling med alt, hvad dertil hører.
Vi kan ikke med velmenende intentioner beskytte oprindelige folkeslag mod disse konflikter, men vi kan og vi skal gøre, hvad vi kan for,
at disse folk får mulighed for selv at løse dem
på egne betingelser og i et ligeværdigt samspil
med andre befolkningsgrupper i de enkelte
lande.
Regeringen finder det derfor af afgørende
betydning, at vores støtte i videst mulig udstrækning kanaliseres gennem de oprindelige
folks egne lokale organisationer og sammenslutninger. Kun de ved, hvor skoen trykker.
Fremme af oprindelige folks rettigheder er
et naturligt og integreret led i udmøntningen af
den generelle danske bistandspolitiske målsætning om fremme af respekten for menneskerettighederne og den demokratiske udvikling i vores samarbejdslande. I de tilfælde,
hvor det er relevant, vil vi fra dansk side konsekvent bringe spørgsmålet om de oprindelige
folks forhold og rettigheder op under de årlige
forhandlinger med vores programsamarbejdslande.
Danmark har således under årsforhandlingerne med f.eks. Bangladesh igennem de senere år udtrykt alvorlig bekymring over de overgreb og krænkelser, der finder sted over for
stammefolkene i Chittagong Hill Traets. Parallelt hermed har vi via IWGIA finansieret en
større international undersøgelse af problemet.
Dialogen har ført til, at regeringen i Dhaka har
erkendt, at man må søge at finde en politisk
løsning, og for et års tid siden indledte man
forhandlinger med stammefolkenes repræsentanter. Disse forhandlinger er endnu ikke afsluttet, men ordet dialog er faldet ind i ordbogen.
Regeringen vil fortsætte og udbygge støtten
til konkrete projekter, der tager sigte på at for-

2212

bedre oprindelige folks politiske, sociale, økonomiske og kulturelle rettigheder.
Mange af de danske private organisationer
arbejder i områder, hvor der lever oprindelige
folk, og har opbygget et indgående kendskab
til deres levevis og situation. Vi bør selvsagt
drage nytte af denne viden. Vores fremtidige
indsats over for oprindelige folk vil derfor i høj
grad også bygge på et tæt samarbejde med de
private organisationer.
De oprindelige folk lever i skrøbelige miljøer og er de første, der lider under de negative
virkninger af skovtab, minedrift, dæmninger
og industrialisering. Der er derfor behov for at
gøre en særlig indsats for at sikre de oprindelige folks miljø.
Oprindelige folk står svagt i deres kamp for
at få de statslige myndigheder til at respektere
deres rettigheder. Det gælder især ejendomsog brugsretten til landområder, de bebor og er
afhængige af for livets ophold.
Rettigheder er ikke bare noget, man har,
men det er noget, man må kæmpe for. Det
kræver organisering. Især her er der brug for
en hjælpende hånd. Fra dansk side vil vi hjælpe oprindelige folk med at organisere sig, sådan at de selv kan udtrykke deres ønsker gennem en dialog. Kun de kan udforme en politik,
som på én gang kan bringe dem ind i udviklingen og samtidig bevare værdifulde elementer
af deres urgamle kulturer.
Der er talrige eksempler på, at oprindelige
folk er blevet tvangsforflyttet i forbindelse med
gennemførelsen af større udviklingsprojekter
som f.eks. ved anlæggelsen af miner og dæmninger. Sådanne forflytninger har i reglen haft
katastrofale konsekvenser for de pågældende
befolkningsgrupper. Fra dansk side vil vi gøre
alt for at undgå at tvangsforflytte folk i forbindelse med gennemførelsen af danske bistandsprojekter. Herudover vil vi arbejde for, at de
retningslinjer, som OECD's Udviklingskomité, DAC, har udarbejdet vedrørende forflytninger og genbosætning, bliver fulgt til punkt
og prikke også i projekter, som Danmark ikke
direkte er med til at finansiere.
Der er behov for en samlet strategi, som kan
sikre en forstærket og mere målrettet dansk
indsats til støtte for de oprindelige folk. Hovedelementerne i en sådan strategi vil skulle
omfatte dels dialogen med vore programsamarbejdslande, dels finansiel støtte til projekter,

2213

23/11 93: Forespørgsel om opfølgning af FN's internat, år for verdens oprindelige folk";Ministeren for udviklingsbistand
25373;title_name;"der direkte søger at forbedre oprindelige folks
vilkår og rettigheder, og dels integration af
hensynet til oprindelige folk i det, vi kalder almindelige bistandsprojekter. Indsatsen vil hovedsagelig skulle kanaliseres gennem de private organisationer, herunder specielt de oprindelige folks egne lokale organisationer og sammenslutninger.
Jeg vil dog gerne understrege, at vi naturligvis er meget åbne over for, hvad der præcis
skal indgå i strategien. Jeg håber derfor, at der
under debatten her i dag fremkommer gode
råd og ideer, som kan tjene som inspiration i
det videre arbejde hermed. Ligeledes agter jeg
selv som forberedelse til strategiarbejdet i januar at besøge Bolivia og Nicaragua for at lytte til bl.a. Amazonasindianernes egne ønsker
og forestillinger om deres fremtid.
Det er klart, at en løsning af de store og
komplekse problemer, som oprindelige folk
står over for politisk, socialt, økonomisk, vil
tage lang tid. På verdenskonferencen om menneskerettigheder, der blev afholdt i Wien i juni, blev det således anbefalet, at FN's generalforsamling proklamerer et internationalt tiår
for verdens oprindelige folk, og at man inden
for rammerne af et sådant tiår overvejer at oprette et permanent forum for oprindelige folk
inden for FN-systemet.
Regeringen vil arbejde for, at disse forslag
bliver vedtaget allerede under den indeværende generalforsamling.
Vi vil endvidere aktivt støtte, at det igangværende arbejde inden for FN med hensyn til udarbejdelse af en deklaration om oprindelige
folks rettigheder kan færdiggøres så snart som
muligt, formentlig dog tidligst i 1995. Der foreligger nu et udkast til en sådan deklaration, der
er udarbejdet af en særlig arbejdsgruppe under
FN med deltagelse af et stort antal repræsentanter for oprindelige folk.
Regeringen vil arbejde for, at deklarationen
bliver fremadrettet i alle de centrale spørgsmål, herunder selvbestemmelse, selvforvaltning, landrettigheder, retten til en bæredygtig
udnyttelse af naturressourcerne og bevarelse af
kulturel identitet.
Selv om vi må være aktivistiske og progressive i disse spørgsmål, må vi ikke glemme, at de
mange steder er kontroversielle og ikke kan løses efter den samme skabelon. En udvikling på
et bæredygtigt grundlag kræver forståelse og

2214

gensidig tillid. Det skal være ledestjernen for
en fremtidig strategi for dansk bistand til de
oprindelige folk.
Forhandling";Ministeren for udviklingsbistand
27763;name_party;":
Jeg vil gerne takke ministeren for redegørelsen. Det er, så vidt jeg ved, første gang, at Folketinget har en debat om oprindelige folkeslag, og som ministeren sagde, er det på høje
tid. I betragtning af, at 1993, FN-året for oprindelige folkeslag, synger på sidste vers, er det på
høje tid, at vi sammen finder ud af, hvad året
har bragt os, og ikke mindst hvordan vi vil bruge erfaringerne i fremtiden.
Dagens debat er ikke og skal ikke være en
Grønlandsdebat, men trods det kan vi ikke
komme uden om, at forholdet mellem Grønland og Danmark i dets nuværende form spiller en afgørende rolle for, hvordan vi betragter
situationen blandt oprindelige folk ude omkring i verden.
Det grønlandske folk har været kolonialiseret af Danmark: det er i år 40 år siden, kolonitiden ophørte i forholdet mellem vore to lande.
Der går mange sagn om kolonitiden spændende fra romantiske historiefortællinger til kritiske analyser af grønlændernes og danskernes
placering i datidens hierarki.
Tiden efter ophøret af kolonitiden har, som
vi ser det så mange andre steder i verden, ikke
været en let periode at komme igennem, hverken blandt grønlænderne eller i det danskgrønlandske forhold: men vi kom da omsider
på talefod. Vi satte os ned og talte sammen, og
vel var vi ikke altid enige, men vi blev siddende og forhandlede os til et resultat, som begge
parter - tør jeg vist godt sige - i dag er ganske
godt tilfreds med.
Som ligeværdige parter nåede vi frem til et
resultat. Vi har på dansk kaldt det et hjemmestyre: andre steder i verden kalder man det autonomi eller lokalt selvstyre, men meningen er
den samme: Inden for samme rige har staten
afgivet en del af beslutningskompetencen til et
oprindeligt folk, i Grønlands tilfælde oven i
købet efter en fredelig forhandling uden at gribe til våben, uden blodsudgydelse.
Det er på den baggrund måske ikke så mærkeligt, at andre oprindelige folk og andre stater
for den sags skyld er begyndt at interessere sig

2215

23/11 93: Forespørgsel om opfølgning af FN's internat, år for verdens oprindelige folk";Rosing
29818;title_name;"for den dansk-grønlandske løsning. Situationen er jo, som de fleste vil vide, ganske anderledes i andre dele af verden. I Grønland er vi
lidt over 50.000 sjæle. Rundt på kloden er der
mindst 300 mio. mennesker, som på hver deres
måde deler skæbne med os. Rundt i verden er
der en lang række stater, som deler skæbne
med Danmark, om end der selvfølgelig er store
forskelle kulturelt og ideologisk. Vi kan så være stolte over og glade for, at vi har fundet ud
af det, men hvad kan vi bruge det til i forhold
til den viden, vi har om, hvordan andre oprindelige folk har det i de nationer, som de er en
del af?
Et enkelt eksempel: I fredags, den 19. november, tikkede endnu en nyhed ud fra Ritzaus Bureau med overskriften: »Massakre i
Bangladesh«. Mindst 13 - efter de sidste meldinger var det formentlig 23 - mennesker,
stammefolk, var den 17. november blevet
dræbt under en massakre på studenter, som
var forsamlet til et fredeligt møde. Vi har så
mange gange hørt om massakrer og folkemord
i Chittagong Hill Tracts i Bangladesh. Staten
Bangladesh, som i dag skulle være et demokratisk land, og som er en af hovedmodtagerne af
dansk ulandsbistand, havde slået til igen. Militæret, som endnu en gang har fået skylden for
massakren, har tilsyneladende et ukontrolleret, frit øvelsesområde blandt de oprindelige
folk i Chittagong Hill Tracts.
Afsky og hjælpeløshed er de umiddelbare
reaktioner. Herefter ledes tankerne hen på de
kriterier, der bruges i Danmark, når vi skal finde såkaldte samarbejdslande eller modtagerlande for bistand. Det må være på sin plads, at
Danmark under hensyntagen til modtagerlandenes overholdelse af menneskerettigheder og naturligvis også fattigdomsorientering kræver at kunne se modtagerlandene efter i
sømmene.
Vi ved, at de fleste modtagerlande ser bistanden fra de rige lande som et uundværligt
instrument i opbygning af en rimelig levestandard. Derfor må det være et mindskekrav, at
helt basale menneskerettigheder overholdes,
og dette må Danmark gøre klart opmærksom
på. Når det er muligt at gøre indsigelse over
for et stort land som Kina under påberåbelse
af manglende respekt for menneskerettigheder, må det også være muligt at gøre regeringerne i modtagerlandene opmærksom på nog-

2216

le kriterier også for oprindelige folkeslags rettigheder, som Danmark opstiller for at kunne
yde bistand. Vi vil også arbejde for, at dette
synspunkt vinder indpas i EU.
Hvis vi vender os til vores del af verden, har
vi samerne i det nordlige Skandinavien, i Norge, Sverige, Finland, og i Rusland. Vi skal naturligvis ikke blande os i samernes egne politiske dispositioner omkring deltagelse eller ikkedeltagelse i det nordiske samarbejde eller i
andet internationalt samarbejde. Jeg mener
dog, det er på sin plads her at opfordre Folketinget til at betragte også samerne som et
oprindeligt folk, der har deres retmæssige krav
på lige fod med de selvstyrende dele af Danmark til at gå ind i det nordiske samarbejde.
Vi nyder i Grønland godt af at deltage i det
nordiske samarbejde som en del af det danske
riges delegation, og vi ser meget gerne samerne
som en del af det nordiske fællesskab i det eksisterende samarbejde: men lad mig understrege, at det er et spørgsmål, som samerne helt på
egen hånd må tage stilling til. Jeg vil også gerne tilføje, at samernes deltagelse afgjort måtte
give et spændende og sikkert frisk pust til det
eksisterende nordiske samarbejde.
Det arktiske område er naturligt nok af stor
interesse for vore diskussioner her. Jeg tror, at
alle herinde føler et større eller mindre tilknytningsforhold til de arktiske områder, formentlig i kraft af rigsfællesskabet med Grønland. Vi
har ved mange lejligheder diskuteret miljømæssige og forvaltningsmæssige spørgsmål
her i salen. Trods de forskelle, der kan være i
opfattelsen af bæredygtig udnyttelse af vore
ressourcer, har der altid hersket en ligeværdig
respekt i forholdet mellem de danske parlamentarikere og de holdninger, man har givet
udtryk for fra vores side.
Men vi kan vist også være ret sikre på, at
flere diskussioner og debatter vil komme, og
det hører med i et ligeværdigt fællesskab. Det
er uomgængeligt, at penge hører med til denne
diskussion: nok så mange fine ord og hensigtserklæringer kan ikke blive virkeliggjort uden
en pose penge i hånden.
Oprindelige folk skal - som det også er anerkendt sædvane i denne del af verden - gives
mulighed for at markedsføre deres egne produkter, med andre ord gives mulighed for at
skabe deres egen økonomi. Der eksisterer i dag
en grel kulturel diskrimination, hvad angår

2217

23/11 93: Forespørgsel om opfølgning af FN's internat, år for verdens oprindelige folk";Rosing
34454;title_name;"oprindelige folks muligheder for frit og på et
bæredygtigt grundlag at udnytte deres egne
ressoucer: det gælder også Danmarks samarbejdslande i bistandssammenhæng. Her bør
regeringen ganske klart være mere fleksibel i
forbindelse med en række lande.
Der er naturligvis bestemte spilleregler, som
er nødvendige, når så store dele af skatteyderpengene er øremærket til udviklingshjælp. Der
kan her være grund til at pege på anvendelsen
af det, der hedder BNP, bruttonationalproduktet, som en rettesnor, når det gælder bistand til
visse lande. Oprindelige folk er i mange tilfælde afgrænsede befolkninger inden for deres
nationer med et sædvanligvis meget lavere indkomstniveau. Det bør derfor være muligt at tilrettelægge det danske bistandssamarbejde på
en måde, så disse folkegrupper tilgodeses i
langt større grad, end tilfældet er i dag.
Verden er i dag således indrettet, at det bliver mere og mere vanskeligt at indrette sit verdensbillede efter de eksisterende landegrænser. Etniske og kulturelle kendetegn på tværs
af grænserne spiller en stadig større rolle i vores bedømmelse af, hvem vi egentlig samarbejder med. Der er mange gode formål, som vi
gerne vil yde vores bidrag til. Jeg vil gerne her
opfordre til, at vi allerede under de igangværende finanslovforhandlinger tænker på at tilgodese formål, der kan komme de oprindelige
folks sag til gode. Det er ikke tiden her konkret
at komme ind på særlige formål eller særlige
projekter, men vær forvisset om, at det ikke
skorter på ideer.
Som jeg tidligere har sagt, er Danmark på
mange måder et godt forbillede. Lad mig slutte
med et dejligt eksempel: Under Den Arktiske
Miljøkonference i september i år i Nuuk i
Grønland var den danske regering den eneste
af de otte deltagende nationer, som gav tilsagn
om økonomisk støtte til det videre arbejde.
Endvidere gav Danmark tilsagn om at oprette
et sekretariat til at følge,op på dette arbejde.
Jeg skal til sidst tillade mig på vegne af Socialdemokratiet, Konservative, Venstre, SF, CD,
Det Radikale Venstre og Kristeligt Folkeparti
at fremsætte følgende:
Forslag om motiveret dagsorden.
»Folketinget tager regeringens redegørelse
om overvejelserne vedrørende opfølgning på
1993 som FN's internationale år for verdens
oprindelige folk til efterretning.

2218

Folketinget understreger vigtigheden af, at
Danmark aktivt søger at fremme de oprindelige folks vilkår og rettigheder, og opfordrer regeringen til
- at arbejde for, at FN snarest færdiggør og
vedtager FN-deklarationen om oprindelige
folks rettigheder - samt at sikre, at spørgsmålet om Folketingets ratifikation af ILOkonvention nr. 169 af 27. juni 1989 snarest
afklares,
- aktivt at bidrage til at bringe krænkelser af
oprindelige folks rettigheder til ophør gennem bilaterale kontakter og internationale
organisationer,
- at arbejde for, at der inden for FN snarest
oprettes et permanent forum for oprindelige
folk,
- at medvirke til, at FN proklamerer et tiår for
oprindelige folk,
- i indeværende folketingsår at fremlægge en
samlet strategi for en øget og effektiv dansk
bistand til verdens oprindelige folkeslag.
Folketinget går herefter over til næste sag på
dagsordenen.«
(Dagsordensforslag nr. 0 11).";Roslng
37642;title_name;Der er nu fremsat følgende forslag om motiveret dagsorden: (se foran). Dette forslag indgår nu i forhandlingen.;Formanden
37766;name_party;":
Det Konservative Folkeparti mener, at vi
står over for tre hovedudfordringer i bestræbelserne på at bedre vilkårene for de oprindelige folk:
Først og fremmest skal der gøres en forstærket indsats for at bringe de umiddelbare, åbenlyse og ofte meget grove krænkelser af disse
folks rettigheder til ophør. Her er tale om overgreb på almene menneskerettigheder, ofte
kombineret med omfattende ødelæggelser af
natur og miljø, som burde være åbenbare for
enhver, men som ofte foregår i det skjulte, netop fordi ofrene for disse overgreb blandt de
oprindelige folk er for svage til at få begivenhederne frem til verdens førende tv-stationer.
Dernæst gælder det om gennem internationale aftaler og konventioner at traktatfæste, at
de oprindelige folk i de enkelte nationalstater
sikres lige rettigheder med det sædvanligvis
store befolkningsflertal, der politisk, økonomisk og kulturelt har den egentlige magt.

2219

23/11 93: Forespørgsel om opfølgning af FN's internat, år for verdens oprindelige folk";Fischer
38778;title_name;"Endelig gælder det om at fremkalde en
holdningsmæssig ændring i store dele af den
moderne såkaldt civiliserede verden, der indebærer, at de oprindelige folk og deres rettigheder også de facto respekteres og kan håndhæves.
Det er beskæmmende, at respekten for de
oprindelige folks rettigheder fortsat skal være
et akut samfundsanliggende så mange steder
på Jorden. Det er trods alt mere end 200 år
siden, at det i den amerikanske uafhængighedserklæring blev slået fast, at alle mennesker
er født lige og med samme umistelige rettigheder - Thomas Jeffersons principper, der kort
efter var det centrale politiske indhold i den
franske revolution. Og selv om nogle vil fremføre, at der ikke her var tale om universelle erklæringer, bredte holdningerne sig, men desværre ikke nok til at ændre især de stærke kolonimagters adfærd.
Efter Den Anden Verdenskrig kom så FN's
verdenserklæring om menneskerettighederne i
1948. Den er i det mindste ikke til at tage fejl
af. Den understreger, at alle mennesker er født
frie og lige i værdighed og rettigheder. Det er
naturligvis det grundlag, som alle i dag burde
rette sig efter, men ikke desto mindre er det
kummerlige vilkår, der mange steder på Jorden bliver de oprindelige folk til del - f.eks.
indianerne i store dele af Mellemamerika for
at nævne en gruppe af oprindelige folk, hvis
vilkår i årtier har været og stadig er særdeles
vanskelige, og hvor diskriminationen ikke alene trives inden for det enkelte lands grænser.
Det Konservative Folkeparti betragter hensynet til de oprindelige folk som tæt og uløseligt knyttet til respekten for de almene menneskerettigheder. Vi ønsker, at hensynet til de
oprindelige folk skal indgå som et af kriterierne i overvejelserne om vores udviklingshjælp i
tilknytning til de principper, Folketinget vedtog i 1989. Det vil sige, at når et modtagerland
inden for sine grænser har oprindelige folk,
hvortil der kræves særlige hensyn, så skal der
tages særlige hensyn, og krænkelser af disse
folks rettigheder bør bevirke, at dansk hjælp til
den pågældende nationalstat genovervejes eller omprioriteres.
Jeg deler helt den opfattelse, som hr. Rosing
har fremført vedrørende Bangladesh og Chittagong Hill Tracts People, og jeg er glad for, at
han har nævnt det. Det er tragisk, at det er

2220

nødvendigt endnu en gang med en aktuel baggrund at fremhæve en massakre, og man må
spørge: Hvor længe skal Bangladeshmyndighederne have lov til at snakke udenom? Dette
her har stået på i adskillige år, og desværre er
der nok ikke grund til den - om end begrænsede - optimisme, som udviklingsministeren gav
udtryk for. Jeg mener, det bør få konsekvenser
for myndighederne i Bangladesh.
I disse uger og måneder er der igen fokus på
den ekstremt vanskelige situation, som Tibet
befinder sig i, hvor et folks kulturelle og politiske grundlag åbenlyst er ved at blive knust under det kommunistkinesiske åg. I sommer efterlyste Tibets åndelige og politiske leder, Dalai Lama, et besøg af EF-trojkaen i Tibet. Det
var før de seneste dramatiske oplysninger om
omfattende ødelæggelser i Lhasa. Jeg har efterlyst et konkret udspil fra den danske udenrigsministers side - og jeg vil gerne gøre det
her igen: så kan det være, at udviklingsministeren vil give budskabet videre til udenrigsministeren - over for denne akutte trussel mod et
lille folks eksistens.
Standses undertrykkelsen ikke, vil den
utvivlsomt føre til, at tibetanerne til sidst befinder sig som tvangsanbragte i et grotesk frilandsmuseum bestyret af kinesiske turistguider, der fremviser, hvordan Tibet var i gamle
dage, men hvor alt andet i øvrigt er kinesisk.
Kun 300 ud af næsten 13.000 forretninger og
restauranter i Lhasaområdet er i dag ejet af tibetanere. Når vi ser billeder fra Tibet, er det
hele tiden nye kinesiske huse, der dukker op:
sådan udtrykte Dalai Lama det i sommer til
Berlingske Tidende. Han kan tale frit fra sit eksil. Det kan Tibets befolkning ikke. Derimod
vælter det ud med kommunistkinesisk propaganda.
For nylig havde vi en FN-debat her i Folketinget, hvor vi også drøftede Tibet. Det Konservative Folkeparti gav klart tilsagn om, at vi
ville støtte et udspil fra regeringen til fordel for
Tibet. Det udspil veriter vi stadig på. Hr. Peter
Duetoft, Centrum-Demokraternes ordfører,
talte om et dansk bidrag til, at tibetanerne kan
overleve kulturelt trods kinesernes undertrykkelse. Det var en god formulering, og det har vi
sagt ja til fra konservativ side. Og når et af regeringspartiernes ordfører er så konkret, må vi
forvente, at regeringen faktisk foretager sig noget.

2221

23/11 93: Forespørgsel om opfølgning af FN's internat, år for verdens oprindelige folk";Fischer
43417;title_name;"Jeg vil også gerne nævne situationen på Østtimor. Skal man tro to af hinanden uafhængige
kilder som Amnesty International og det amerikanske dagblad Herald Tribune, så er der i
perioden siden den indonesiske invasion i
midten af 1970'erne sket overgreb på menneskerettighederne i et sådant omfang, at man
vist skal til Cambodja under Pol Pot-regimet
for at finde et sammenligningsgrundlag.
Amnesty taler om, at op imod 200.000 mennesker ud af en østtimoresisk befolkning på
600.000 er omkommet. Herald Tribune omtalte det som Indonesiens Tian An Men.
En retssag i foråret i Østtimors hovedstad,
Dili, mod lederen af FRETILIN-bevægelsen,
Xanana Gusmao, satte på ny fokus på den
manglende retssikkerhed for Østtimors befolkning og på den indonesiske besættelse i strid
med FN's resolution. Også her er international
handling påkrævet. Ville det have været for
meget at forlange, at trojkaen havde sendt en
repræsentant til retssagen i Dili? Der er faktisk
brug for, at EU i den slags sager optræder med
en forstærket fælles politik. Netop i forhold til
befolkningsstærke nationer som Kina og Indonesien må det da også for det enkelte EU-land
være en styrke at kunne optræde i fællesskab.
For så vidt angår de oprindelige folks rettigheder i internationalt perspektiv har udviklingsministeren grundigt redegjort for Danmarks støtte til FN's bestræbelser, såvel de
praktisk-økonomiske som de formelle, vedrørende færdiggørelse af deklarationer om de
oprindelige folks rettigheder. Jeg vil godt sige
ministeren tak for redegørelsen. Vi finder de
danske bidrag vigtige og indsatsen berettiget.
For så vidt angår det internationale tiår for
verdens oprindelige folk er det efter den konservative folketingsgruppes opfattelse også
nyttigt som en tidsramme for nye fremskridt.
Det må ikke udvikle sig til en syltekrukke, men
tværtimod til et aktivt bidrag til at fokusere på
de oprindelige folks problemer og til at ændre
holdninger mange steder rundt om i verden.
Vi har den opfattelse, at uanset de store forskelle i vilkårene rundt om på Jorden for de
oprindelige folk vil der utvivlsomt mange steder kunne hentes inspiration i den måde, Danmark og Grønland har løst problemerne på
med hjemmestyret og ved Grønlands gradvise
overtagelse af de fleste samfundsopgaver, men
samtidig med fastholdelse af rigsfællesskabet.

2222

Samarbejdet mellem grønlandske og danske
politikere i bestræbelserne på at give de oprindelige folk bedre muligheder for at komme til
orde har udviklet sig frugtbart. Et godt eksempel herpå var samarbejdet i forbindelse med
FN's verdenskonference om menneskerettighederne i Wien denne sommer. Det ser vi frem
til en fortsættelse af.
Informationer om de oprindelige folks vilkår er et meget centralt tema. Det kræver naturligvis uhindret adgang for internationale
observatører til alle de oprindelige folks hjemstavne. Her kan en højkommissær for menneskerettigheder utvivlsomt spille en central rolle. Også derfor er det vigtigt, at en sådan post
oprettes.
Praktiske rammer for, at de oprindelige folk
selv kan komme til orde, er et andet centralt
tema, som vi bør lægge mest mulig vægt på.
Wienkonferencen var et bidrag hertil, konferencen i Nuuk i 1991 var et andet. Det samme
var tildelingen i december sidste år af Nobels
fredspris til Ricoberta Menchu.
Og sidst, men ikke mindst drejer det sig i en
række tilfælde mest akut om politisk støtte til
folk, der her og nu er udsat for overgreb og
krænkelser.
På alle disse områder kan Danmark yde
værdifulde bidrag, og vi bør gøre det.
(Kort bemærkning).";Fischer
46959;name_party;":
Jeg vil gerne sige tak til hr. Fischer for hans
meget betænksomme og udmærkede interesse
for CD's holdninger i disse udenrigspolitiske
spørgsmål.
Jeg skal bekræfte, at det, jeg sagde under
FN-debatten, naturligvis også vil blive gentaget i min ordførertale i dag.
Nu er det jo snevejr udenfor, og transportmulighederne er ikke så gode i Danmark lige i
øjeblikket. Derfor må jeg beklage, at der faktisk i første halvdel af et møde med en kinesisk
delegation i Udenrigspolitisk Nævn i formiddags kun var formanden til stede: lidt senere
kom en repræsentant for Fremskridtspartiet.
Derfor kan Det Konservative Folkeparti naturligvis ikke vide, hvad der foregik under mødet: men der foregik faktisk det, kan jeg oplyse
hr. Fischer om, at jeg over for den kinesiske
delegation understregede menneskerettighederne i Tibet og vores bekymring for, hvad der

2223

23/11 93: Forespørgsel om opfølgning af FN's internat, år for verdens oprindelige folk";Peter Duetoft
47922;title_name;"foregår, og gentog ønsket om, at Udenrigspolitisk Nævn under besøget i Kina til foråret hvis det bliver til noget, det er jo op til Præsidiet - gerne ville have lov til at besøge Tibet.
Jeg kan også glæde hr. Fischer med, at den
kinesiske delegation, der bl.a. omfattede borgmesteren i Tibets hovedstad, sagde, at vi var
meget velkomne, og at det naturligvis ville
komme til at indgå i programmet, hvis det danske Folketing ønskede det.
Blot denne faktuelle oplysning, sådan at hr.
Fischer kan sove trygt i nat.
(Kort bemærkning).";Peter Duetoft
48465;name_party;":
Jeg siger tak til Centrum-Demokraternes
ordfører for oplysningen og glæder mig naturligvis også over, at hr. Peter Duetoft har benyttet lejligheden til åbenbart at tale i klart sprog
over for de kinesiske myndigheder. Det mener
jeg vi bør benytte enhver lejlighed til, og jeg
synes, det er udmærket. Jeg er ikke selv medlem af Nævnet, så jeg havde ikke mulighed for
at være til stede, snevejr eller ikke snevejr.
Jeg vil dog ganske kort nævne, hvad hr. Peter Duetoft sagde i folketingsdebatten den 28.
oktober 1993. Han understregede, at vi skulle
omprioritere hjælpen og f.eks. sørge for, at det
tibetanske folk kan overleve kulturelt trods kinesernes undertrykkelse. Jeg opfattede det
som en bebudelse af et initiativ på dette område, en særlig dansk støtte til Tibet, og jeg havde selvfølgelig regnet med, at udenrigsministeren allerede ville være kommet med et udspil
på det område.
Jeg er glad for, at hr. Peter Duetoft tog det så
konkret op. Jeg mener, der er et akut behov,
også i betragtning af den farvestrålende, massive kinesiske propaganda, der i øjeblikket føres.
Det var måske et område, hvor vi kunne støtte
Tibets folk konkret, så det kunne komme til
orde, kunne få sine synspunkter frem, ved støtte til Dalai Lama eller til tibetanerne i Tibet,
således at de ikke lider den frygtelige kulturelle skæbne, som i øjeblikket truer dem.
(Kort bemærkning).";Fischer
49853;name_party;":
Jeg er frygtelig ked af, at hr. Fischers temperament ikke tillader, at han venter til min ordførertale med at høre, hvad jeg vil sige, for da

2224

vil jeg faktisk gentage det, jeg sagde under FNdebatten.
Jeg vil godt påtage mig det fulde og aldeles
udelelige ansvar - det er så populært at tage
ansvar i mit parti i øjeblikket - for, at udenrigsministeren ikke er kommet med det udspil. Hr.
Fischer kan måske ikke vide det - selv om jeg
mener, jeg har sagt det til hr. Fischer - men det
forslag, jeg fremdrog under FN-debatten, var
et forslag, som jeg havde fået via en henvendelse fra nogle i Danmark boende tibetanere.
Vi ønskede et mere konkret udspil fra dem.
Grundtankerne kendte vi, men vi ønskede et
mere konkret udspil, og det kom faktisk først
fra dem i sidste uge. Jeg har ikke - undskyld,
fru udviklingsminister - fået fremsendt det til
udviklingsministeren endnu, men jeg skal
straks efter min ordførertale få det sendt over i
ministeriet pr. bud, så ministeren kan tage stilling til det meget hurtigt. Det er derfor, udviklingsministeren ikke havde en chance for at sige noget om det. Aftalen var faktisk, at der
skulle komme et udspil.
I al sin banalitet - det er et godt forslag, og
mange gode forslag er jo netop banale - foreslås en undersøgelse af, om Danmark direkte
eller via UNESCO kan gå ind og være med til
økonomisk at beskytte en række af de kulturværdier, som er i Tibet, sådan at bulldozerne
fra Rødekina ikke ødelægger det hele. Det er
det, det handler om, men det er ikke nok at
stille sig op og sige det til en udviklingsminister, som skal udarbejde det i praksis. Derfor
var det altså rart at have udspillet fra de pågældende personer, og det er nu kommet og går
videre til ministeren.
(Kort bemærkning).";Peter Duetoft
51605;name_party;":
På baggrund af hr. Peter Duetofts bemærkninger kan jeg konstatere, at dette samarbejde
mellem Det Konservative Folkeparti og Centrum-Demokraterne fører til, at der faktisk
sker noget, og det er jeg meget tilfreds med.
Det er udmærket, og jeg vil sige tak til hr. Peter
Duetoft.
Så vil jeg bare til sidst efterlyse - som jeg har
gjort tidligere - et udspil fra EF-trojkaens side
med henblik på et besøg i Tibet. Jeg mener, at
der nu er endnu mere grund til, at trojkaen aflægger et besøg i Lhasa, end der var i sommer,
da Dalai Lama efterlyste det. Og hvorfor skulle

2225

23/11 93: Forespørgsel om opfølgning af FN's internat, år for verdens oprindelige folk";Fischer
52279;title_name;"Danmark ikke benytte den platform, som vi nu
engang har indtil nytår?";Fischer
52369;name_party;":
Allerførst vil jeg sige til den foregående ordveksling, at efter, at det således er konstateret,
at CD og De Konservative er enige om Tibet,
tror jeg, at vi alle sammen er enige, når det
gælder Tibet. Derefter vil jeg gå over til min
egentlige tale.
Af og til har jeg været meget skeptisk over
for, at man ustandselig havde »år« i FN, fordi
det ene år næsten kan tage glansen fra det andet år, så man til sidst siger: Hvornår er det så
de aldrende mænds tur til at få et år, for de er
vist efterhånden de eneste, der ikke har haft et?
Men netop efter 500-året for Columbus sidste år synes jeg det var meget relevant, at vi fik
de oprindelige folks år i år.
Jeg synes også, at det har ført mange gode
ting med sig. I hvert tilfælde synes jeg, at man
på menneskerettighedskonferencen i Wien
kom til mange gode resultater. Så det sammenfald, der var mellem på den ene side de oprindelige folks år og på den anden side menneskerettighedskonferencen, tror jeg var et lykkeligt sammenfald.
Og jeg er også glad for, at vi nu her i Folketinget følger de oprindelige folks år op med en
forespørgselsdebat og en motiveret dagsorden.
Jeg vil i øvrigt benytte lejligheden til at takke
for en flot tale fra udviklingsministeren, hvor
jeg var enig i hendes betragtninger om, hvad vi
skal gøre, og hvilke problemer vi står over for.
Vi kan jo ikke skrue udviklingen tilbage.
Verden udvikler sig, og der er nogle, der
ustandselig kommer i klemme. Men det, vi kan
gøre, er at være langt mere opmærksomme på,
hvad det er, der sker. De folkevandringer, der
foregik efter kolonitiden, og de mange folkevandringer, der er foregået også på andre kontinenter, har ustandselig bragt folk i klemme.
Og når vi taler om oprindelige folk, så kan
man ikke komme med nogen præcis definition
af, hvad vi egentlig taler om. Men alligevel tror
jeg, vi alle sammen ved, hvem det er, vi tænker
på.
Der er nogle, som er kommet i klemme, fordi landbrugsudviklingen har bevirket, at deres
jord skulle bruges: det gælder f.eks. indianerne
i Amazonområdet. Vi kan gøre noget for dem
ved at prøve at understøtte deres juridiske ret-

2226

tigheder, sådan at man ikke bare uden videre
kan tage jorden fra dem. Der er nomader i Afrika, der er kommet i klemme på tværs af
grænser og på grund af klimaændringer. Og vi
ser, hvordan der ustandselig opstår problemer.
I en tid, hvor man taler om etniske udrensninger og forskellige andre forfærdelige ting, er
der virkelig grund til, at vi også beskæftiger os
med de oprindelige folks interesser.
Heldigvis har vi fra dansk side hele tiden
haft bred politisk opbakning til, at vi fører en
aktiv dansk politik, og jeg tror faktisk, at det, at
Grønland har deltaget i den danske delegation
ved de årlige generalforsamlinger i New York,
også har været medvirkende til yderligere at
skærpe vores interesse for at gøre noget - ikke
bare med ord, men faktisk ved at følge det op
på generalforsamlingen i FN. Så jeg tror, det
har været en virkelig nyttig model, vi her har
haft.
Det er jo ikke bare et spørgsmål om, at man
skal følge en grønlandsk model, at man skal
have autonomi, hjemmestyre, selvstyre, lokalforvaltning, eller hvad man nu kan tale om:
det er også et spørgsmål om at understøtte kulturer og traditioner.
Jeg synes også, det er vigtigt - sådan som
udviklingsministeren understregede det - at
det, vi taler om, ikke er nogen reservattankegang, ikke er et eller andet frilandsmuseum.
Der skal også ske en udvikling, men det skal
være en udvikling på folks egne betingelser.
Og jeg synes netop, at Grønland har været et
godt eksempel på, at i starten, hvor man talte
om at »civilisere«, nemlig overføre nogle normer fra ét område til et andet, gik det galt, men
da vi begyndte at tale med hinanden som ligeværdige partnere, viste det sig, at man godt
kan have en udvikling, at det ikke behøver at
være et frilandsmuseum, og at det så alligevel
er det grønlandske folks egen identitet, som
kommer til udtryk.
Det, vi har brug for i verden, er jo, at vi i
stedet for at forundres over, at vi er så forskellige, glæder os over den mangfoldighed, der
findes, og alt det, vi kan lære af hinanden og
hinandens kultur og tradition og tankegang.
Og jeg synes netop, at den måde, vi har haft
en dialog med det grønlandske samfund på, er
et godt eksempel, som vi kan give videre. Det
viser også noget om, at når man skaber sikkerhed og tryghed, undgår man også ufred og
konflikter.

2227

23/11 93: Forespørgsel om opfølgning af FN's internat, år for verdens oprindelige folk";Hanne Severinsen
56869;title_name;"Jeg tror også, det er vigtigt, at vi i forbindelse med vore særlige forpligtelser i det arktiske
område har stået i spidsen for et samarbejde
om at sikre det arktiske miljø, for netop i dette
område er der et meget sårbart miljø, hvor der
virkelig er brug for en aktiv indsats, og hvor
der jo desværre har været lande, der har betragtet det som en losseplads, et område, hvor
man bare kunne smide ting væk, som man ikke
rigtig vidste, hvor man ellers skulle gøre af.
Dette er så meget desto mere alvorligt, når det
gælder det arktiske miljø, som jo er meget længere om at regenerere end andre miljøer.
Derfor hilser jeg det velkommen, at man har
besluttet, at der skal udformes en særlig miljøstrategi for det arktiske område.
Men først og fremmest skal vi koncentrere
os om to områder:
For det første skal vi som danskere sørge for,
at den udviklingsbistand, vi giver, bliver givet
på betingelse af, at man også behandler sine
mindretal godt i de områder, hvor vi går ind
med bistand. Jeg synes, at der er mange eksempler på, at vi måske nok skal tage lidt hårdere fat. Bangladesh blev nævnt, Kashmir er også blevet nævnt, og der er desværre mange andre eksempler.
Jeg er helt enig med de talere, der har understreget, hvor vigtigt det er, at vi stiller betingelser for vores ulandsbistand, og at vi kommer i
dialog med disse lande, sådan at de virkelig
fornemmer, at vi faktisk stiller nogle krav.
For det andet synes jeg, det er utrolig vigtigt,
at vi fortsætter med det arbejde, vi har udført i
FN for at sikre, at der kommer en form for permanent forum. At synliggøre problemerne er
vigtigt, og i FN kan man netop få synliggjort
de oprindelige folks problemer. Derfor er det
nok også en god idé at arbejde videre for endnu et tiår. Selv om vi har haft mange tiår, kan
det være en anledning til at sikre, at hele dette
spørgsmål bliver på dagsordenen.
Sluttelig vil jeg sige, at jeg synes, at den
grønlandske del af delegationen i Wien fik
gjort en god indsats netop for at sikre, at verdenskonferencen om menneskerettigheder også kom til at handle om en vigtig del af menneskerettighedsspørgsmålet, nemlig de oprindelige folks interesser. Det viser igen, at den model, vi har fra dansk side: at man i delegationen inddrager mennesker, der virkelig har en
umiddelbar interesse i de spørgsmål, som bli-

2228

ver debatteret, er en god måde at sammensætte
en delegation på: med dygtige embedsmænd
og mennesker, der kender problemerne på deres egen krop. Det var i hvert tilfælde et godt
eksempel på, at man kan sammensætte en delegation sådan, at man virkelig får nogle ildsjæle til at arbejde på de forskellige områder.";Hanne Severinsen
59514;name_party;":
For præcis et år siden overværede flere af os
i Eigtveds Pakhus Danmarks officielle åbning
af FN's internationale år for verdens oprindelige folk.
Det er derfor helt på sin plads, at Folketinget i dag tager over og spørger regeringen,
hvordan den har tænkt sig at følge de håb og
forventninger op, som det forløbne år har
skabt.
De oprindelige folk omfatter i dag ca. 300
millioner mennesker. Det er ikke mange sammenlignet med de 5,5 milliarder, der er i verden. Og det er den »udviklede« eller erobrende del af verdens befolknings ansvar, at disse
folkeslag ikke forsvinder i glemsel eller forsvinder helt bogstaveligt. De oprindelige folk
er truede overalt i verden. For blot at nævne et
par eksempler: I Asien er tibetanerne, som vi
jo også har talt om i dag, det mest synlige eksempel, i Syd-, Mellem- og Nordamerika er det
indianerne, i Afrika er det masaierne og sandfolket, og i Nordeuropa er det samerne.
Både i Danmark og på nordisk plan og internationalt har der været sat den planlagte og
ønskede fokus på de oprindelige folks situation - med det helt klare formål at fremme
deres rettigheder og forbedre deres levevilkår.
Ministeren for udviklingsbistand har givet en
beskrivelse af Danmarks indsats i løbet af året
både herhjemme og i forhold til konkrete projekter. Og det behøver vi ikke at skamme os
over.
Helt naturligt har Udenrigsministeriet involveret såvel Det Danske Center for Menneskerettigheder som Grønlands hjemmestyre i den
danske oplysningsindsats, der har fundet sted
både i Grønland og i Danmark, for den grønlandske hjemmestyreordning er et godt eksempel på, at det kan lykkes at give et oprindeligt
folk - inuit i Grønland - vidtstrakt selvstyre,
uden at det skader rigsfællesskabet - snarere
tværtimod!

2229

23/11 93: Forespørgsel om opfølgning af FN's internat, år for verdens oprindelige folk";Birgitte Husmark
61369;title_name;"Også internationalt har Danmark og Grønland benyttet FN-året til at gøre opmærksom
på dette: i FN's generalforsamling, på menneskerettighedsdagen den 10. december sidste år,
på FN's verdenskonference om menneskerettigheder i Wien og i FN's arbejdsgruppe vedrørende oprindelige folk.
I disse sammenhænge er retten til selvbestemmelse over egne anliggender blevet understreget som den ubetingede forudsætning for,
at FN's menneskerettigheder kan få gyldighed
for oprindelige folk.
Det er SF helt enig i. Det er derfor vigtigt at
forsøge at udarbejde modeller for, hvordan det
er muligt at etablere selvbestemmelse for et eller flere oprindelige folk i forhold til »moderstaten«.
Den canadiske nunavutaftale, der blev indgået sidste år, er et skridt i den rigtige retning.
Ligeledes er det glædeligt, at også Sverige efterhånden - nu i år - har fået etableret et sameting som en parallel til det, der har eksisteret i
Norge siden 1989 og i Finland siden 1973.
Til gengæld er det nedslående, at det ser ud
til, at der er lang vej endnu, før FN's arbejdsgruppe om oprindelige folks rettigheder får
færdiggjort sit arbejde med en erklæring. Udviklingsministeren siger, at den tidligst vil foreligge i 1995, og siger videre, at regeringen vil
arbejde for, at erklæringen bliver fremadrettet
i alle centrale spørgsmål, herunder selvbestemmelse og selvforvaltning, landrettigheder, retten til en bæredygtig udnyttelse af naturressourcerne, bevarelse af kulturel identitet m.v.
For mig, der ikke har fulgt processen på
nærmeste hold, er det bekymrende at bemærke
modsætningen mellem det ønske, som landsstyreformand Lars Emil Johansen udtalte på
menneskerettighedsdagen i FN sidste år, om,
at det færdiggjorte udkast til en universel erklæring om indfødte folks rettigheder måtte
blive sat på næste generalforsamlings dagsorden - altså den, der er i gang nu - og så udviklingsministerens meget lange perspektiv. Hvad
er det, der er så vanskeligt, og hvor ligger blokeringerne? Selvfølgelig er vi enige i, at det
skal være en god og rigtig og omfattende erklæring, men hvorfor denne modsætning?
Præcis det samme spørgsmål vil jeg stille ministeren med hensyn til den manglende danske
ratificering af ILO's konvention nr. 169 fra
1989 om indfødte folk. Hvad er det, der er så

2230

vanskeligt, siden Danmark endnu ikke har ratificeret den? Udviklingsministeren omtalte
slet ikke konventionen i sin besvarelse af vores
forespørgsel. Netop denne konvention er udarbejdet med stærk dansk medvirken, og den
indebærer en meget tiltrængt revision af den
tidligere konvention på dette område, som var
blevet til under indtryk af 1950'ernes integrations- eller assimilationsideologi. Selv om denne reviderede konvention måske ikke vil være
tilfredsstillende som endelig slutposition, er
den dog udtryk for det højest mulige beskyttelsesniveau på nuværende tidspunkt.
Hertil kommer, at ILO's overvågningsystem
alt andet lige vil være mere velegnet end de
almindelige internationale klagesystemer til at
opfange overgreb over for oprindelige folk,
fordi ILO betjener sig af årlige indberetninger
om tilstandene for de oprindelige folk i en lang
række lande.
På initiativ af Danmark, Finland, Norge og
Sverige blev der desuden vedtaget en opfordring til ILO's medlemsstater om at ratificere
konventionen. Af de fire lande har Norge ratificeret, Finland er på vej, men hvad med Danmark? Rygtet siger, at konventionen har fået
en god modtagelse i alle danske høringsinstanser, men nu er strandet i Justitsministeriets
Lovkontor. Hvorfor?
Selvfølgelig kan skrevne ord, når alt kommer til alt, ikke hindre overgreb over for oprindelige folk, men en ratifikation kan både af
parterne i eget land og af det internationale
samfund bruges som en løftestang for fremskridt i retning af den selvbestemmelse, der er
en forudsætning for overholdelse af menneskerettighederne, således som de er defineret af
FN.
Samtidig er der et stort behov for, at oprindelige folk får hjælp til at blive informeret om
deres rettigheder og bliver udstyret med viden
og kunnen til at varetage dem. Her har Danmark ydet væsentlige bidrag, og vi bør øge
denne indsats.
For SF er der ingen tvivl om, at det at fremme de oprindelige folks rettigheder gennem en
målrettet politisk, social og økonomisk støtte
skal være en højt prioriteret opgave for Danmark - også i de internationale sammenhænge,
vi indgår i.
Vi kan derfor varmt tilslutte os den af hr.
Rosing også på vores vegne foreslåede dagsor-

2231

23/11 93: Forespørgsel om opfølgning af FN's internat, år for verdens oprindelige folk";Birgitte Husmark
65930;title_name;den, idet vi dog forudsætter, at Danmark ratificerer ILO-konvention nr. 169 i denne folketingssamling.;Birgitte Husmark
66048;name_party;":
Da Den Interparlamentariske Union holdt
sit møde i Chile, diskuterede man menneskerettigheder, og ved FN's verdenskonference i
Wien i juni i år fortsatte debatten om menneskerettigheder, herunder om de oprindelige
folk, der optog en stor del af mødets tid, og
som havde en flot placering i det slutdokument, man nåede frem til. Nu er FN's generalforsamling så i gang med debatten og fortsætter den dér, og vi må se, hvad man når frem til.
Fremskridtspartiet har altid haft den holdning, at vi ikke skal blande os i andre landes
interne politiske beslutninger. Men krænkelser
af menneskerettigheder er noget helt specielt,
hvor det er vores opfattelse, at vi må være med
til at forhindre krænkelser af menneskerettighederne.
Når menneskerettighederne krænkes, skal vi
være med til at fordømme de pågældende lande, og vi skal være med til at lægge pres på
landene, men ikke nødvendigvis ved at indføre
handelssanktioner, for det har ofte en mere
ødelæggende virkning end gavnende virkning.
I Wien talte mange om, at staterne skal påse,
at menneskerettighederne overholdes. Men
det er i virkeligheden slet ikke det, der er problemet: problemet er, at det er staterne, der
krænker menneskerettighederne. Vi skal derfor sørge for, at staterne ikke krænker menneskerettighederne. Det er langt vigtigere.
Nogle af de statsledere, der kom med indlæg
på verdenskonferencen i Wien, havde og har
fortsat blod på deres hænder. Nogle af de
statsledere, der var oppe at tale, har endda så
meget blod, at man næsten kunne tale om, at
det tapløb fra talerstolen: men det var sandelig
nogle meget, meget smukke taler, de holdt. De
statsledere, som har så meget på samvittigheden, har lært teksten udenad og kan uden problemer og uden moralske skrupler holde den
ene flotte tale efter den anden om demokrati
og menneskerettigheder uden at fortrække en
mine. De pågældende statsledere burde gribe i
egen barm i stedet for blot at holde nogle
smukke taler, når FN mødes.
I et forum som FN burde alle andre lande
påpege, at det ikke er et spørgsmål om, at sta-

2232

terne skal påse, at menneskerettighederne
overholdes, men et spørgsmål om, at de pågældende stater selv skal overholde menneskerettighederne. Det gør man ikke i FN, for dér taler man pænt til hinanden. Man skulle jo nødig komme til at støde nogen på manchetterne.
Ud over at påpege, at det er visse stater, der
er problemet, burde man fratage dem deres
stemmeret i FN som en sanktion over for dem,
indtil de kan finde ud af at overholde de fælles
spilleregler, som de jo i øvrigt selv har været
med til at skrive under på. Det er også væsentligt, at Danmark ikke fortsætter med at give
økonomisk støtte til de lande, der åbenlyst
krænker menneskerettighederne. Kinas forhold til Tibet har tidligere været nævnt. Til
trods for disse folkedrab fortsætter Danmark
med at give millionbeløb i støtte til Kina. Jeg
kan ikke se, hvor fornuften ligger.
Selvfølgelig har man ikke den samme definition af demokrati i hele verden, ligesom man i
en bred gråzone ikke har den samme opfattelse
af menneskerettighederne og ikke læser dem
på samme måde. Der er heller ikke den samme
definition af velfærd i de forskellige lande, og
det skal der nok heller ikke være, for det behøver der ikke at være. Men det må være et fælleskrav, at man respekterer de oprindelige folk
og lader de oprindelige folk leve, som de finder det bedst ifølge egen levevis og egne leveregler. Det er således ikke så meget et spørgsmål om, at staterne skal påse, at menneskerettighederne overholdes, men snarere et spørgsmål om, at de selv sørger for, at det sker.
Om den foreslåede motiverede dagsorden
skal jeg sige, at Fremskridtspartiet naturligvis
kan bakke intentionerne i forslaget op, og der
skal ikke være nogen tvivl om Fremskridtspartiets støtte til de fire første afsnit.
Når der tales om et forum for oprindelige
folk under FN, så er det min opfattelse og definition, at vi skal arbejde videre på at få gennemført Danmarks forslag ved verdenskonferencen i Wien, nemlig oprettelse af en højkommissær for oprindelige folk med direkte reference til generalsekretæren.
Så er der det omtalte tiår i femte afsnit. Det
står vi lidt tøvende over for, men omvendt vil
vi da ikke stille os i vejen, hvis man finder, at
det kan hjælpe til, at de oprindelige folk får
bedre vilkår.

2233

23/11 93: Forespørgsel om opfølgning af FN's internat, år for verdens oprindelige folk";Tom Behnke
70449;title_name;"Den sidste pind har til gengæld voldt store
problemer for Fremskridtspartiet, for dér er vi
så nået frem til den økonomiske side af sagen som vi læser ordet bistand. Vi foretrækker ordet støtte i stedet for ordet bistand, da ordet
støtte i langt højere grad retter sig mod alle andre former for hjælp end lige netop økonomisk
bistand. Økonomisk bistand er ikke altid lige
hensigtsmæssig: vi har ofte set, at den kan have den stik modsatte virkning af den tilsigtede.
Fremskridtspartiet er villigt til at være med
til at yde såvel moralsk som politisk støtte og
anden form for støtte til oprindelige folk, men
vi mener ikke, at der skal sættes yderligere
penge af til formålet. Hvis der skal sættes penge af, og hvis det er flertallets ønske her i Folketinget, så er mit spørgsmål: Hvor vil man så
finde pengene? Vil det være en del af den nuværende ulandsbistand, eller vil man opkræve
yderligere skatter?
Fremskridtspartiet kan således ikke umiddelbart støtte den sidste pind, som den er formuleret, men vi håber, at man fra forslagsstillernes side er villig til at ændre dette ene lille
ord, bistand, til ordet støtte.
Desuden havde vi gerne set en tilføjelse. Vi
kunne godt have tænkt os, at der var en pind,
der kunne lyde noget i retning af: » - at opfordre regeringen til at konstatere, at oprindelige
folks situation er en konsekvens af visse staters
grove krænkelse af menneskerettighederne.«
Endelig kunne vi godt tænke os en pind om,
at Danmark ikke skal yde økonomisk bistand
til de lande, der krænker menneskerettighederne. Det ville være noget, som de pågældende
lande ville kunne forstå og forholde sig til, når
pengekassen bliver slået i og de ikke længere
kan få den støtte, de hidtil har fået. Det ville
have en virkning.";Tom Behnke
72206;name_party;":
Det, vi diskuterer i dag, er jo en vigtigere
sag, end man kan se af det antal medlemmer,
der er i salen eller for den sags skyld i presselogen. Det er i virkeligheden en sag, der handler
om fundamentale menneskerettigheder, hvilket også hr. Fischer tidligere var inde på. Det
er krænkelser af de mest grundlæggende menneskelige forhold, enten af politiske grunde eller af økonomiske grunde. Derfor er det en debat, som Danmark bestemt bør gå i spidsen
for.

2234

Men det er jo også en vigtig debat, fordi det
grundlæggende handler om menneskehedens
kulturelle mangfoldighed. Hvis vi ser lidt højtideligt på det, er menneskets historie uden de
oprindelige folks del af den egentlig afstumpet.
Derfor er dette også et ønske om, at noget skal
overleve, ikke som et museum og ikke som et
forsøg på at lade noget overleve, der ikke kan,
men som et forsøg på at fastholde dimensionen i vores menneskelige baggrund. Ofte er
der jo tale om kulturer, der på et meget tidligt
tidspunkt havde et højt civilisationsniveau,
men som blev overhalet af udviklingen.
Jeg er altid lidt bange, når vi i Europa eller
for den sags skyld i den del af verden, der er
inspireret af Europa, stiller os op, som om det
var os, der havde opfundet alt, os, der var de
dygtigste, os, der var de første. Kommer man
rundt i verden og kommer til en række af de
områder, vi taler om, så oplever man jo, at der
for mange, mange, mange år siden var civilisationer dér, der på det tidspunkt bestemt lå i
spidsen.
Det er efter CD's opfattelse en vigtig del af
bistandspolitikken at fastholde de kulturelle
aspekter på lige fod med andre. De er, så vidt
jeg husker, kun nævnt i en bisætning i de ti
punkter, der bygger op til dansk bistandspolitik, og jeg vil godt benytte lejligheden til at sige, at netop de kulturelle sider måske bør opprioriteres i den kommende tid - ikke bare i
forbindelse med de oprindelige folk, men bestemt også i forbindelse med den generelle bistandspolitik i Danmark.
Jeg vil godt rejse et enkelt problem, som jeg
på en eller anden måde synes kommer i konflikt med det, vi står og diskuterer i dag:
Vi kører jo en bistandspolitik, som bygger
på en fattigdomsorientering, og når vi så kigger på de lande, som efter vores opfattelse
kommer under fattigdomsgrænsen, er det jo
ofte ikke de lande, vi nu taler om i sammenhæng med de oprindelige folk, for de lande,
der har oprindelige folk, ligger ofte på et økonomisk niveau, der er for højt til vores fattigdomsorientering, og så kommer det dér miks,
at vi ikke via bistandsmidlerne og samarbejdsprocedurerne kan hjælpe de mennesker, vi taler om i dag.
I den forbindelse vil jeg godt spørge ministeren, om det ikke var på tide at overveje, om
man kunne gøre fattigdomsorienteringen mere

2235

23/11 93: Forespørgsel om opfølgning af FN's internat, år for verdens oprindelige folk";Peter Duetoft
75045;title_name;"decentral. Hvorfor forkaste et helt land som
samarbejdsområde, hvis der vitterlig i en del af
landet er en meget, meget dårlig økonomi og
social standard, som i virkeligheden svarer til
den, der findes i de fattigste lande i verden. Jeg
synes, det er en underlig foreteelse, at der i
nogle lande, der er meget store, er en hel provins, der vil kunne sammenlignes med verdens
allerfattigste lande, men at vi ikke kan gøre noget for dem, fordi vi har »nationaliseret« - om
man må sige det sådan - fattigdomsorienteringen. Jeg tror egentlig, at bruddet med den tankegang er forudsætningen for, at vi også kan
komme til at gøre noget specielt for de oprindelige folk, for ellers kan vi komme i den underlige situation, at vi gerne vil, men altså ikke
kan bruge bistandsmidler til det.
Jeg tror, at den kulturelle identitet er vigtig
for stater og folk, og jeg vil godt opfordre til - i
øvrigt i forlængelse af min ordveksling med hr.
Fischer tidligere i dag - at vi i den opprioritering af den kulturelle side også styrker vores
samarbejde med UNESCO. Jeg tror, at en af
truslerne mod ikke blot nationer, men også
folk og ikke mindst oprindelige folk netop er
ødelæggelsen af deres oprindelige kulturværdier og sammenbruddet af det, de føler er en
del af deres identitet, og dér mener jeg bestemt
at vi måske bilateralt, men bestemt også via
FN-systemet bør hjælpe.
Tibetdiskussionen er altså en del af det. Og
det forslag, som jeg har været fremme med, og
som jo nu altså kommer videre, går netop på at
lade det tibetanske folk overleve kulturelt og
dermed give det mulighed for modstand mod
den kinesiske invasion. Jeg tror, at man kan
fjerne Tibet fra landkortet ved at fjerne den tibetanske kultur, for på et tidspunkt har man så
kineseriseret - eller hvad det nu hedder - befolkningen så meget, at Tibet og dets kultur ikke engang overlever, måske på nogle museer,
men ikke mange andre steder.
Jeg tror også, man er nødt til at indstille sig
på, at denne diskussion om de oprindelige folk
også er en miljødiskussion. Nogle af de stærkeste angreb på disse folk drejer sig vel ikke
»kun« om menneskerettighederne eller økonomien. De drejer sig vel også om, at de oprindelige folk ofte bor i områder, hvor der er store
naturværdier - mineraler og alle mulige andre
ting - og hvor vi i vores evige higen efter at
blive rigere og bedre fungerende er med til at

2236

ødelægge de områder, som disse mennesker
bebor. Så vi er nødt til også at sige, at en del af
indsatsen er en miljøindsats, hvis dette her skal
have nogen virkning.
Jeg er meget, meget enig med udviklingsministeren, når udviklingsministeren i sin tale i
dag siger, at meningen med alt dette her jo ikke er at gøre de oprindelige folk til en form for
mennesker, der bor i reservater eller på museer. Jeg synes, at det er fantastisk rigtigt, men
det er jo en balance - nu har jeg understreget,
at jeg er enig med ministeren, men det er jo en
balance:
Hvem er vi, der på den ene side tillader os at
komme og sige, at en eller anden udvikling ikke skal ske i et område, for nu skal disse mennesker søreme da bevare deres kultur! Hvis jeg
skal sætte det meget drastisk op, så ved jeg
godt, at mange af de oprindelige folk er vældig
bekymrede for den amerikanisering, der jo
kommer, så snart man overhovedet har fået
fjernsyn i en eller anden landsdel. Så begynder
de amerikanske »Dollars« og »Dallas«, og
hvad de nu alle sammen hedder, jo at vælte ind
i hovedet på én, og pludselig ser vi alle sammen det hele! Frygten for at få forbrugersamfundet og vores måde at leve på mast ind i hovedet på sig via medierne eksisterer naturligvis
også de steder, hvor de oprindelige folk lever.
Men omvendt: Hvem er vi, der så kommer og
siger, at de ikke må få fjernsyn eller ikke må
prøve en masse af de andre ting, som vi har?
Jeg prøver altså bare at sige, at det er en balance mellem på den ene side idealt at sige, at
disse mennesker skal overleve som kultur, og
på den anden side at sige, at de vel også skal
have lov til at få nogle forbedringer, som smitter af fra den verden, der er omkring dem. Jeg
håber, man på et tidspunkt kan finde den balance, men jeg tror, den er svær.
Det er jo heller ikke uden problemer på selve menneskerettighedsområdet. Jeg kan huske,
da jeg i min tid i Europa-Parlamentet deltog i
en konference i Togo, at vi bl.a. fra europæisk
side tog spørgsmålet om omskæring af kvinder
op, noget, vi jo betragter som en krænkelse af
menneskerettighederne. Vi kunne overhovedet
ikke få flertal for forslagene dernede, fordi en
lang række af de lande, vi diskuterede med, betragtede omskæring af kvinder som en del af
deres kulturelle egenart. En gang imellem er vi
vel nødt til at sige nej til andre landes kulturer,

2237

23/11 93: Forespørgsel om opfølgning af FN's internat, år for verdens oprindelige folk";Peter Duetoft
79847;title_name;"hvis vi faktisk synes, der er en voldsom overtrædelse af menneskerettighederne. Dette var
ét eksempel, men det viser, at det her ikke bare
er en sort eller hvidt-diskussion. Vi kan godt
stå her alle sammen i dag og være så positive,
men der er altså nogle problemer, vi er nødt til
at diskutere igennem, inden vi kan gå ud og
lave ændringer.
Jeg vil gerne slutte med at sige, at det, jeg i
virkeligheden mener er det vigtigste, vi kan gøre - bortset fra den økonomiske støtte via bistandsmidlerne - vel er at få slået fast, at minoritetsrettigheder og respekt for en kulturel
identitet ikke er en trussel hverken mod en nation eller mod et samfund. Man kan sagtens
bevare et kalejdoskop, hvor der er plads til os
alle kulturelt og historisk og alligevel have et
fælles samfund. Det tror jeg er en grundholdning, man er nødt til at slå fast, for udryddelsen af de oprindelige folk sker jo ofte, fordi
man er bange for, at der ellers vil opstå problemer internt i en nation.
Europa kan vise, at det er lykkedes os at skabe et EU, men også generelt et kontinent, hvor
der er mange forskellige kulturer, der er mikset
sammen, og hvor vi alligevel lever under rimelig respekt for hinanden - måske lige bortset
fra Balkan, som jo altid har været besværligt.
Dér kunne vi måske gå i spidsen og sige: Lad
være med at genere disse folk med udgangspunkt i en frygt for krise i en nation: der er
også plads til at være en minoritet, og der er
også plads til at bevare den del af menneskehedens historie, som de oprindelige folk udgør,
og som er en uendelig vigtig del af det.
Jeg skal slutte med at sige, at vi naturligvis
kan støtte den dagsorden, som vi er medforslagsstillere til.";Peter Duetoft
81539;name_party;":
FN har gjort 1993 til de oprindelige folks år
og med god grund, for mens kampen for de
individuelle menneskerettigheder gør betydelige fremskridt - i hvert fald på papiret - og efterhånden nyder så udbredt international
anerkendelse, at intet land godvilligt indrømmer krænkelser, så er situationen en ganske
anden, når det drejer sig om de kollektive rettigheder for oprindelige folk. Her er modstanden massiv allerede på det teoretiske plan og
landvindingerne tilsvarende mikroskopiske.

2238

Et aktuelt eksempel er det banebrydende og
med rette berømmede slutdokument fra FN's
verdenskonference i Wien om menneskerettigheder fra juni i år. 171 deltagende lande opnåede konsensus om den mere end 30 sider lange
og i mange henseender kontroversielle Wienerklæring, men om oprindelige folks problemer er der siger og skriver 12 linjer. Og det
krav, som er helt afgørende for de oprindelige
folk, retten til selvbestemmelse, var det ikke
muligt at få nævnt i erklæringen. Man måtte i
stedet nøjes med en uspecificeret og tilsvarende uforpligtende henvisning til, at det er vigtigt
at fremme og beskytte oprindelige folks rettigheder. Hvert land kan så have sin egen fortolkning af, hvad disse rettigheder omfatter. Fra
dansk side har man optimistisk valgt at indfortolke selvbestemmelsesretten, men man kan jo
spørge sig selv, hvor stort et indtryk det gør i
de lande, som afgør de oprindelige folks skæbne.
Hvem er det så, der blokerer? Det er naturligvis en række udviklingslande med store fattigdomsproblemer og deraf følgende krav om
økonomisk vækst for snart sagt enhver pris.
Men det er også - og det er det beskæmmende
- en række af verdens rigeste lande i det industrialiserede Vesten. De samme lande, som i
årevis har belært Østeuropa og udviklingslandene om deres pligt til at respektere det enkelte menneskes frihedsrettigheder, vil ikke acceptere, at der er befolkningsgrupper i deres
eget land, som har behov for beskyttelse af deres særlige kultur og livsform. Et eksempel: Da
det danske forslag om urbefolkningers rettigheder var tæt ved at opnå almindelig accept på
CSCE-mødet om den menneskelige dimension
i Moskva i efteråret 1991, hvem var det så, der
slog bremserne i? Ingen andre end EF-landet
Frankrig.
I nogle af de lande, som blokerer for anerkendelse af oprindelige folks rettigheder, er
det oplagt en medvirkende årsag, at forståelsen
og respekten for menneskerettigheder generelt
er ringe. Det gælder Bangladesh, hvor der i
årevis er sket brutale og blodige overgreb mod
den oprindelige befolkning i Chittagong Hill
Tracts, og nu altså igen for ganske nylig. Det
gælder Ecuadors, Brasiliens og andre staters
overgreb mod indianerne i Amazonas, det gælder utallige eksempler på overgreb mod buskmænd, nomadestammer og andre oprindelige

2239

23/11 93: Forespørgsel om opfølgning af FN's internat, år for verdens oprindelige folk";Jørgen Estrup
84415;title_name;"folk på det afrikanske kontinent. Eksemplerne
kan fortsættes i det uendelige.
Men det forklarer ikke, at et land som
Frankrig har betænkeligheder, og det forklarer
heller ikke, at selv vore traditionelle partnere
på menneskerettighedsområdet som Canada
og Sverige på nogle punkter viger tilbage for
udstrakt anerkendelse af oprindelige folks rettigheder: i visse situationer som for eksempel
ILO-konvention 169 ser man sågar også dansk
tøven.
Her er det helt andre forhold, der spiller ind.
Det er frygten for, at udstrakte kollektive rettigheder til oprindelige folk betyder, at det enkelte land og dets regering begrænses i mulighederne for at føre en samlet national politik økonomisk, socialt, kulturelt. Det er en frygt
for indskrænkninger i den nationale suverænitet, som er garanteret i FN-pagtens artikel 2,
og i nogle tilfælde måske direkte frygt for nationale opløsningstendenser.
Men henvisninger til national suverænitet er
og bliver dårlige undskyldninger. Nationale
hensyn kan ikke berettige, at man negligerer
eller direkte undertrykker de oprindelige folks
livsbetingelser og kulturelle identitet. Derfor
er det nødvendigt, at der fra dansk side lægges
størst muligt pres på fodslæberne i internationale forsamlinger, således at der internationalt
bliver en kodeks, en international grundlov så
at sige for oprindelige folks rettigheder og deres krav på selvbestemmelse.
Det er nødvendigt med en grundlov for rettighederne. Det er nødvendigt med et forum i
FN-regi, hvor de oprindelige folks problemer
kan drøftes. Og det bliver nødvendigt at oprette en instans, en højkommissær eller måske en
ombudsmand, som det er muligt at indklage de
oprindelige folks problemer til, fuldstændig
som vi i dag kan benytte en ombudsmand, når
forvaltningerne ikke lever op til de krav, der
må stilles til dem.
Men især må man sige, at det er nødvendigt
at bevare fokus på de oprindelige folks situation, sådan at opmærksomheden ikke svinder
bort, samtidig med at FN-året løber ud. Proklameringen af et FN-tiår for oprindelige folk
vil hjælpe, men først og fremmest tror jeg, det
er nødvendigt at oprette et permanent FNkontor, som kan sikre, at de oprindelige folks
problemer ikke forsvinder fra offentlighedens
søgelys, et FN-kontor, som måske med tiden,

2240

når der er en international grundlov, kunne
blive en sådan ombudsmandsinstitution. Og
hvorfor skulle det FN-kontor ikke ligge i København?
Det er klart, at de problemer, vi møder i
praksis, ikke blot er spørgsmål om overholdelse af menneskerettigheder, om suverænitetsbestræbelser, men i høj grad er et sammenstød af
interesser, sammenstød, som typisk kan eksemplificeres med en række udviklingslande,
som på den ene side skal tage hensyn til meget
fattige befolkninger og på den anden side burde tage hensyn også til de oprindelige folks
livsbetingelser.
Jeg synes, det måske kan være på sin plads
her at tage udgangspunkt i et konkret eksempel, som flere af os i hvert fald har stiftet bekendtskab med, nemlig spørgsmålet om olieudvinding i Amazonas og ikke mindst de forhold, som man har oplevet i Ecuador, hvor
man dels nu kan se meget store miljøproblemer som følge af olieudvindingen, dels må
konstatere, at de oprindelige folk, indianerne, i
stort omfang har mistet deres livsgrundlag.
Et grundlæggende problem i den sammenhæng er, at Ecuadors regering ikke har følt sig
foranlediget til at inddrage de oprindelige folk,
altså indianerne, i en faktisk tilrettelæggelse af
olieudvindingen og i det hele taget den økonomiske aktivitet i Amazonasområdet. Dermed
har man så at sige knægtet deres ret på et helt
afgørende punkt og ikke givet dem nogen form
for selvbestemmelse, og eftersom aktiviteten i
området fortsætter, kunne der være al mulig
grund til, at også en række af dette Tings medlemmer tog et initiativ og rettede en henvendelse til den ecuadorianske regering. Det vil
jeg i hvert fald meget gerne sætte mig i spidsen
for, hvis man kunne samle interesse for det her
i Tinget.
Men dernæst synes jeg, man må konstatere,
at dette jo selvfølgelig sker i et samarbejde
med olieindustrien. Når man læser begrundelserne fra specielt det olieselskab, som har været involveret mest i Ecuador, så finder man, at
de gør meget ud af at beskrive, at de faktisk har
overholdt landets love og oven i købet nogle
steder er gået længere i beskyttelsen af miljø
og de oprindelige folk, end landets love tilsiger. Men der er ikke nogen grundlæggende
forståelse af, at dette ikke er nok, og at det først
bliver nok i det øjeblik, hvor man inddrager de

2241

(141)
23/11 93: Forespørgsel om opfølgning af FN's internat, år for verdens oprindelige folk";Jørgen Estrup
89046;title_name;"oprindelige folk direkte - at man altså ikke kan
købe sig aflad ved blot at overholde landets
love og forhandle med dets myndigheder.
Derfor tror jeg, det er en afgørende ting, at
også olieselskaber og andre, som går ind i udnyttelse af råstoffer, hvor oprindelige folk har
deres livsbetingelser, nu frivilligt forstår, at de
må oprette en kodeks, som de også skal overholde, og som ikke er afhængig af, hvad det
pågældende land tilbyder og tillader på sit område. Jeg tror, det er en af vejene frem for at
sikre oprindelige folks rettigheder.";Jørgen Estrup
89610;name_party;":
I Kristeligt Folkeparti er vi meget glade for,
at det er lykkedes at få denne debat, og vi siger
tak til ministeren for et rigtig godt indlæg.
De oprindelige folk er efter Kristeligt Folkepartis opfattelse omfattet af vores forpligtelse,
vort ansvar, for alle mennesker. De oprindelige folk lever under vidt forskellige forhold, både hvad angår naturgivne betingelser og politiske systemer. De oprindelige folk er ofte fattige folk i fattige lande, men det kan desværre
også være fattige eller på andre måder elendigt
stillede folk i rige og demokratiske lande.
I både rige og fattige lande og næsten uanset
den vilje og evne, de pågældende kolonisatorer har udvist i starten og senere i udviklingen,
er det desværre karakteristisk, at de oprindelige folk lever om ikke i økonomisk fattigdom,
så meget ofte i kulturel fattigdom og menneskelig armod. Det er vel lettest for os at gøre
noget for eller få indflydelse på forholdene for
de fattige i de fattige lande, men vi må ikke
glemme de andre.
Vi har haft gode muligheder for at gøre erfaringer med oprindelige folk i vort eget rigsfællesskab, og vi må jo erkende, at det ikke er så
let at gøre det rigtige. Men det skal ikke afholde os fra at se kritisk på forholdene også i lande, hvor vi ikke har mulighed for hverken gulerod eller pisk.
Arbejdet for oprindelige folk er ikke kun et
spørgsmål om bistandspolitik, men vi er meget
tilfredse med, at regeringen vil udbygge støtten
til konkrete projekter, og vi er meget tilfredse
med tilsagnet om et tæt samarbejde med private organisationer.
Jeg vil gerne opregne en række forslag til
mere eller mindre konkrete indsatser af både
politisk, diplomatisk og praktisk karakter:

2242

De oprindelige folk må synliggøres i vor
ulandspolitik. De er ofte blandt de fattigste befolkningsgrupper, og netop disse er den primære målgruppe for vores ulandsbistand. Vi
har stor sympati for hr. Peter Duetofts tanker
om at gøre de fattige i f.eks. mellemindkomstlandene til et mål for vores hjælp også.
Danmark må eventuelt sammen med de øvrige nordiske lande og de øvrige EU-lande yde
en aktiv indsats for at påvirke den endelige formulering af FN-erklæringen om de oprindelige folks rettigheder, og Danmark må snarest
ratificere ILO-konventionen om oprindelige
folks rettigheder: den sigter på at fremme konsultationer mellem regeringer og de oprindelige folk. Konventionen tager også stilling til
spørgsmålet om kollektive og individuelle rettigheder til jord og ejendomsforhold, til naturressourcerne i de oprindelige folks traditionelle leveområder. Vi er opmærksom på, at det er
dette område, der volder Justitsministeriet
problemer. Vi venter på en afklaring. Selv om
konventionen er relativt vag, er den et godt
grundlag for det videre arbejde med at sikre de
oprindelige folks rettigheder.
Ved opfølgningen af Riokonferencen må
Danmark bidrage aktivt til sikring af de oprindelige folks rettigheder. Det må bl.a. ske ved,
at hensynet til oprindelige folk indarbejdes i
de dokumenter og programmer, som vil følge
efter vedtagelserne i Rio.
På grund af de talrige grove overgreb på
oprindelige folk må Danmark arbejde for en
styrkelse af FN's praktiske muligheder for at
sikre disse folks rettigheder. Det kan eksempelvis ske ved, at FN's Menneskerettighedskommission udpeger særlige rapportører, der
får beføjelser til at undersøge og rapportere
krænkelser af disse folks rettigheder.
Oprettelsen af en særlig stilling som højkommissær for menneskerettigheder, som der
efter Wienkonferencen i år er bedre udsigter
til, kan bidrage til styrkelsen af oprindelige
folks rettigheder, og Danmark kan i UNDP's
Styrelsesråd opfordre UNDP's ledelse til i den
årlige Human Development-rapport at fokusere specielt på de oprindelige folks levevilkår.
Det kan gennem den offentlige opinion, der
kan skabes på grundlag af disse rapporter, i sig
selv lægge et betydeligt pres på lande, der
krænker de oprindelige folks rettigheder.

2243

23/11 93: Forespørgsel om opfølgning af FN's internat, år for verdens oprindelige folk";Ole M. Nielsen
93641;title_name;"Danmark kan opfordre ledelsen i Verdensbanken til at lade oprindelige folks rettigheder
indgå i planlægningen af ulandsprojekter. Verdensbanken har som følge af internationalt
pres indarbejdet miljøhensyn i sine ulandsprojekter, men der er også behov for særlig hensyntagen til de oprindelige folk ved tilrettelæggelsen af bankens ulandsprojekter.
Danmark må endvidere både alene og sammen med ligesindede lande lægge pres på
myndighederne i de lande, som undertrykker
deres oprindelige folk. Vi må i højere grad end
hidtil bruge både guleroden og stokken i vor
ulandspolitik, når det drejer sig om at få regeringerne i visse lande til at respektere menneskerettighederne, herunder de oprindelige
folks rettigheder. Om nødvendigt må vi, som
tilfældet var med Kenya, bruge en nedtrapning
af vor bistand for at understrege den betydning, vi tillægger overholdelsen af de grundlæggende menneskerettigheder.
Nu har problemerne i Chittagong været
nævnt af flere ordførere, så det vil jeg ikke
trætte med, men tiden må være inde til, at
Danmark sammen med ligesindede lande nu
gør det klart for regeringen i Bangladesh, at vi
ser med stor alvor på det folkemord, og at nedtrapning eller afvikling af ulandsbistand vil
blive påbegyndt, hvis vi ikke modtager overbevisende tilsagn om, at overgrebene mod disse
stammefolk i Chittagong Hill Tracts hører op
og de skyldige straffes.
Men der er også mange af de oprindelige
folk i ikkeulande, der har brug for vores bevågenhed. Danmark må støtte de oprindelige
folks organisationer både politisk og økonomisk, politisk gennem en mere markant indsats
både bilateralt og via FN for at sikre deres rettigheder, herunder retten til selvbestemmelse,
økonomisk gennem støtte til deres organisationer og forskellige projekter i deres respektive
lande. Vi må sikre deres handel med bl.a. naturprodukter mod diskrimination. Denne handel er ofte deres økonomiske eksistensgrundlag.
Alle indfødte folk har behov for at sælge deres produkter, men de har ofte behov for hjælp
- rent praktisk hjælp - til at styrke markedsføringen af disse produkter.
Det er vigtigt at understrege, at de oprindelige folk ikke ønsker at blive behandlet som museumsgenstande eller turistobjekter. De ønsker

2244

at leve sammen med os andre, men på deres
egne præmisser - jævnfør retten til selvbestemmelse. Det retsgrundlag, de ønsker, skal derfor
ikke udvikles af os for dem, men af begge parter i fællesskab. I langt de fleste tilfælde er der
tale om behov for at sikre en større eller mindre grad af selvstyre i det eller de lande, hvor
en gruppe af oprindelige folk lever.
Oprindelige folk har samme krav på respekt
for de menneskelige rettigheder som alle andre. Desuden kræver indfødte folk respekt for
deres kollektive rettigheder, dvs. anerkendelse
som særskilte folk med ret til selv at bestemme
over deres egen fremtid- ret til land, ret til at
praktisere deres egen kultur og ret til at bestemme, hvilke relationer de ønsker at indgå i
med de stater, hvor de lever.
Lykkes det at sikre de oprindelige folk de
rettigheder, som må være konsekvensen af
princippet om folkenes ret til selvbestemmelse,
kan disse folk bidrage til den kulturelle mangfoldighed, der er lige så vigtig som den biologiske mangfoldighed, som vor klodes fremtid er
så afhængig af, og som også var i centrum på
Riokonferencen.
Og så skal jeg sige, at vi naturligvis støtter
det fremsatte dagsordensforslag.";Ole M. Nielsen
97070;title_name;": (
Fru Birgitte Husmark spurgte, hvad der
egentlig forsinkede ratifikationen af ILO-konventionen af 27. juni 1989.
Vi mener i Justitsministeriet, at vi nu er så
langt fremme, at der kun står ét problem tilbage. Det vedrører ikke Grønlands undergrund,
men, om jeg så må sige, Grønlands overgrund.
I dag er det sådan, at det er staten, der har
ejendomsretten til jorden, og at hjemmestyret
giver den enkelte boligejer en brugsret til jorden.
Vi er bange for, at hvis vi uden noget som
helst forbehold ratificerede ILO-konventionen, så ville vi derved have sagt, at den grønlandske jord skulle privatiseres. Det ønsker vi
ikke. Vi ønsker at finde en formel, sådan at
man kan følge hjemmestyrets ønske om, at
hjemmestyret giver brugsret til jorden, men at
jorden fortsat er i kollektivt eje. Vi regner med
i løbet af meget kort tid i forhandling med
hjemmestyret at finde en ordning, sådan at vi
meget hurtigt kan få ratifikationen gennemført.

2245

23/11 93: Forespørgsel om opfølgning af FN's internat, år for verdens oprindelige folk";Erling Olsen
98140;title_name;":
Det er ikke hver dag, vi har en situation her i
folketingssalen, hvor talerne har stået så godt
til hinanden, som jeg synes tilfældet er i dag.
Ikke mindst udviklingsministerens tale var,
som mange har været inde på, både visionær
og også holdningsmæssigt på linje med det, vi
står for i vore politiske grundholdninger helt
på tværs af de politiske partier.
Jeg synes kort sagt, talerne stod godt til hinanden, og hæftede mig især ved hr. Rosings
udgangspunkt i Columbus' opdagelse af Amerika. Navnet giver os jo i et sekund et historisk
overblik over alle de mange begivenheder og
over utallige mennesker blandt de oprindelige
folk, deres lidelser, deres vanskeligheder, hvad
angår kulturel overlevelse og ligestilling med
flertallet i det land, de oprindelige folk nu engang befinder sig i. Også fru Hanne Severinsen
og hr. Jørgen Estrup, hr. Ole M. Nielsen og fru
Birgitte Husmark var inde på samme temaer.
Justitsministeren har allerede kommenteret
ILO-konvention nr. 169. Jeg skal blot i forlængelse af det, justitsministeren nævnte, understrege, at vi i regeringen er klar over, at spørgsmålet om en dansk ratifikation af I LO-konvention nr. 169 vedrørende indfødte folk og stammefolk i selvstændige stater har været overvejet ganske længe. Der udestår, som det også lå
i justitsministerens indlæg, endnu nogle mere
tekniske drøftelser om ratifikationens form,
men det er forventningen, at en stillingtagen til
ratifikationen vil kunne foreligge inden så længe.
Hr. Rosing konstaterede også, at det er 40 år
siden, kolonitiden i Grønland ophørte. Jeg
glædede mig meget over hr. Rosings bemærkninger om hjemmestyreordningen. Jeg har
glædet mig ikke alene over hr. Rosings indlæg
her i dag, men også over hjemmestyrets signaler udadtil.
Jeg konstaterede ved FN-seminaret i Nuuk i
1991 og ved åbningen af FN-året for oprindelige folk i december 1992, at hjemmestyreordningen for Grønland netop blev fremdraget
som et eksempel til efterfølgelse for stater og
oprindelige folk andre steder i verden. Jeg ser
det som en solidaritetserklæring fra Grønlands
side til verdens oprindelige folk, idet den påpeger, at et folks ret til selvbestemmelse kan
lade sig gennemføre inden for statens rammer.

2246

Selv om hjemmestyreordningen er god for
Grønland, kan den ikke uden videre overføres
til andre dele af verden: det ved vi godt. Dertil
er forholdene for forskellige. Men hjemmestyreordningen for Grønland er gennemført i en
politisk proces, der har fundet sted i det demokratiske klima, der hersker her i landet.
Den territoriale afgrænsning for hjemmestyreordningen lader sig let definere ved den store ø Grønland, og dermed er der tillige en veldefineret afgrænsning af personkredsen til de
borgere, der er bosat i Grønland. Det vil sige,
at etniske kriterier ikke er fornødne.
Selv om hjemmestyremodellen således ikke
kan være en almengyldig skabelon i global
sammenhæng, vil jeg mene, at det gør sin gavn
at fremdrage den som et eksempel, når der fokuseres på de oprindelige folks vilkår rundt
om i verden - et eksempel på respekten for et
folks identitet, kultur og selvbestemmelse.
Det har været spændende at følge den politiske debat her i dag, som, synes jeg, understreger, at når det kommer til grundlæggende
spørgsmål som etniske mindretals identitet,
som etniske mindretals naturlige krav på selvbestemmelse og på respekt for menneskerettigheder, når det gælder oprindelige folks placering og funktion i verden, uanset hvor man befinder sig, så er vi i den lykkelige situation her i
Folketinget helt på tværs af vore partier uden
rysten på hånden at give den grundholdning
vores absolutte og klare ja.
Det synes jeg også hører med i afslutningsovervejelserne for debatten her i dag. Jeg kan
dermed også på regeringens vegne nikke med
glæde til det dagsordensforslag, som hr. Rosing fremsatte her i dag.
Ministeren for udviklingsbistand (Helle Degn):
Jeg vil gerne starte med at takke ordførerne
for de gode indlæg. De var meget konstruktive,
synes jeg.
Først og fremmest vil jeg sige til hr. Rosing,
der nævnte den lektie, som vi har lært nu, at vi
nu befinder os i en anden epoke, nemlig den
epoke, som vi forhåbentlig vil kunne karakterisere som en dialogperiode. Det har Grønland
haft glæde og gavn af at vi er kommet i, som
hr. Rosing også siger det - på lige vilkår, på
lige fod med hinanden ind i en værdig dialogform, som gradvis kan udvikle den respekt og
det, hvad skal jeg sige, styremæssige forhold,
der skal være imellem Grønland og Danmark.

2247

23/11 93: Forespørgsel om opfølgning af FN's internat, år for verdens oprindelige folk";Nyrup Rasmussen
102739;title_name;"Hr. Rosing nævnte også problemerne i forbindelse med Bangladesh og også det nyeste
sammenstød, der har været. Det må den danske regering naturligvis udtrykke bekymring
over og også tage afstand fra. Dertil vil jeg gerne føje, at Danmark og det øvrige donorsamfund gennem årene jo har søgt at lægge pres på
den bangladeshiske regering for at få den til at
forbedre menneskerettighedssituationen i
Chittagong Hill Tracts, og herunder også at
sikre, at flygtningene fra lejrene i Indien kan
vende hjem.
Efter at Bangladesh fik sin første demokratisk valgte regering i februar 1991, er forholdene langsomt blevet forbedret. Der er imidlertid
fortsat anledning til bekymring på grund af militærets fortsatte meget synlige tilstedeværelse
i området, som også hr. Rosing nævnte.
Danmark har senest i forbindelse med de årlige bilaterale bistandsforhandlinger med Bangladesh her i oktober måned over for den bangladeshiske indenrigsminister endnu en gang
understreget vigtigheden af, at de bangladeshiske myndigheder fortsætter deres bestræbelser
på at nå frem til en fredeligt forhandlet løsning
med fuld hensyntagen til stammefolkenes særlige forhold og ønsker om større selvstyre.
Så var hr. Fischer også inde på spørgsmålet
om Tibet, og der blev vist repliceret fra hr. Peter Duetoft på det spørgsmål. Regeringen ser
frem til, at der kommer nogle helt præcise og
aktuelle forslag, som vi kan forholde os til.
Vedrørende Østtimor skal jeg sige, at Danmark sammen med de øvrige EU-lande med
bekymring har fulgt udviklingen på Østtimor,
og der er inden for rammerne af det europæiske politiske samarbejde vedtaget en lang
række erklæringer, hvori man bl.a. har protesteret mod de indonesiske myndigheders fremfærd på Østtimor. De 12 EU-lande har senest
ved det belgiske formandskabs indlæg på FN's
48. generalforsamling udtrykt støtte til generalsekretærens bestræbelser på at opnå en retfærdig og internationalt acceptabel løsning på
Østtimorproblemet. En sådan løsning må være
i overensstemmelse med FN-pagten og må også sikre respekten for det østtimoresiske folks
legitime interesser.
Umiddelbart efter begivenhederne i Dili på
Østtimor i november 1991 indførte Danmark
et stop for nye projekter i bistandssamarbejdet
med Indonesien. På baggrund af de indonesi-

2248

ske myndigheders bestræbelser for at undersøge det passerede og placere ansvaret blev det
besluttet i februar 1992 under den tidligere regering, at bistanden inden for demokrati- og
fattigdomsorienterede områder kunne genoptages.
Til fru Hanne Severinsen vil jeg sige, at jeg
var glad for bemærkningerne om og understregningen af, at vi nu har forladt reservatperioden og bevæger os ind i den anden epoke,
nemlig dialogperioden. Jeg var også glad for
fru Hanne Severinsens bemærkninger vedrørende miljøstrategien for det arktiske område,
og her vil jeg benytte lejligheden til at komme
med yderligere et par bemærkninger. Som et
led i opfølgningen af Nuukerklæringen vil regeringen etablere og finansiere et sekretariat,
som skal fremme de oprindelige folks deltagelse i den vedtagne strategi for miljøbeskyttelse i
det arktiske område og i bestræbelserne på at
opnå en miljømæssigt bæredygtig udvikling i
området. Vi håber, at det kan blive etableret
hurtigst muligt.
Jeg vil gerne svare på fru Birgitte Husmarks
spørgsmål om, hvorfor der er vanskeligheder
med FN's deklaration for de oprindelige folk,
og om regeringen har ændret perspektivet.
Nej, det har regeringen ikke. Jeg prøvede blot
at give en nøgtern oplysning om vores vurdering på nuværende tidspunkt af, hvornår en sådan deklaration kan være hele vejen igennem
proceduren. Problemet er ikke, at vi fra vores
side har ændret holdning til spørgsmålet om at
få vedtaget en sådan deklaration, men det er
min nøgterne vurdering, at med alle de høringsinstanser, som en sådan deklaration skal
igennem, vil resultatet blive, at en endelig vedtagelse først vil kunne finde sted i 1995.
Så vil jeg sige tak for hr. Peter Duetofts bemærkninger om den mere fundamentale diskussion, nemlig at vores fælles indsats og opgave jo er at sikre den kulturelle mangfoldighed - jeg håber, at hr. Peter Duetoft kan høre
mit svar over højttaleren et eller andet sted det underlige er jo, at vi godt kan se behovet
for, at dyrearternes mangfoldighed må vi endelig gøre noget for og sikre, at dyrearterne ikke
forsvinder: men det er sværere for os at tackle
og håndtere, at den kulturelle mangfoldighed i
menneskeheden heller ikke må forsvinde.
Hr. Peter Duetoft spurgte, om vi ikke bør
overveje vores fattigdomsorientering. Hertil vil

2249

23/11 93: Forespørgsel om opfølgning af FN's internat, år for verdens oprindelige folk";Ministeren for udvlkllngsblstand
107412;title_name;"jeg svare, at vi har jo faktisk, som hr. Peter
Duetoft selv var inde på, en strategi om, at vi
godt kan gå ind i fattigdomslommer i enkelte
lande. Men det, vi lige i øjeblikket prøver i
dansk bistandspolitik, er at lave en landekoncentration og til gengæld gå mere i dybden i
det mindre antal lande, som vi arbejder i, og
her er det ikke udelukket - det kan vi vende
tilbage til i diskussionen om den fremtidige
danske bistandspolitik, som vi skal have til foråret - at vi også skal se lidt nærmere på, hvad
vi egentlig forstår ved en fattigdomsorientering.
Og endelig spurgte hr. Peter Duetoft, om vi
ikke burde overveje at styrke vores indsats inden for UNESCO. Det synes jeg er vældig interessant, og jeg håber, at vi kan diskutere det
lidt nærmere: det falder fint i tråd med mine
egne overvejelser om en mere selektiv indsats
gennem de forskellige FN-organisationer, og
jeg lægger selv vægt på, at vi gør op med os
selv, hvor vi primært vil gøre en indsats, og
træffer nogle lidt mere præcise beslutninger
fremover.
Til hr. Jørgen Estrup vil jeg sige, at jeg synes, det var en god formulering, at vi skal til at
lægge pres på de fodslæbende nationer. Det
kan jeg helt tilslutte mig, og derfor var jeg også
glad for hr. Rosings bemærkninger om, at
Danmark faktisk er med fremme i front, at vi
gør noget på området, og at det også bliver bemærket uden for Danmarks grænser. Forslaget
om at etablere en ombudsmandsinstitution og
de andre interessante forslag, som hr. Jørgen
Estrup kom med, vil jeg også sige tak for. Jeg
synes, de var gode og spændende, og jeg vil
tage dem med i de videre overvejelser i udarbejdelsen af den strategi, som jeg glæder mig
til at lægge frem.
Også til Kristeligt Folkepartis ordfører vil
jeg sige tak for den konstruktive ordførertale.
Der blev stillet forslag om særlige rapportører,
højkommissær samt andre aktiviteter under
bl.a. UNDP og Verdensbanken, og disse forslag vil også indgå i strategiarbejdet, som jeg
som sagt glæder mig til at kunne lægge frem
for Folketinget inden afslutningen af denne
samling.
Afsluttende vil jeg gerne generelt takke for
den konstruktive debat, alle forslagene og opbakningen bag regeringens bestræbelser for at
støtte de oprindelige folk.

2250";Ministeren for udvlkllngsblstand
109640;name_party;":
Det har været en glæde og en fornøjelse at
høre på og deltage i debatten. Man kan vel
næppe sige, at der har været megen debat, men
den meget brede enighed om, hvad der kan gøres for de oprindelige folkeslag, har glædet mig
meget som initiativtager til denne forespørgselsdebat.
Som statsministeren sagde, er det jo rart at
se, at i sådanne vigtige spørgsmål om respekt
for menneskerettigheder og respekt for andre
kulturer kan Folketinget samles. Her er der ikke grundlag for noget fnidderfnadder eller for
at kaste bolde, eller hvad man ellers kan finde
på at kaste efter hinanden, og det er meget glædeligt.
Jeg har to bemærkninger til de øvrige ordførere. Hr. Peter Duetofts tanker om en decentralisering af bistandsarbejdet og bistandspolitikken lyder meget interessante, og jeg synes,
det er noget, vi bør følge op. Det var også det,
jeg var inde på i mit første indlæg om at kigge
på områder inden for forskellige lande, der
som sådan måske ikke umiddelbart kan få bistand fra Danmark, men hvor nogle folkegrupper har en meget lavere indkomst end gennemsnittet i de pågældende lande.
Hr. Jørgen Estrup var inde på en international kodeks for oprindelige folkeslag. Det er vel
faktisk det, der bliver lavet i FN nu, nemlig
den menneskerettighedserklæring, som man
nu har arbejdet på i 11 år, og som efter ministerens udsagn formentlig vil være færdig til ratifikation i FN i 1995. Den kan blive et værktøj
til at skabe en international kodeks eller
grundlov, som hr. Jørgen Estrup kalder det.
Der arbejdes jo også i FN i øjeblikket på at
oprette et højkommissariat for menneskerettigheder, og her kunne det være passende, at
oprindelige folkeslag fik en speciel status. Med
hensyn til det permanente kontor kunne man
måske forestille sig, at det kunne ligge i Grønland i stedet for i København.
Men jeg synes ikke, der er grund til at sige
meget mere. Jeg er meget glad for den store
enighed, og det er helt sikkert et meget flot signal fra det danske Folketing til verdens oprindelige folkeslag. Jeg er klar over, at der er mange, der har ventet på, at en nation skulle tage
spørgsmålet op så seriøst, som vi har gjort det i
dag, og jeg tror også, at Folketinget er det første parlament i verden, der har taget spørgsmå-

2251

23/11 93: Forespørgsel om opfølgning af FN's internat, år for verdens oprindelige folk";Rosing
111975;title_name;"let om oprindelige folkeslag op så seriøst. Så
igen: Mange tak!
(Kort bemærkning).";Roslng
112073;name_party;":
Jeg skal beklage, at min ordførertale ikke
blev så lang: men som hr. Peter Duetoft var
inde på, er vejrliget jo lidt specielt i øjeblikket.
Nu er det ikke trafikken, der sinker mig i
dag, men min stemmeføring. Ikke desto mindre stillede jeg nogle ganske få klare og præcise spørgsmål i min ordførertale, og jeg stillede
også nogle klare, præcise forslag til, hvordan
man kunne forbedre den dagsorden, der foreligger. Men jeg kan forstå, at hverken udviklingsministeren eller hr. Rosing har tænkt sig
at svare.
Det skal dog ikke afholde Fremskridtspartiet fra at stemme for den dagsorden, der er foreslået, og vi stemmer for den ud fra vores definition af formuleringen »øget bistand«, nemlig
at det er al anden form for støtte end lige netop
økonomisk støtte.";Tom Behnke
112867;title_name;":
Der er for meget uvedkommende samtale
rundt omkring i salen i forhold til debatten.
Jeg mener, at medlemmerne bør dæmpe samtalen noget.";Ivar Hansen
113017;name_party;":
Jeg vil godt sige tak til udviklingsministeren,
ikke mindst for bemærkningerne vedrørende
Bangladesh. Jeg er glad for, at regeringen tager
de seneste oplysninger meget alvorligt.
Jeg vil foreslå regeringen, at man snarest orienterer Udenrigsudvalget om resultatet af sine
overvejelser og forhandlinger med myndighederne i Bangladesh. Sagen har jo haft et langt
forløb: i 1990 havde nogle af os under Udenrigsudvalgets rejse i Bangladesh lejlighed til
meget klart at præcisere vore principper over
for Bangladeshs ministre og deres embedsmænd, og udviklingsministeren var selv til stede og deltog aktivt i den forbindelse som socialdemokratisk medlem af Udenrigsudvalget.
Jeg mener derfor, at der er grund til at sige,
at dette tidsforløb ikke må være ubegrænset.
Der er gået så lang tid med spørgsmålet om
Bangladesh, og en af mulighederne var jo, at
man overvejede at omprioritere en del af bi-

2252

standen, så den faktisk gik til Chittagong Hill
Tracts for at understrege over for Bangladeshmyndighederne, at det er noget, vi tager meget
alvorligt.
Så vil jeg nævne til allersidst - jeg fik ikke
lejlighed til at få det med i første runde - at en
af de ting, der kom frem ved menneskerettighedskonferencen i Wien i sommer, og som jeg
er blevet opmærksom på efter at have gennemgået det uhyre store materiale fra konferencen,
er den lille diskrimination, som tilsyneladende
finder sted i Namibia, altså et land, som Danmark har ydet bistand til i overgangsfasen og
har givet stor politisk støtte. Der findes et lille
farvet mindretal på 35.000 mennesker, som bor
syd for Windhoek, og hvis man skal tro de oplysninger, der kom frem på konferencen, udsættes de nu for en sproglig, kulturel og økonomisk diskrimination, der helt svarer til den
diskrimination, som det store flertal af befolkningen i Namibia var udsat for før selvstændigheden. Jeg vil bede regeringen om også at
lade det indgå i overvejelserne, når man næste
gang taler med de namibiske myndigheder.
Ministeren for udviklingsbistand (Helle Degn):
Til hr. Fischer blot den bemærkning, at det
vil være mig en glæde at fremsende en redegørelse til Folketingets Udenrigsudvalg både
vedrørende forhandlingerne med den bangladeshiske regering om Chittagong Hill Tracts
og om den seneste episode, som netop har været omtalt under denne debat.
Hermed sluttede forhandlingen.
Afstemning
Forslag om motiveret dagsorden nr. D 11 af
Rosing (S), Fischer (KF), Hanne Severinsen
(V), Birgitte Husmark (SF), Peter Duetoft
(CD), Jørgen Estrup (RV) og Ole M. Nielsen
(KRF) (se foran)
vedtoges enstemmigt med 114 stemmer.
Hermed sluttede forespørgslen.
Den næste sag på dagsordenen var:
9) Første behandling af lovforslag nr. L 48:

2253

23/11 93: I. beh. af f. t. I. vedr. beskatningsfritagelse for ejendomme i erhvervszoner

Forslag til lov om ændring af lov om beskatning til kommunerne af faste ejendomme. (Fritagelse af ejendomme i erhvervszoner).
Af indenrigsministeren (Birte Weiss).
(Fremsat 27/10 93).
Lovforslaget sattes til forhandling.";Fischer
116050;title_name;":
Inden Tingets forhandlinger kan fortsætte,
må der være mere ro i salen.
Forhandling";Ivar Hansen
116160;name_party;":
Lovforslag nr. L 48 er et ændringslovforslag,
der fremkommer i konsekvens af EU's betingelser for at anerkende den bestemmelse vedrørende erhvervszoner, som et flertal i Folketinget har vedtaget. Fritagelse for ejendomsskat begrænses hermed til kun at gælde ejendomme, der er erhvervet af en virksomhed, efter at erhvervszonerne er oprettet, og det kan
Socialdemokratiet tiltræde.
(Kort bemærkning).";Else Marie Mortensen
116577;name_party;":
Vi havde jo i sidste uge en meget lang debat
om den anden halvdel af denne sag, nemlig
skatteforslaget, og jeg skal ikke ulejlige Tinget
med at gentage den debat. Men også fordi jeg
er nødt til at forlade Folketinget om lidt, vil jeg
blot i denne korte bemærkning meddele, at vi
selvfølgelig støtter lovforslaget, men fastholder, at vi skal have ændret slutdatoen for den
periode, hvor man kan etablere sig, i præcis
overensstemmelse med det andet lovforslag. Vi
håber, at vi kan overbevise vore tre forligspartnere, der i mellemtiden er blevet regeringspartnere, om det under udvalgets arbejde.
Men ellers er vi selvfølgelig indstillet på at
støtte dette lovforslag.";Kim Behnke
117279;title_name;":
Jeg vil gerne lige gøre hr. Kim Behnke opmærksom på, at det ikke er helt i overensstemmelse med, hvad de korte bemærkninger er beregnet på.
Vi går videre i ordførerrækken.";Ivar Hansen
117476;name_party;":

2254

Da mit partis ordfører efter det oplyste er
begravet i sne, skal jeg på den konservative folketingsgruppes vegne blot konstatere, at vi
støtter indenrigsministerens forslag, som jo er
en konsekvens af det forlig, som den daværende regering indgik med Det Radikale Venstre,
Centrum-Demokraterne, Kristeligt Folkeparti
og Fremskridtspartiet. Vi anser bemærkningerne fra Kommissionen og de konsekvenser, regeringen drager af dem, som naturlige, og vi
støtter lovforslaget.";Torben Rechendorff
117970;name_party;":
Venstre kan også støtte det fremsatte lovforslag, men vi vil dog gerne gøre en bemærkning
om, at vi synes efterhånden, at det, som egentlig var tænkt som en meget god idé og også
skulle have et vist omfang, efterhånden er
skrumpet ind til et minimum.
Vi har lidt svært ved at forstå, at man ikke
fra regeringens side kan fremsætte et forslag,
der gav mulighed for, at samtlige erhvervsejendomme i disse erhvervszoneområder kunne
fritages for ejendomsbeskatning. Det har altså
ikke kunnet lade sig gøre, og derfor kan vi sige,
at det her er så det næstbedste. Men vi vil gerne fra Venstres side allerede nu gøre opmærksom på, at vi finder, at den lange sagsbehandlingstid af forslaget gør, at virkningen kan blive næsten nytteløs eller skrumpe ind til ingenting. Efterhånden er der kun ved at være ét år
tilbage, hvor disse virksomheder kan etablere
sig i erhvervszonerne og dermed få glæde af
loven, og vi vil støtte et initiativ, der går ud på
at forlænge perioden frem til den 1. januar
1996.";Erik Larsen
118988;name_party;":
Der skal ikke herske tvivl om, at fra starten
har vi fra SF's side været uendelig meget imod
de erhvervszoner, som dette lovforslag nu er en
konsekvens af. Erhvervszonerne vil forringe
vilkårene for arbejdsmiljøet, og kommunerne
skal konkurrere på ringere vilkår og vil få mindre ind i ejendomsbeskatning.
Selvfølgelig kan man så sige, at dette forslag
burde vi egentlig være glade for, fordi det jo i
hvert fald begrænser skattefritagelsen på ejendomsområdet i en vis udstrækning. Men da vi i
det hele taget er uendelig meget imod denne
konstruktion, vil jeg i første omgang nøjes med
at glæde mig over på mit partis vegne, at tinge-

2255

23/11 93: l. beh. af f. t. I. vedr. beskatningsfritagelse for ejendomme i erhvervszoner";Birgitte Husmark
119741;title_name;"ne går deres langsommelige og seje gang, og at
vi forhåbentlig når frem til ordningens udløb,
uden at der kommer særlig mange forringelser
for arbejdernes og kommunernes vedkommende.";Birgitte Husmark
119957;title_name;":
Jeg vil gerne takke for den positive tilkendegivelse af, at dette lovforslag formentlig uden
alt for mange besværligheder kan komme igennem Folketinget.
Med hensyn til det, der blev kaldt den lange,
seje gang for forslaget, kan jeg bekræfte, at det
har været en forholdsvis langvarig procedure,
det skulle igennem i EU: men sådan er det nu
engang.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Birte Weiss
120451;title_name;":
Jeg foreslår, at lovforslaget henvises til
Kommunaludvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.
I
Den næste sag på dagsordenen var:
10) Første behandling af lovforslag nr. L 77:
Forslag til lov om ændring af lov om valg af
danske repræsentanter til Europa-Parlamentet
(De Europæiske Fællesskabers Forsamling).
Af indenrigsministeren (Birte Weiss).
(Fremsat 18/11 93).
Lovforslaget sattes til forhandling.
Forhandling";Ivar Hansen
120963;name_party;":
Hovedformålet med dette lovforslag er at
indføre en regel om, at herboende statsborgere
fra de øvrige EU-lande kan få valgret og blive
valgbare til Europa-Parlamentet på samme betingelser som danske statsborgere.

2256

Lovforslaget indeholder en lang række bestemmelser om frihed til at vælge, om man vil
bruge sin valgret og valgbarhed i bopælslandet
eller i hjemlandet, ligesom der er bestemmelser
om valgret og fortabelse af valgret samt om
valgbarhed og fortabelse af valgbarhed. Det er
alt sammen ordentlig lovgivning, og der er god
overensstemmelse mellem lovforslaget og den
valglov, vi i øvrigt kender her i landet, både
med hensyn til folketings- og kommunalvalg.
Vi har med tilfredshed noteret os den kompromisløsning, der er blevet opnået på Rådets
møde, og som går ud på fakultativ kumulation
af valgretsfortabelsesgrunde og obligatorisk
kumulation af valgbarhedsfortabelsesgrunde.
Jeg har ringet til Indenrigsministeriet og fået
udtrykkene oversat. De betyder frivillig sammenlægning og obligatorisk sammenlægning
af henholdsvis valgretsfortabelsesgrunde og
valgbarhedsfortabelsesgrunde, og så kan jeg jo
undre mig over, at man ikke skriver det ligeud:
men det andet lyder jo fint.
Alt i alt ser det ud som en tilfredsstillende
løsning ud fra danske demokratiske traditioner, og vi tilslutter os lovforslaget.";Else Marie Mortensen
122312;name_party;":
På trods af, at direktivet ikke er endeligt på
plads, hilser den konservative folketingsgruppe med tilfredshed, at regeringen kommer med
dette lovforslag allerede nu.
Med hensyn til at være på plads opfatter vi
situationen på den måde, at Rådet er enigt i
alle væsentlige hovedprincipper i det foreliggende lovforslag, og vi må vel også forstå situationen på den måde, at indenrigsministeren
anser det for sikkert, at der ikke røres ved disse
hovedprincipper. Det er næsten ikke til at holde ud at tænke på, hvis vi - efter at vi nu har
fået det på plads - straks skulle til at lave ændringer, og jeg håber, at den endelige færdiggørelse af direktivet og udvalgsbehandlingen
kan komme til at følges ad, så tingene kommer
ordentligt på plads.
Vi hilser med tilfredshed, at både Maastricht- og Edinburgh-aftalen nu realiseres på
dette område, hvilket partierne bag det nationale kompromis har været enige om.
Det principielle i lovforslaget er for Det
Konservative Folkeparti nærmest en selvfølge.
Enten mener vi noget med det europæiske
samarbejde i Unionen, eller også mener vi ikke

2257

23/11 93: l. beh. af f. t. I. vedr. valg af danske repræsentanter til Europa-Parlamentet";Torben Rechendorff
123516;title_name;"noget: i hvert fald ikke noget særligt. Vi mener
noget i Det Konservative Folkeparti. Vi mener
også noget særligt, vi står bag de traktater, der
er tiltrådt, vi står bag Maastricht-traktaten og
Edinburgh-aftalen, og derfor står vi også bag
intentionerne i det foreliggende lovforslag.
Det kan godt være - det vil jeg faktisk ikke
udelukke - at der er nogle tekniske detaljer,
som vi skal bore lidt i under udvalgsarbejdet.
Det må vi så gøre, og vi vil også gøre det hurtigt, men af hensyn til valget den 9. juni mener
jeg, at det er vigtigt, at vi får sagen på plads
snarest muligt. Jeg opfatter indenrigsministerens intention på samme måde.
Jeg har lyst til specielt at henlede opmærksomheden på ét problem, nemlig at når den
enkelte EU-borger har taget stilling til, om hun
eller han ønsker at afgive sin stemme/opstille
til Europa-Parlaments-valget i det ene eller det
andet land, skal der ifølge forslaget og direktivet helt naturligt rettes forespørgsler fra bopælslandet til hjemlandet eller omvendt. Man
kunne forestille sig, at disse forespørgsler ville
tage tid, og det bekymrer mig lidt, at man måske kan komme i den situation, at man mange
uger før selve valget skal tage stilling til, om
man vil det ene eller det andet. Det mener jeg
at vi skal se lidt nærmere på.
Men at EU-statsborgere, der har bopæl i et
andet medlemsland end hjemlandet, kan udøve valgretten, som det så smukt hedder - enten i bopælslandet eller hjemlandet - med de
deraf følgende betingelser og konklusioner, er
vi ganske enige i.";Torben Rechendorff
125047;name_party;":
Indledningsvis vil jeg meddele, at Venstre
kan støtte det fremsatte lovforslag.
Forslaget sikrer, at statsborgere fra et andet
EU-land kan udøve deres stemmeret i Danmark, hvis de pågældende har anmodet om at
blive optaget på valglisten. Der er altså tale om
en ret, som man aktivt skal anmode om, men i
øvrigt er der, som det tidligere er nævnt, valgfrihed med hensyn til, om man ønsker at stemme i bopælslandet eller i hjemlandet.
For at imødegå eventuelle misforståelser er
det værd at understrege, at denne lov alene taler om statsborgere fra et andet EU-land. Vi
finder, at den foreslåede kontrol med, at de pågældende ikke stemmer i flere lande, er tilstrækkelig, og valgretten følger i øvrigt de gældende danske regler.

2258

Når det drejer sig om valgbarhed til EuropaParlamentet, er bestemmelserne i lovforslaget
helt klare: personer, der af en eller anden
grund har mistet deres valgbarhed i det land,
hvor de har statsborgerskab, kan ikke være
valgbare ved valg i Danmark.
Venstre kan som sagt støtte lovforslaget,
som sikrer, at den enkelte EU-borger - uanset
hvilket land vedkommende befinder sig i - kan
udøve sin demokratiske ret. For os i Venstre er
det en vigtig brik i forholdet til det fællesskab,
som vi gerne ønsker at udbygge, og vi synes, at
det er værd at tage med som en vigtig del.";Erik Larsen
126379;name_party;":
Det er jo rigtigt, som de tidligere ordførere
har sagt, at baggrunden for lovforslaget er bestemmelserne i Maastricht-traktatens artikel 8
B, stk. 2, og at man også relaterer sig til Edinburgh-afgørelsen.
Der er imidlertid mindst to ting i dette lovforslag, som jeg synes det er nødvendigt at vi
forholder os ret grundigt til under udvalgsbehandlingen. Den ene er, om man kan være sikker på, at dette forslag ikke foregriber andre
valghandlinger - kommunalvalg, folketingsvalg - idet der her i forhold til EF-borgere ikke
er sat nogen frist med hensyn til, hvor længe
man skal have boet i Danmark, før man har
valgret: man skal bare være optaget i folkeregisteret, og så er det i orden bortset fra komplikationen med at anerkende, at man ikke stemmer to steder. Men principielt skal man bare
have registreret sig hos folkeregisteret: så er
man berettiget til at vælge og berettiget til at
stille op. Så problemet er, om der helt klart er
snor i, at det ikke kommer til at gælde for andre former for valg.
Det andet problem er, at vi jo i Danmark har
den retsregel, at man ikke på forhånd udelukker nogen fra at stille op, mens man her i § 1,
nr. 4, vedrørende ændringen af § 6 har det problem, at man siger, at den, der har valgret efter
§ 3, stk. 1, nr. 3, men som ved en civil- eller
strafferetlig afgørelse har fortabt sin valgbarhed til Europa-Parlamentet i den medlemsstat,
hvor den pågældende er statsborger, ikke er
valgbar. Så er der godt nok indsat en kompromisopblødningsparagraf, stk. 4, der siger, at en
person dog altid kan opstilles til valg uanset
indsigelser om manglende valgbarhed efter
stk. 2 eller stk. 3.

2259

23/11 93: l. beh. af f. t. I. vedr. valg af danske repræsentanter til Europa-Parlamentet";Birgitte Husmark
128124;title_name;"Spørgsmålet, som vi må undersøge nærmere
- medmindre ministeren har det helt klare, lysende svar på nuværende tidspunkt - er så:
Hvem har suveræniteten? Hvem har suveræniteten med hensyn til at nægte en statsborger,
der er straffet i et andet land, at modtage valg i
Danmark? Kan Folketinget nu ikke mere nægte det? Eller hvis Folketinget ikke kan nægte
det, er vi så på kollisionskurs med EF-retten?
Det synes jeg er et problem, og det må vi undersøge nærmere.";Birgitte Husmark
128603;name_party;":
Enhver, der har læst Maastricht-traktaten
ned til de mindste detaljer, vil erkende, at dette
er en nødvendighed efter vores sidste folkeafstemning, hvor et flertal i Danmark sagde ja til
Den Europæiske Union. Derved har vi også
sagt ja til, at dette er måden, hvorpå man skal
stille op til Europa-Parlamentet, og at det er
Europa-Parlamentet, der står med den sidste,
afgørende beslutning om, hvem der er valgbare. Det er jo netop det, der står klart og tydeligt
i lovforslagets § 1, nr. 4, som en ændret affattelse af lovens § 6.
Så jeg vil sige, at den største ændring i hele
dette lovforslag i virkeligheden er under § 1,
nr. 19, hvor der står, at man ændrer »Det Europæiske Økonomiske Fællesskab« til »Det
Europæiske Fællesskab«. Der er altså et flertal
i den danske befolkning, der har erkendt: Det
er helt fint, nu fjerner vi alt det dér med økonomien, så bruger vi bare pengene. Men o.k., et
flertal er gået ind for det, og Fremskridtspartiet
vil selvfølgelig støtte, at vi prøver at få en anelse demokrati ind i Unionen.";Annette Just
129667;title_name;":
Tak for en positiv modtagelse af lovforslaget. Jeg kan bekræfte over for hr. Torben Rechendorff, at det naturligvis skal behandles
grundigt i udvalget.
Der vil komme til at ske det, der blev efterlyst her, nemlig en sideløbende behandling hos
os, samtidig med at man drøfter det ude i den
store EF-verden, og det betyder naturligvis også, at man ikke kommer til at bringe sig i den
situation, at arbejdet skal laves én gang til. Det
er den procedure, der er valgt, at der er det, jeg
vil kalde en slags forsikring imod det, som hr.
Torben Rechendorff frygtede, nemlig at der
skulle ske dobbeltarbejde på dette felt.

2260

Fru Birgitte Husmark spurgte til nogle af
teknikaliteterne omkring forslaget, omkring
valgbarhed. Jeg synes, det er en god idé, at vi
går mere i dybden med det under udvalgsarbejdet, men jeg vil alligevel gerne besvare det
her. Det vil blive sådan, at det er Folketinget,
der konstaterer, hvorvidt valgbarheden er til
stede, men at det sker på baggrund af den afgørelse, der kommer fra det oprindelige land.
Hermed sluttede forhandlingen.
Afstemning
Lovforslagets overgang t i l anden behandling
vedtoges uden afstemning.";Birte Weiss
130846;title_name;":
Jeg foreslår, at lovforslaget henvises til
Kommunaludvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.
Den sidste sag på dagsordenen var:
11) Første behandling af lovforslag nr. L 80:
Forslag til lov om ændring af forskellige skattelove. (Justeringer af skatteomlægningen).
Af skatteministeren (Stavad).
(Fremsat 18/11 93).
Lovforslaget sattes til forhandling.
Forhandling";Ivar Hansen
131301;name_party;":
Det lovforlag, Folketinget hermed tager fat
på at behandle, er en naturlig følge af den skattereform, som Folketinget vedtog i juni måned
i år. Vi vidste alle sammen på daværende tidspunkt, at det at gennemføre et så stort lovkompleks ville give anledning til efterfølgende korrektioner, og som skatteministeren ganske rigtigt har skrevet i sin skriftlige fremsættelse, er
der efterfølgende behov for tekniske justeringer og præciseringer af de meget omfattende
lovændringer, som blev vedtaget i juni 1993.
Jeg synes, man kan sige det kortere og klarere: Der er her tale om en række små - meget
små - ændringer af den skattereform, vi vedtog

2261

23/11 93: 1. beh. af f. t. I. vedr. justeringer af skatteomlægningen";Klaus Hækkerup
132040;title_name;"i juni 1993. Der er tale om godt og vel 25 mindre ændringer - nogle af dem er endda i den
rene justeringsklasse - for at klargøre over for
domstolene, hvad man helt præcist mener med
den eller den lovformulering.
Så vi finder det naturligt, at lovforslaget,
som det foreligger, gennemføres i sin helhed.
Vi ser også gerne, at det gennemføres rimelig
hurtigt, så borgerne inden den 1. januar 1994
har en klar tilkendegivelse fra Folketingets side af, hvad der vil være gældende ret. Det er
ganske vist i ikrafttrædelsesbestemmelserne
fastsat, at loven træder i kraft dagen efter bekendtgørelsen i Lovtidende, men samtidig er
det i lovforslaget fastsat, at det har virkning fra
den 18. november i år, nemlig datoen for lovforslagets fremsættelse. Af hensyn til den klarhed, vi alle som medlemmer af dette Folketing
skylder borgerne også på dette centrale område - et område, som vi jo ved i meget stort omfang kan bringe sindene i kog og følelserne i
affekt - mener jeg, at vi bør tilsige hinanden at
gøre udvalgsbehandlingen hurtig og effektiv,
så vi inden den 15. december i år kan have afsluttet behandlingen af dette lovforslag og vedtage de regler, der skal gælde for skatteyderne i
de kommende år.";Klaus Hækkerup
133260;name_party;":
Da den konservative ordfører, hr. Kirkegaard, ikke er i stand til at være til stede, skal
jeg på hans vegne fremføre følgende:
Med en så omfattende reform af skattesystemet som den, der blev gennemført i juni måned, er det uundgåeligt, at der efterfølgende
opstår behov for tekniske korrektioner. Det er
naturligvis især tilfældet, når lovgivningen hastes gennem Tinget, sådan som vi oplevede det
i forsommeren. Vi advarede imod det, men regeringen lyttede desværre ikke til vore advarsler. Resultatet ser vi nu, bl.a. med fremsættelsen af dette lovforslag, som er meget omfattende, som er teknisk uhyre kompliceret, og som
berører et stort antal af skattereformens mest
komplicerede temaer.
Meningen er vist desværre, at dette korrektionsforslag skal hastes igennem Tinget på
samme måde, som vi oplevede det med skattereformen i juni måned. Det er næppe forsvarligt, men regeringen har jo sit flertal og kan
bare gøre det.

2262

Vi vil naturligvis under udvalgsbehandlingen nøje analysere lovforslagets mange enkeltdele, og på baggrund af denne analyse vil vi
senere tilkendegive vores stillingtagen til de
enkelte dele. Vores stilling er selvfølgelig afhængig af, om det er teknik, eller om loven fører til yderligere stramninger i forhold til det,
vi var imod. Man kan kun have ondt af danske
erhvervsvirksomheder, som må leve med et så
kompliceret regelsæt og med så megen usikkerhed med hensyn til, hvad der egentlig er
gældende fremover. Der bliver med garanti ikke arbejdsløshed blandt dygtige skatterådgivere foreløbig.";Kai Dige Bach
134806;name_party;":
Lovforslaget, der her er til behandling, er en
naturlig udløber af den skattereform, som blev
jaget igennem Folketinget i sommer. Jeg skal
nok lade være med at triumfere, men fra Venstres side advarede vi kraftigt regeringen imod
at gennemføre alle disse indviklede regler, som
rammer dansk erhvervsliv hårdt, med den hastighed, som man ønskede fra regeringens side.
Jeg er da glad for, at Socialdemokratiets ordfører her fra talerstolen i dag faktisk erkender, at
det nok var for hurtigt, og at der måske også
nok var det, man indimellem kan kalde lidt
lovsjusk.
Det er klart, at hele den række af forslag, der
her er tale om at man skal lave tekniske ændringer til, er forslag, som Venstre klart har
været imod, og som vi fortsat er imod. Der er
tale om stramninger over for dansk erhvervsliv
i en grad, som vi må vende os imod.
Vi kan selvfølgelig være enige om, at tingene
skal fungere på en fornuftig måde, så hvis det
er rettelser af rent teknisk art, der her er tale
om, er det klart, at Venstre vil medvirke, men
hvis vi ser stramninger på de områder, som er
taget med her, er det klart, at Venstre ikke kan
støtte lovforslaget.";Erik Larsen
135960;name_party;":
Jeg havde egentlig tænkt mig at være rimelig
negativ over for forslaget, men på baggrund af
hr. Erik Larsens kritik - hr. Erik Larsen kalder
det en voldsom opstramning over for erhvervslivet - burde jeg jo omgående anlægge en mere
venlig linje over for forslaget.
SF havde hverken lod eller del i skattereformen, men tager man udgangspunkt i, at refor-

2263

23/11 93: l. beh. af f. t. I. vedr. justeringer af skatteomlægningen";Jens Thoft
136406;title_name;"men er vedtaget - om end uden SF's medvirken - mener jeg, at samtlige ændringer, så vidt
jeg kan se, er rimelige og fornuftige nok. Om vi
vil stemme for lovforslaget, vil nok afhænge af
en mere principiel holdning til hele reformkomplekset, men en række af de forslag, der
her berøres, var faktisk forslag, som vi støttede
i skattereformen.
Der er en enkelt ting, som irriterer mig, og
som jeg ikke kan lade være med at komme
med et hjertesuk over. Det er bestemmelsen
om beskatning af mælkekvoter. Jeg har altid
syntes, at det var fuldstændig urimeligt, at disse mælkekvoter, der bliver solgt, ikke skal beskattes, og det forhindrer man i realiteten fortsat. Ved at de fragår i ejendommens anskaffelsessum, bliver beskatningen i hvert fald skubbet ud i en uendelig fremtid, og når så skatten
engang skal betales, laver man generationsskifteregler. Jeg synes, at når man har haft en indtægt, bør den også beskattes. Jeg synes, at det,
der sker omkring mælkekvoter, er forkert, men
det er selvfølgelig en naturlig følge af den tossede måde, den forrige skatteminister fik beskattet mælkekvoterne på.
Men altså, med disse bemærkninger kan jeg
sige, at vi vil se positivt på lovforslaget i udvalget, og så vidt jeg kan se, er alle ændringerne
rimelige og fornuftige.";Jens Thoft
137685;name_party;":
Da vi for fem måneder siden vedtog skattereformen, advarede Fremskridtspartiet meget
og stærkt imod det lovsjusk, der fandt sted, og
den måde, hvorpå vi udvalgsbehandlede tingene. Vi fik flere hundrede bilag i løbet af 24 timer, og der var ingen - eller i hvert fald ikke
ret mange - der kunne nå at sætte sig ind i det
hele. Derfor har vi forudset, at der ville komme
en række justeringer, præciseringer og omlægninger.
Det er rigtigt, som de tidligere ordførere har
sagt, at det meste tilsyneladende er teknik,
men jeg kan alligevel ikke lade være med at
hæfte mig ved, at man i bemærkningerne til
lovforslaget siger, at man har haft mange henvendelser om skatteomlægningen både fra organisationer og fra enkeltpersoner, og at det
har været en meget værdifuld del af regeringens beslutningsgrundlag. Det havde været
smart, hvis man havde haft nogle seriøse overvejelser forinden, så man ikke var afhængig af,

2264

at man fra enkeltpersoner skulle have at vide,
at det var noget makværk, man havde lavet.
Men der er da ting i det, som vi absolut kan
støtte, f.eks. vedrørende dødsboer, konkursboer osv., men der er også ting, som vi er mere
forbeholdne over for. Den del af os, der stemte
rigtigt ved tredje behandling, stemte jo imod
skattereformen, og hvordan vores endelige stilling til dette lovforslag vil blive, vil vi lade afhænge af udvalgsarbejdet. Jeg håber ikke, at
skatteministeren er indstillet på, at det skal hastes igennem på samme måde som sidst. Jeg
håber, at man denne gang har tid til at behandle eventuelle spørgsmål og få de deputationer
igennem, som ønsker at komme, og at det ikke
bliver ligesom sidste gang: da gik det altså lidt
for stærkt.
Men vi vil da deltage positivt i udvalgsarbejdet.";Ole Donner
139425;name_party;":
Jeg vil også ligesom de øvrige ordførere sige,
at vi står over for meget kompliceret lovgivning her. Der er en del tekniske ændringsforslag, men der er også ændringsforslag, som vi
skal se meget nøje på, nemlig ændringsforslagene vedrørende opgørelsesmetoderne omkring aktieavancebeskatningen. Vi skal i det
hele taget se på avancebeskatning, herunder
ejendomsavancebeskatning.
Det siger sig selv, at netop nogle af disse forslag er blandt CD's ømme tæer, og vi vil gerne
have, at erhvervslivet fuldt og helt er indstillet
på, at disse ændringer kommer. Det betyder
ikke, at vi stemmer imod, men det betyder, at
vi i udvalget vil arbejde godt og grundigt med
det og se på, hvilke henvendelser der kommer.
Og så håber vi, det viser sig, at de meldinger, vi
har fået om, at der er nogle stramninger i dette
her, kan tilbagevises.";Bente Juncker
140276;name_party;":
Det påhviler selvfølgelig de partier, der har
stemt skattereformen igennem, at være med til
at justere, hvis der er ting, der skal justeres. Da
Det Radikale Venstre var med ved fremsættelsen, behandlingen og vedtagelsen af skattereformen i foråret 1993, tager vi naturligvis også
medansvar for at få justeret de ting, der skal
justeres nu, da der er gået nogle måneder og vi
har indhøstet forskellige erfaringer og foretaget analyser.

2265

23/11 93: l. beh. af f. t. I. vedr. justeringer af skatteomlægningen";Elisabeth Arnold
140810;title_name;"Om selve skattereformforløbet, som nogen
har kritiseret her i dag, vil jeg blot sige, at det,
man skal lægge mærke til, jo er, at da skattereformen blev fremlagt i maj måned, blev den
fremlagt af de fire regeringspartier: derefter
var der en langvarig fase, hvor der var udvalgsbehandling, hvor der var deputationer, hvor
der var korrespondance. Derefter fremsatte regeringen selv ændringsforslag til denne skattereform, som den jo godt kunne have stemt
igennem, hvis den var fuldstændig uinteresseret i, hvad andre mennesker mente om den.
Derfor synes jeg kun, det er rimeligt, at vi nu
igen tager en runde og ser, om der er ting, der
skal justeres.
Men altså, ændringsforslagene fra regeringens side, som blev fremsat i forbindelse med
skattereformen, blev fremsat efter nøje overvejelse af de henvendelser, vi fik.
(Kort bemærkning).";Elisabeth Arnold
141662;name_party;":
Det er et fuldstændig korrekt billede, fru
Elisabeth Arnold tegner af behandlingen i
Skatteudvalget. Der er jo bare det, at regeringspartierne havde forhandlet i månedsvis
for at finde frem til det makværk, som blev
gennemført til sidst, og vi andre fik det så sent,
at der ikke var tid til at behandle det ordentligt.
Det er rigtigt, at regeringen selv fremsatte sine ændringsforslag. Et af dem var på 8-10
A4-sider, og det kom først dagen før tredjebehandlingen. Selvfølgelig er det tidligt nok, men
det er ikke særlig reelt at behandle skattesager
på den måde.
(Kort bemærkning).";Ole Donner
142265;name_party;":
Når hr. Ole Donner nu postulerer, at regeringspartierne forhandlede i månedsvis for,
som han siger, at fremsætte det makværk, de
fremsatte, synes jeg, der er grund til at gøre opmærksom på, at det var oppositionen, der her i
Folketinget fremsatte et forslag om motiveret
dagsorden, der pålagde regeringen inden den
1. juni - så vidt jeg husker - at fremsætte lovforslag om en skattereform. Det gjorde regeringen så fuldstændig i overensstemmelse med
den dagsorden, der var vedtaget, endda i god
tid forud. Så påstanden om, at det var noget,

2266

der blev forceret igennem efter en forudgående
behandling i regeringen, passer for det første
ikke. For det andet var det en klar opfyldelse
af et ønske udtrykt af oppositionen i dette Folketing.
Jeg synes egentlig, det er for dårligt, at hr.
Ole Donner står heroppe og brokker sig over
det.
(Kort bemærkning).";Klaus Hækkerup
143147;name_party;":
Jeg vil gerne sige, at der jo var ca. seks uger
til behandling af de forskellige lovforslag, og
det burde et normalt folketingsudvalg nok
kunne klare. Jeg vil da ikke mindst takke den
fremragende konservative formand for Skatteudvalget for, at det lod sig gøre dels at modtage de mange deputationer, dels at få en saglig, seriøs gennemgang af alle de spørgsmål,
som kom - også fra hr. Ole Donners side.
(Kort bemærkning).";Elisabeth Arnold
143586;name_party;":
Jamen sagen er jo, at både hr. Ole Donner
og hr. Klaus Hækkerup har ret.
Det er rigtigt, at oppositionen - det var et
SF-forslag, hvis jeg husker ret - opfordrede regeringen til at komme med et reformforslag,
men det er også rigtigt, at vi havde uforskammet lidt tid til behandlingen. Det er også rigtigt, at det væltede ind med bilag i ugen, inden
vi vedtog lovgivningen, og behandlingen blev
derfor ikke så grundig, som den burde. Og det
er da også rigtigt, at de forslag, som vi nu har
på bordet, er forslag, der er affødt af, at tingene
gik for stærkt.
En række af de forslag til ændringer, der ligger her, er konsekvenser af skattereformen,
som, kan man sige, burde have været taget
med allerede dengang.
Jeg synes, at kritikken af, at reformen gik for
stærkt, og at dette her er et eksempel på det, er
helt retfærdig.
(Kort bemærkning).";Jens Thoft
144446;name_party;":
Det er da rigtigt, som fru Elisabeth Arnold
siger, at der var seks uger til at behandle lovforslagene, men nogle af ændringsforslagene
var meget, meget omfattende, og dem havde vi
altså ikke 12 timer til. Det er for lidt, og det er
sjusk, hvis man gør det sådan.

2267

23/11 93: 1. beh. af f. t. I. vedr. justeringer af skatteomlægningen";Ole Donner
144802;title_name;"Jeg er selvfølgelig ked af, at hr. Klaus Hækkerup siger, at man ikke havde forberedt arbejdet. Jeg troede egentlig, man havde forberedt
det, dengang man sad i de dér tre måneder og
forhandlede om det.
Det er da rigtigt, at det var Folketinget, der
vedtog, at man skulle fremsætte forslag til en
skattereform. Men det var ikke Folketinget,
der vedtog, at det skulle hastes igennem, så
man ikke havde tid nok. Det var vel netop, fordi man gerne ville have nogle lovforslag frem,
så man sommeren over kunne have diskuteret
dem med alle de organisationer, og hvem man
nu ellers skal diskutere med, og så kunne vi
mageligt have gjort arbejdet færdig her i efteråret.";Ole Donner
145484;name_party;":
Det er helt korrekt, at dette drejer sig om
korrektioner i skattereformen fra i sommer, og
jeg synes faktisk, det er flot, at der ikke har
været anledning til større eller flere korrektioner.
Vi kan naturligvis anbefale dem, der foreligger her, men vi vil sætte stor pris på et grundigt
udvalgsarbejde. Og jeg vil da gerne opfordre
oppositionen til at gøre et godt stykke arbejde.
I betragtning af den interesse, oppositionen viser for befolkningens ve og vel i relation til
skattelovgivningen, har man sikkert brugt perioden fra sommerferien og indtil nu til at arbejde grundigt med tingene og studere alle de
klager, man har fået fra de forskellige interesseorganisationer, således at man ikke behøver
at bruge lang tid på det i udvalget.";Ole M. Nielsen
146252;title_name;":
Jeg vil gerne takke alle ordførerne for en som jeg lyttede mig til det - nøgtern og, synes
jeg også, venlig modtagelse af forslaget.
Og jeg har - sådan mere af historisk interesse - prøvet at granske lidt i forhistorien, dengang vi - flere partier i fællesskab - lavede en
skattereform i midten af 1980'erne, og hvor vi
bestemt må sige, at der var længere tid til arbejdet. Der var først en forhandlingsfase over
nogle måneder i løbet af vinteren og forsommeren 1985, derefter var der hele sommeren til
at udmønte lovforslagene, og de blev så fremsat i løbet af samlingen 1986-87. Derfor er det
selvfølgelig interessant at se, at der også på det
tidspunkt var behov for at foretage justeringer.

2268

Hvis nogen skulle være interesseret i at studere
lidt historie, vil man kunne overbevise sig om,
at også med den procedure var der rent faktisk
behov for ganske mange efterfølgende - lidt
mindre og lidt større - justeringer.
Det er måske ikke mig, der burde sige det,
men jeg må da sige, at jeg har været fuld af
beundring for den embedsmandsstand, som
præsterede det arbejde, der blev præsteret i
foråret og forsommermånederne, hvor man
med korte tidsfrister - erkendt - præsterede en
lovgivning, som efterfølgende indtil dette øjeblik - lad os krydse fingre for, at det holder ikke har vist sig at indeholde store fejl. Der er
tale om en lang række mindre justeringer, og
alle de justeringer, der er i det foreliggende
lovforslag, er justeringer, som ikke er så store,
at det provenumæssigt er til at beregne nogen
større forskel. Det er lidt den ene vej og lidt
den anden vej, og det vil sige, at provenumæssigt er det ikke noget, der flytter noget.
Der har nu også har været tid til at granske i
nogle forhold inden for gave- og afgiftslovgivningen, hvor det vil være nyttigt o g hensigtsmæssigt, at vi får indrettet systemerne, så de
passer bedre sammen, så vi får så enkle procedurer, som det er muligt, og det håber jeg selvfølgelig at Folketingets Skatteudvalg og i sidste omgang Folketinget vil være behjælpelig
med.
Jeg er fuldstændig enig med fru Bente
Juncker i, at dette er et lovforslag, som egner
sig bedst til at blive gransket under udvalgsarbejdet: og på samme måde, som vi gjorde det i
forbindelse med arbejdet med skattereformen i
maj-juni måned, vil vi selvfølgelig være helt
oppe på stikkerne for at give hurtige besvarelser af de spørgsmål, der bliver stillet. Det er
nemlig ikke sådan - som man måske kunne få
indtryk af ved at høre en af ordførerne - at alle
spørgsmål ikke blev besvaret i maj-juni, og at
alle deputationer ikke fik lejlighed til at møde
frem i udvalget. Jeg har i hvert fald ikke hørt
om noget sådant, og jeg er sikker på, at med
den meget fortrinlige formand, som Folketingets Skatteudvalg har, ville det ikke kunne finde sted.
Forslaget som sådan egner sig som sagt
bedst til en mere teknisk gennemgang i udvalget. Der er - som jeg har lyttet mig til det - kun
stillet et enkelt spørgsmål, som jeg synes kunne
afføde en kommentar fra min side. Det var hr.

2269

23/11 93: l. beh. af f. t. I. vedr. justeringer af skatteomlægningen";Stavad
149354;title_name;"Jens Thoft, der havde en bemærkning om mælkekvoterne. Jeg synes, hr. Jens Thoft for det
første skulle glæde sig over, at de rent faktisk
er kommet ind under beskatningen med skattereformen, og for det andet, at den teknik, der
er valgt her, hvor de fragår i ejendommens anskaffelsespris, er helt logisk, for hvis man køber en landbrugsejendom, der har mælkeproduktion, er der ikke foretaget nogen opdeling,
der viser, hvor meget mælkekvoten koster: det
er en del af den samlede pris. Hvis vi skulle ind
og beskatte på det tidspunkt, hvor man isoleret
sælger mælkekvoten, ville man ikke vide, hvad
anskaffelsesprisen var. Og det var vel ikke fair,
at man beskattede beløbet fuldt ud, i og med at
det var indgået i den pris, man havde betalt for
ejendommen.
Derfor tror jeg, at hr. Jens Thoft, når han får
tænkt problemstillingen igennem, ikke vil være
helt uenig i, at der faktisk er sammenhæng og
logik i den måde, vi behandler det på. Og i
hvert fald, når vi taler om de mælkekvoter,
som er købt i forbindelse med den ejendom,
man har erhvervet, vil det være svært at finde
andre bedre metoder til at sikre, at det er det
rigtige beløb, der bliver beskattet. Vi er enige i,
at den gamle retstilstand med, at det kørte
uden om alting, var noget brok, så jeg synes, vi
har nået et resultat, som vi kan forsvare, og
som der er en logik og rimelighed i.
Hr. Ole Donner talte om de mange henvendelser, og om det ikke havde været bedre, at vi
havde fået disse ændringer før. Dertil vil jeg
sige, at det er en meget, meget nyttig proces, vi
har haft sammen med revisorer, advokater og
andre sagkyndige både op til vedtagelsen af
skattereformen og også efter vedtagelsen af
skattereformen, hvor bl.a. de statsautoriserede
revisorer afholdt et seminar, hvor man indbød
folk fra Skattedepartementet og Skattestyrelsen til at deltage, hvad vi gjorde med glæde,
for det bliver man klog af. Der deltog kommunale skattefolk m.fl., og man fik diskuteret alle
tingene igennem og samlet erfaringerne op.
Det er bl.a. en del af den opsamling, som vi ser
i lovforslaget.
Jeg håber, at udvalget vil være hjælpsomt,
hvad udvalget normalt er, og sikre, at vi på
god, ordentlig og forsvarlig vis kan få dette
lovforslag med de ikrafttrædelsesbestemmelser, der nu engang er nødvendige for dele af
det, vedtaget, inden Folketinget tager på juleferie.

2270

Det betyder selvfølgelig, at det vil være en
hjælp, hvis spørgsmål, der ønskes besvaret, og
problemstillinger, der ønskes belyst, kommer
forholdsvis hurtigt, og vi vil så til gengæld love, at vi vil prøve at besvare dem så hurtigt,
ordentligt, korrekt og fyldestgørende, som vi
overhovedet har mulighed for.
Med de bemærkninger skal jeg takke for en
venlig modtagelse ved førstebehandlingen.
(Kort bemærkning).";Skatteministeren
152114;name_party;":
Jeg skal ikke starte en stor polemik med ministeren, for ministeren har jo ret i, at for de
landmænd, der har købt en ejendom med en
kvote, er der logik i forslaget: men vi må fastholde, at hovedparten af dansk landbrug har
fået kvoterne i nakken gratis.
De kvoter, der nu sælges, og som man har
opnået gratis, fordi de oprindelig blot er blevet
tildelt, går altså også fra i ejendommens salgssum, og det vil sige, at dér skubber man beskatningen ud i en eller anden uendelig fremtid.
Det var det, mit hjertesuk handlede om, men
hvis man har købt en ejendom med en kvote,
er jeg i øvrigt enig med ministeren i, at der kan
være rimelighed nok i forslaget.";Jens Thoft
152796;title_name;":
Jeg tror såmænd, jeg kan følge hr. Jens Thoft
et langt stykke vej i den problemstilling, som
nævnes her, men problemet er jo, at vi har en
række forskellige kombinationer, og hvis vi
skulle tage højde for hver enkelt af dem, skulle
vi have en række forskellige teknikker alt efter,
om man erhvervede sin ejendom, før der blev
indført mælkekvoter, eller man har købt sin
ejendom med en mælkekvote, som var med i
prisen, hvortil kommer, at en del efterfølgende
har fået suppleret op med en mælkekvote, som
nogle ikke har betalt for, mens andre har betalt
et vist beløb for den. Det, der er essensen af
forslaget, er, at som den gældende retstilstand
er nu, sikrer vi, at den i sidste ende bliver beskattet. Så er det selvfølgelig et politisk valg,
om man vil lave meget indviklede regler, som,
alt efter hvad det er for en måde, man har erhvervet den på, udløser forskellige beskatninger på forskellige tidspunkter, men jeg tror såmænd, at vi med den gældende retstilstand er
meget enige.

2271

23/11 93: l. beh. af f. t. I. vedr. justeringer af skatteomlægningen";Stavad
153882;title_name;"Vi har altså valgt at lave et system, hvor vi
har sikret, at den altid bliver beskattet, og så
har vi valgt en teknik, så vi ikke har mange
forskellige metoder til den samme sag, og det
tror jeg sådan set vi er tjent med.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Skatteministeren
154248;title_name;":
Jeg foreslår, at lovforslaget henvises til Skatteudvalget. Hvis ingen gør indsigelse mod dette forslag, betragter jeg det som vedtaget.
(Ophold). Det er vedtaget.

2272

Meddelelser fra formanden:";Ivar Hansen
154479;title_name;":
Der er ikke mere på dagsordenen.
Der er foretaget ændringer i følgende udvalg:
Erhvervsudvalget (19/11 93):
Udtræder: Thor Pedersen (V)
Nyt medl.: Helge Sander (V)
Folketingets næste møde afholdes i morgen,
onsdag den 24. november 1993, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 16.04";Ivar Hansen
