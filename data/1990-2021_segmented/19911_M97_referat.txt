split;reason;text;value
0;;"11295

17/9 92: Dagsorden

97. møde";
76;Time;"Dagsorden:
Meddelelser fra formanden.

I

Meddelelser fra formanden:";kl. 13.00
157;title_name;"Fra statsministeren har jeg modtaget følgende skrivelse:
»Statsministeriet, den 15. september 1992.
Med henvisning til grundlovens § 39 skal jeg
herved anmode om indkaldelse af Folketinget
til møde torsdag den 17. september 1992 med
henblik på fremsættelse af forslag til folketingsbeslutning vedrørende dansk deltagelse i
FN-styrken i det tidligere Jugoslavien.
(sign.) Poul Schlüter.«
Udenrigsministeren (Ellemann-Jensen) har
meddelt mig, at han ønsker skriftligt at fremsætte:
Forslag til folketingsbeslutning om at stille en
dansk militær styrke til rådighed for De Forenede Nationer.
(Beslutningsforslag nr. B 95).
Skriftlig fremsættelse afforslag:";Formanden
847;title_name;":
Hermed tillader jeg mig for det høje Ting at
fremsætte:
Forslag til folketingsbeslutning om at stille en
dansk militær styrke til rådighed for De Forenede Nationer.
(Beslutningsforslag nr. B 95).
FN's Sikkerhedsråd besluttede med resolution 776 den 14. september at udvide FN's

11296

fredsbevarende styrke i det tidligere Jugoslavien - UNPROFOR. Størsteparten af UNPROFOR har hidtil været placeret i Kroatien med
et mindre kontingent i Sarajevo (Bosnien-Herzegovina). Denne styrke er udsendt med hjemmel i Sikkerhedsrådsresolutionerne 743 og
770. Med resolution 776 sker en betydelig udvidelse af FN-tilstedeværelsen i Bosnien-Herzegovina.
Resolution 776 indebærer, at der i opfølgning af Sikkerhedsrådsresolution 770 af 13. august d.å. skal udsendes en særlig UNPROFOR-styrke til at bistå UNHCR med at få nødhjælpsforsyningerne frem til ofrene for krigen i
Bosnien-Herzegovina. I resolutionen udtrykkes fuld støtte til Londonkonferencens principerklæring, hvori konfliktens parter påtager
sig at samarbejde fuldt ud, når det gælder leverancerne af humanitær bistand ad landevejen
gennem Bosnien-Herzegovina.
Styrkens opgaver vil konkret bestå i at yde
militær eskorte i forbindelse med transport af
UNHCR's nødhjælpsforsyninger til de lokale
fordelingscentre i Bosnien-Herzegovina samt
varetage bevogtningen af nødhjælpsdepoterne. Herudover kan der blive tale om at bistå
Internationalt Røde Kors med at eskortere frigivne muslimske og kroatiske fanger ud af lejrene til nabolandene. Der er også åbnet mulighed for, at styrken på et senere tidspunkt kan
få overdraget opgaven med at overvåge parternes tunge våben.
Den nye styrke vil være underlagt de almindelige regler for FN's fredsbevarende operationer, dvs. at våben alene kan anvendes i selvforsvar. Generalsekretæren har i sin rapport til
Sikkerhedsrådet præciseret, at selvforsvar i
den foreliggende sammenhæng også vil omfatte »situationer, hvor bevæbnede personer med
magt måtte søge at hindre FN-soldaterne i at
udføre deres opgave«.
Den militære del af styrken vil bestå af 4-5
infanteribataljoner med støtteenheder - i alt
op til 6.000 mand.
De troppebidragydende lande vil som udgangspunkt selv skulle bære udgifterne i forbindelse med deres deltagelse i operationen.
Udsendelsen af det ekstra personel vil blive forelagt Folketingets Finansudvalg.
Danmark har modtaget en uformel forespørgsel fra FN om at bidrage med et hovedkvarterskompagni, 20 militærobservatører

11297

(707)
17/9 92: Skriftlig fremsættelse";Ellemann-Jensen
3353;title_name;"samt 5 stabsofficerer - i alt omkring 125-175
mand. Fra dansk side er der givet FN en foreløbig og positiv tilbagemelding.
En formel henvendelse fra generalsekretæren kan forventes i den nærmeste fremtid.
Udsendelse af dansk personel forudses at
ske på samme vilkår som til den nuværende
UNPROFOR-styrke, dvs. at den danske styrke
opstilles på frivillig basis. Det kan dog vise sig
nødvendigt at beordre enkelte officerer og befalingsmænd.
Idet jeg i øvrigt henviser til bemærkningerne
til beslutningsforslaget, skal jeg anbefale forslaget til Folketingets velvillige behandling.

11298

Meddelelser fra formanden:";Udenrigsministeren
3979;title_name;"Der er ikke mere at foretage i dette møde.
Folketingets næste møde afholdes i dag,
torsdag den 17. september 1992, kl. 13.05 med
første behandling af det netop fremsatte beslutningsforslag.
Mødet hævet kl. 13.02";Formanden
