split;reason;text;value
0;;"3232

Fredag den 26. januar 1996 (D)

45. m ø d e";
86;Time;"Dagsorden
1) Første behandling af lovforslag nr. L 183:
Forslag til lov om jernbanesikkerhed m.v.
Af trafikministeren (Jan Trøjborg).
(Fremsat 17/1 96).
2) Første behandling af lovforslag nr. L 157:
Forslag til lov om ændring af lov om tilskud til
afvikling af studiegæld og om eftergivelse af
studiegæld. (Ændring af lovens indkomstbegreb).
Af finansministeren (Mogens Lykketoft).
(Fremsat 17/1 96).
3) Første behandling af lovforslag nr. L 131:
Forslag til lov om ændring af lov om afgift af
vejbenyttelse og lov om vægtafgift af motorkøretøjer m.v. (Afkortning af afgiftsperioden og
refusion af afgift ved ændringer i løbet af
afgiftsperioden).
Af skatteministeren (Carsten Koch).
(Fremsat 13/12 95).
4) Første behandling af lovforslag nr. L 133:
Forslag til lov om ændring af ligningsloven og
personskatteloven. (Vindmøller).
Af skatteministeren (Carsten Koch).
(Fremsat 13/12 95).
5) Første behandling af lovforslag nr. L 134:
Forslag til lov om ændring af dobbeltbeskatningsaftalen mellem den danske regering og
Grønlands landsstyre.
Af skatteministeren (Carsten Koch).
(Fremsat 13/12 95).
6) Første behandling af lovforslag nr. L 135:
Forslag til lov om ændring af forskellige skattelove. (Asylansøgere).
Af skatteministeren (Carsten Koch).
(Fremsat 13/12 95).

7) Første behandling af lovforslag nr. L 180:
Forslag til lov om ændring af lov om retsforholdet mellem arbejdsgivere og funktionærer.
(Fratrædelsesgodtgørelser).
Af arbejdsministeren (Jytte Andersen).
(Fremsat 17/1 96).
8) Første behandling af lovforslag nr. L 181:
Forslag til lov om forbud mod forskelsbehandling på arbejdsmarkedet m.v.
Af arbejdsministeren (Jytte Andersen).
(Fremsat 17/1 96).
9) Første behandling af lovforslag nr. L 182:
Forslag til lov om europæiske samarbejdsudvalg.
Af arbejdsministeren (Jytte Andersen).
(Fremsat 17/1 96).

Meddelelser fra formanden";kl. 10.00
1944;title_name;"Medlem af Folketinget Per Kaalund har meddelt
mig, at han ønsker at udtræde som stedfortræder af den danske delegation til Europarådets
Rådgivende Forsamling. Som nyt medlem har
den pågældende valggruppe udpeget medlem
af Folketinget Elisabeth Arnold. Den pågældende er herefter valgt.
Medlem af Folketinget Elisabeth Arnold har
meddelt mig, at hun ønsker at udtræde som
stedfortræder af den danske delegation til Europarådets Rådgivende Forsamling. Som ny stedfortræder har den pågældende valggruppe
udpeget medlem af Folketinget Per Kaalund.
Den pågældende er herefter valgt.
Medlemmer af Folketinget Jette Gottlieb (EL) og
Frank Aaen (EL) har meddelt mig, at de ønsker
skriftligt at fremsætte:
Forslag til folketingsbeslutning om større tryghed i ansættelsen for alle lønmodtagere.
(Beslutningsforslag nr. B 72).
Skriftlig fremsættelse af forslag";Formanden
2813;name_party;":
Som ordfører for forslagsstillerne tillader jeg
mig herved at fremsætte:

(405)
Fredag den 26. januar 1996 .
Forslag til folketingsbeslutning om større tryghed i ansættelsen for alle lønmodtagere.
(Beslutningsforslag nr. B 72).
Jeg henviser i øvrigt til de bemærkninger, der
ledsager forslaget, og anbefaler det til Tingets
velvillige behandling.

Den første sag på dagsordenen var:
1) Første behandling af lovforslag nr. L 183:
Forslag til lov om jembanesikkerhed m.v.
Af trafikministeren (Jan Trøjborg).
(Fremsat 17/1 96).
Lovforslaget sattes til forhandling.
Forhandling";Jette Gottlieb
3412;name_party;":
Alle, der beskæftiger sig med jernbanetrafik, og
ikke mindst brugerne er optagede af den højeste
grad af sikkerhed: passagererne skal med tryghed kunne benytte jernbanen. Det synspunkt er
også tilgodeset i direktiv og forordninger fra
EU.
Vi må se i øjnene, at der kan komme en ny
situation for togdriften i Danmark. Vi vil kunne
opleve, at andre end DSB og privatbanerne
udfører både transittrafik og/eller jernbanedrift
i Danmark. Det vil kræve, at der organiseres en
sikkerhedskontrol, der omfatter alle operatører:
det er vi enige i. Vi er også enige i, at det bør
være et uafhængigt organ, en selvstændig styrelse: Jernbanetilsynet.
Der skal fastlægges sikkerhedsstandarder og
regler, og der skal selvfølgelig føres kontrol
med, om udøverne overholder disse. Det er sikkerheden, det gælder.
Jernbanetilsynets væsentligste opgave bliver
imidlertid at tilse, at jernbaneinfrastrukturforvalterne og jernbanevirksomhederne opfylder
sikkerhedskrav og andre nærmere angivne
krav.
Der tillægges også Jernbanetilsynet opgaver
samt ret til udstedelse af certifikater til kommende udøvere. Det vil altså sige, at Jernbanetilsynet får stor bemyndigelse og også efter indstilling skal godkende ændringer i sikkerhedsregler m.v.

3233

Jeg synes, det er på sin plads at påpege kravet
om, at såvel nye udøvere som vore egne ikke
forskelsbehandles. Jeg tænker her særlig på
hensynet til tekniske og driftsmæssige krav til
personalet, til det rullende materiel og virksomhedens interne organisation.
Det hænder jo heldigvis sjældent, at der sker
ulykker i jernbanetrafikken. Jernbanetilsynets
beføjelser i den henseende har grundlag i DSBlovens bestemmelser om jernbaneulykker, dog
kan trafikministeren afhængig af hændelsens
karakter nedsætte en særlig hàvarikommission,
dvs. ved ulykker af særlig alvorlig karakter. Det
er vi også enige i.
Hvad angår økonomien, knyttes der gebyrer
til dækning af omkostningerne ved administration og tilsyn med loven.
Endelig skal jeg bemærke, at der forventes
overført ca. 12 årsværk fra DSB og Tilsynet med
Privatbanerne til det nye tilsyn.
Som det fremgår af min tale, er vi meget optagede af sikkerheden, og vi mener, at forslaget
her vil medvirke til en højere grad af sikkerhed.
Vi kan støtte forslaget og en hurtig udvalgsbehandling.";Tove Lindbo Larsen
5700;name_party;":
Venstre vil se positivt på dette lovforslag, når
det kommer til behandling i udvalget. Det er jo
en lang række af bemyndigelser, som ministeren
får, og det, som vi særlig vil være på vagt over
for under udvalgsbehandlingen, er at sikre, at
loven på ingen måde kommer til at lægge hindringer i vejen for fri konkurrence ved hele
udbygningen af infrastrukturen, og at den lige
og frie konkurrence kan komme til at foregå
inden for vores jernbanenet.
Men det, som lovforslaget omhandler, er jo
først og fremmest af sikkerhedsmæssig karakter, og det kan vi kun være positive over for.
Stefan G. Rasmussen (KF):
Vi mener, at dette lovforslag er et godt tiltag til
at højne sikkerheden på jernbanerne og muliggør opfyldelse af et ret længe næret ønsket.
Lovforslaget ligger helt på linje med Det Konservative Folkepartis politik på området, og jeg
vil gerne benytte lejligheden til at rose trafikrriinisteren for denne fremsættelse og samtidig
meddele, at Det Konservative Folkeparti kan
støtte forslaget.

3234

Fredag den 26. januar 1996 (L 183)";Svend Heiselberg
6764;name_party;":
Vi synes også, det er et udmærket forslag, der er
fremsat. Jeg kan måske blive lidt forbavset over,
at det ikke er kommet før, for sikkerheden skal
selvfølgelig være i orden. Når det kommer nu,
er det, fordi andre operatører, som det hedder,
dvs. udenlandske jernbaneselskaber, kan køre
på de danske baner, og så skal det selvfølgelig
være i orden, for man kan godt tænke sig en
konkurrence på længere sigt. Man har allerede
set, at bl.a. de svenske jernbaner påtænker at
begynde at køre ruten Stockholm-DanmarkHamburg, når Øresundsforbindelsen er færdig.
Derfor skal der selvfølgelig ikke være nogen,
der på sikkerhedsområdet kan underbyde
andre, og derfor synes vi, det her er godt.
Der er også omtalt en havarikommission, der
kan blive nedsat, og jeg vil da godt sige til ministeren, at vi håber - vi må stille et forslag om
det, hvis det ikke bliver positivt modtaget - at
havarikommissionen også i fremtiden vil bestå
af dem, som SF har foreslået i sin tid: at enten de
pågældende, der er impliceret, eller deres organisation i fremtiden vil være med i denne. Der
har været nogle ulykker, hvor lokomotivførere
har været indblandet, og dér mener vi, det er
rigtigt, at lokomotivførernes organisation som
sådan også er med, når man undersøger baggrunden for ulykkerne.
Vi hilser også med tilfredshed, at privatbaner
og selv veteranbaner kommer ind under det her:
så har vi fået dem alle sammen med. Vi synes
også, det er udmærket, at der sker en opnormering til 12 mand. Så vi støtter forslaget.";Tommy Dinesen
8291;name_party;":
Som bekendt går Fremskridtspartiet ind for frihed under ansvar, og vi har naturligvis her i
Tinget i allerhøjeste grad et ansvar, når det drejer sig om sikkerhed. Jeg synes, det er et positivt
element, trafikministeren har fremsat forslag
om, og derfor vil vi se positivt på det.
Der er - som også en af de forrige ordfører
var inde på - mange bemyndigelser i den her
lov. Det er ikke noget, som Fremskridtspartiet
normalt billiger, men det må vi se på under
udvalgsbehandlingen.
Med hensyn til fri konkurrence og infrastruktur er det selvfølgelig vigtigt, at den frie konkurrence stadig væk er til stede, og at infrastrukturen er optimal.
Fremskridtspartiet ser altså positivt på forslaget, og indtil videre håber vi på, at vi kan finde
ud af det med ministerbemyndigelserne, og om
der eventuelt kan reguleres på dem.";Jan Køpke Christensen
9129;name_party;":
Da vores ordfører, fru Jette Gottlieb, ikke kan
være til stede, skal jeg meddele, at vi støtter den
del af forslaget, der betyder, at sikkerhedskontrollen på jernbanestrækninger bliver forbedret,
bliver styrket. Det bliver særlig vigtigt, hvis der
på et tidspunkt kommer flere operatører på
jernbanenettet.
Men vi er betænkelige ved - for ikke at sige
imod - den generelle bemyndigelse til ministeren til gennemførelse af EF-direktiver og -forordninger. Hvor vidtrækkende er disse bemyndigelser i praksis? Betyder det f.eks., at ministeren uden at spørge Folketinget kan fastsætte nye
regler for transport af farligt gods, hvis der
kommer et EF-direktiv? Det vil vi gerne have
ministerens svar på.
Vi er i øvrigt betænkelige ved en eventuel
begrænsning af klageadgangen ved en afgørelse
truffet af Jernbanetilsynet.
Vi har også et problem med, hvad der ligger i
ordet gebyrer. Hvilken størrelsesorden kan de
være i for en lille banestrækning? Det kan godt
være noget, der bliver ret afgørende for en lille
banes budget.
Med de bemærkninger vil vi sige, at vi som
udgangspunkt støtter den del af lovforslaget,
som går på sikkerhedskontrollen på jernbanenettet. De andre ting må vi prøve at få afklaret
enten nu eller i forbindelse med udvalgsarbejdet.
Trafikministeren (Jan Trøjborg):
Jeg vil gerne takke for de mange positive
bemærkninger. Der er håb om, at forslaget kan
få en fornuftig og - nu skal man passe på, hvilke
ord man tager i sin mund, men denne gang tør
jeg dog trods alt tage det i min mund - let gang
igennem Folketingets behandling.
Der er noget rigtigt i at få adskilt funktionerne, så DSB ikke skal føre tilsyn med sig selv, og
det er naturligvis også vigtigt, at tilsynet udøves
på et objektivt grundlag.
Det er korrekt, som det er noteret af en række
ordførere, at der er mange generelle bemyndigelser i lovforslaget. Jeg tror imidlertid, at det, vi
står over for i forbindelse med EU-behandlinger
på jernbaneområdet, er gennemførelse af en
række direktiver, der medfører, at vi får det,
man med et fint ord kalder interoperabilitet, altså samhørighed mellem de forskellige jernbanesystemer. Dette vil naturligvis betyde, at der er
behov for at kunne gennemføre de ændringer i
tekniske detaljer, som tilsynet skal føre tilsyn
med. Derfor disse bemyndigelser.

Fredag den 26. januar 1996 (L 183)
Men der skal naturligvis svares detaljeret og
præcist på disse spørgsmål under udvalgsarbejdet. Det ser jeg frem til, og jeg vil naturligvis
bestræbe mig på hurtigt og præcist at svare på
de spørgsmål, som udvalget måtte stille.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bruno Jerup
11799;title_name;"Jeg foreslår, at lovforslaget henvises til Trafikudvalget.
Hvis ingen gør indsigelse mod dette forslag,
betragter jeg det som vedtaget. (Ophold). Det er
vedtaget.

Den næste sag på dagsordenen var:
2) Første behandling af lovforslag nr. L 157:
Forslag til lov om ændring af lov om tilskud til
afvikling af studiegæld og om eftergivelse af
studiegæld. (Ændring af lovens indkomstbegreb).
Af finansministeren (Mogens Lykketoft).
(Fremsat 17/1 96).
Lovforslaget sattes til forhandling.
Forhandling";Formanden
12308;name_party;":
Ifølge lov om tilskud til afvikling af studiegæld
og om eftergivelse af studiegæld, kan Hypotekbanken på statens vegne yde tilskud til tilbagebetaling af statsgaranterede studielån i pengeinstitutter og til indfriede statsgaranterede studielån. Tilskuddet kan ydes til den del af låntagerens studiegæld, der overstiger halvdelen af den
beregnede årsindkomst, og i den sammenhæng
indgår indkomstgrundlagsbegrebet, der i L 157
foreslås ændret.
Ændringerne er ud over at være en konsekvens af skattereformen også en udmøntning af
et ønske om forenkling af opgørelsen. Forenk-

3235

ling af den administrative håndtering af systemerne ser Socialdemokratiet meget velvilligt på,
og vi støtter lovforslaget og vil arbejde for en
hurtig udvalgsbehandling.";Lis Greibe
13084;name_party;":
Man kan altid regne med Venstre, når det handler om at lave forenklinger, og derfor vil jeg blot
her sige, at vi vil se positivt på dette lovforslag,
når det kommer til udvalgsbehandling.
Jeg bliver dog nødt til lige at sige, at det jo
ikke er muligt ud fra bemærkningerne præcist at
se, hvilke konsekvenser det får for forskellige
indkomstgrupper, der måtte have studielån, og
derfor har vi en række spørgsmål i så henseende, som vi vil stille i udvalget, før vi tager endelig stilling.";Lars Løkke Rasmussen
13591;name_party;":
Heller ikke i Det Konservative Folkeparti har vi
problemer med at støtte forslaget. Jeg skal dog
bemærke, at også vi synes, at bemærkningerne
til forslaget er noget sparsomme. Man kan ikke
se helt nøjagtig, hvilke konsekvenser det har for
de forskellige indtægtsgrupper, ligesom man
ikke kan se, om lovforslaget medfører, at færre
eller flere vil kunne få den pågældende støtte,
men det kan vi få afklaret under udvalgsbehandlingen.
Elisabeth Amold (RV):
På vegne af Det Radikale Venstre skal jeg blot
sige, at vi støtter forslaget.";John Vinther
14152;name_party;":
Jeg kan kort meddele, at Fremskridtspartiet
naturligvis kan acceptere, at man laver en forenkling. Vi har som bekendt hverken lod eller
del i skattereformen fra 1993, men når det går
mod en bedre side, så er vi da naturligvis villige
til at støtte et sådant forslag.
Angående de manglende bemærkninger
håber vi, ligesom tidligere ordførere også var
inde på det, at udvalgsbehandlingen kan klargøre, hvordan konsekvensen er for de enkelte
indkomstgrupper.
Men Fremskridtspartiet støtter altså forslaget.";Jan Køpke Christensen
14673;name_party;":
Den studiegældsordning, som blev opbygget i
1970'erne og 1980'erne, har jo på mange måder
været en skandale og har givet en masse problemer, bl.a. også det arbejde, der har været med
gældsafviklingen. Vi synes sådan set, at det

3236

Fredag den 26. januar 1996 (L 157)

efterhånden er på tide, at ministeren tog skridtet
fuldt ud og mere generelt fik ændret på hele
afviklingssystemet, sådan at man kunne få bragt
disse gamle gældssystemer ud af verden og
kunne bygge på nogle andre principper.
Når man tager det konkrete lovforslag, så kan
vi sige, at vi da er tilhængere af en forenkling.
Det er dog lidt uklart, hvor mange og hvem om overhovedet nogen - der vil få glæde af
denne lov. Den har åbenbart ikke nævneværdig
økonomiske konsekvenser, og det i sig selv
tyder jo ikke på, at det kan være noget, der får
betydning for en stor gruppe, eller i det hele
taget er noget, der kan være interessant for ret
mange.
Men også jeg håber, ligesom andre ordførere
har været inde på det, at vi i løbet af udvalgsarbejdet får et billede af, hvem der egentlig får
glæde af denne ændring, ud over at man laver
et indkomstopgørelsesbegreb, som bliver på linje med, hvad der bruges i lov om social bistand
og andre steder. Det kan måske være en hensigt
i sig selv, men næppe noget, nogen får ret meget
glæde af.";Bruno Jerup
16004;name_party;":
Vi må også afvente udvalgsarbejdet, før vi kan
tage endelig stilling til dette forslag. Vi kan se to
ting i det: Den ene er, at hvis nogen har økonomisk glæde af det, så er det folk med en formue
placeret i aktier, udenlandsk ejendom el.lign.
Den anden er, at det også er et forenklingsforslag. Hvad der tæller tungest, afhænger bl.a. af,
hvor mange mennesker der kan få glæde af det
her, og hvad de administrative besparelser er.
Det får vi alt sammen undersøgt i løbet af
udvalgsarbejdet.";Kjeld Rahbæk Møller
16532;title_name;":
Jeg takker for en velvillig modtagelse. Det er jo
rigtigt, at det her lovforslag er en ekstremt lille
teknisk modernisering, forenkling af sagen, men
jeg ser selvfølgelig frem til at besvare de
udvalgsspørgsmål, der måtte være om ordningens mere principielle indretning, som jeg forstår interesserer indtil flere partier.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.

Fonnanden:
Jeg foreslår, at lovforslaget henvises til Uddannelsesudvalget. Hvis ingen gør indsigelse mod
, dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
3) Første behandling af lovforslag nr. L 131:
Forslag til lov om ændring af lov om afgift af
vej benyttelse og lov om vægtafgift af motorkøretøjer m.v. (Afkortning af afgiftsperioden
og refusion af afgift ved ændringer i løbet af
afgiftsperioden).
Af skatteministeren (Carsten Koch).
(Fremsat 13/12 95).
Lovforslaget sattes til forhandling.
Forhandling";Mogens Lykketoft
17556;name_party;":
Ændring af en lov, som kun har fungeret i godt
et år, er ikke noget særsyn her i Folketinget. Den
oprindelige lov var udformet som en nødvendighed af det europæiske arbejde på området og
blev også indrettet hensigtsmæssigt over for
brugerne, nemlig vognmændene. Administrativt forsøgte man også at gøre det smidigt og
praktisk, idet man koblede vejbenyttelsesafgiften sammen med vægtafgiften rent opkrævningsmæssigt, og da den jo ligger som en 1-årig
fast periode fra den dag, hvor køretøjet bliver
indregistreret til en bestemt vægt- og vejbenyttelsesafgift, så var det en praktisk foreteelse.
Men problemet er så, at det administrative
system, vi har brugt omkring vægtafgiften, ikke
giver mulighed for at bryde perioden op.
Når man finder ud af, at éns vogntog umiddelbart før periodens start kan omdannes til en
lavere kategori, både hvad angår vægtafgift og
vejbenyttelsesafgift, så bliver bilen jo klassificeret som sådan. Men det forhindrer så ikke, at
man ganske kort tid efter, man har modtaget det
opkrævningsgebyr, som svarer til bilens registrering, igen kan ændre bilen til det oprindelige. Det kunne f.eks. være antal aksler på vogntoget, som jo er bestemmende for, hvilken klassificering det får i vejbenyttelsesafgiften. På den
måde kan man altså få nøjagtig den samme bil,

Fredag den 26. januar 1996 (L 131)
som skulle have været registreret til en højere
afgift, til i givet fald at køre et helt år på en lavere afgift. Det var bestemt ikke hensigten, da vi i
slutningen af 1994 vedtog loven om vejbenyttelsesafgift.
Så med baggrund i denne erfaring kan Socialdemokratiet helt klart støtte lovforslaget.";Erik Mortensen
19199;name_party;":
Lovforslaget skal ses i lyset af det misbrug, som
de nuværende regler giver mulighed for. Samtidig med indførelsen af vejbenyttelsesafgiften
den 1. januar 1995, dvs. aftalen mellem Danmark, Benelux og Tyskland, blev vægtafgiftsloven ændret således, at der sker fælles opkrævning af vægt- og vejbenyttelsesafgift for danske
motorkøretøjer. Afgifterne opkræves forud og
for en periode på ét år.
Hvis en lastvogn eller et lastvognstog i løbet
af en afgiftsperiode gennemgår ændringer, så
der skal betales en anden vægtafgiftssatsi men
stadig den samme vejbenyttelsesafgift, registreres ændringen af vægtafgift først med virkning
fra næste afgiftsperiode. Hvis en ændring i
begyndelsen af en afgiftsperiode fører til en
højere sats, så kan vognmanden således køre
næsten ét år til den lavere sats. Ændringen af
loven vil betyde, at enhver ændring af status i
relation til vægtafgift automatisk fører til afbrydelse af perioden for vejbenyttelse.";Erik Jacobsen
20163;name_party;":
Det Konservative Folkeparti er principielt imod,
at vi lægger specielle afgifter på særlig tunge
køretøjer, fordi det så hindrer den frie vareudveksling og også er en bremse for økonomisk
vækst. Vi vil ikke acceptere, at erhvervslivet skal
være en evig kilde til nye og stadig større afgifter, som skal finansiere en lang række projekter
på andre områder. Vi skal sikre et erhvervsliv,
som har evnen til at producere og til at konkurrere.
Derfor var Det Konservative Folkeparti også
med til at stemme for de lovforslag, som i 1984
gennemførte en aftale mellem Danmark, Belgien, Holland, Luxembourg og Tyskland, og vi
sikrede dermed, at danske vognmænd ikke blev
belastet uforholdsmæssigt i forhold til deres
europæiske konkurrenter i form af højere afgifter på vejbenyttelse, som jo især Tyskland lancerede.
Da man indførte vejbenyttelsesafgiften, indførte man en kompensation i form af en nedsættelse af vægtafgiften. Det er derfor forståeligt, at

3237

vi nu specificerer, at man ikke kan komme uden
om vejbenyttelsesafgiften ved at spekulere på
den måde, som er beskrevet i bemærkningerne
til lovforslaget. Det Konservative Folkeparti
anlægger nemlig en ansvarlig holdning og
betragter den samlede model som meget rimelig
også ud fra en miljømæssig betragtning.
Vi er ikke blinde for, at tunge køretøjer udgør
en stor belastning af miljøet, og at en afgift dermed er med til at skabe en effektiv fordeling af
trafikken mellem de forskellige transportformer.
Derfor stiller Det Konservative Folkeparti sig
positivt over for forslaget her, da det sikrer en
fornuftig ordning for vognmandsbranchen og
ensartede afgiftsniveauer på tværs af landegrænser, og det er jo en forudsætning for en god
og sund konkurrence.
Vi skal naturligvis sikre, at den foreslåede
ordning ikke indebærer en bureaukratisk procedure til gene for erhvervslivet, der i forvejen har
en lang række andre administrationsopgaver at
påse.
Det Konservative Folkeparti vil fastholde den
proces, vi har igangsat, nemlig at arbejde for en
lettelse af de administrative byrder for alle former for virksomheder.
Med disse bemærkninger kan vi anbefale forslaget.";Brian Mikkelsen
22305;name_party;":
I SF mener vi sådan lidt omvendt, at den lov,
der oprindelig blev lavet på dette område, ikke
var miljømæssigt stærk nok. Men det her er jo
kun nogle små tekniske ændringer af lovgivningen, og jeg kan så ræsonnere på samme måde
som den konservative ordfører. Så vi kan
såmænd også støtte forslaget.
Elisabeth Amold (RV):
Det Radikale Venstre støttede i sin tid ordningen om vejbenyttelsesafgift og var med til at
gennemføre den lovgivning, som her har vist sig
at have nogle muligheder for misbrug, og derfor
er vi selvfølgelig også interesseret i, at disse
misbrugsmuligheder hindres. Vi tilslutter os
forslaget.";Jes Lunde
22936;name_party;":
Vi synes også, at afgifterne på det her område
burde være meget stærkere af hensyn til miljøet.
Vi er selvfølgelig indstillet på at stoppe muligheder for at snyde. Det eneste, der undrer os,
men det håber jeg, vi kan få et svar på, er: Hvorfor skal vi forære erhvervet 5 mio. kr. for at for-

3238

Fredag den 26. januar 1996 (L 131)

hindre dem i at snyde? Det synes jeg umiddelbart ser lidt mærkeligt ud. Selv om det er småpenge, er det alligevel penge, og jeg synes, det
var underligt, da jeg læste forslaget igennem.
Hvis vi kan finde en anden måde at gøre det på,
hvor vi ikke forærer dem 5 mio. kr., så vil jeg
gerne være med til det.";Frank Aaen
23611;title_name;":
Jeg skal takke for en særdeles velvillig modtagelse af forslaget.
Med hensyn til spørgsmålet om de 5 mio. kr.
er det jo noget, man kan tale om. Jeg synes nu, at
den måde, hr. Frank Aaen fremstiller sagen på,
kan diskuteres.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Carsten Koch
23960;title_name;"Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
4) Første behandling af lovforslag nr. L 133:
Forslag til lov om ændring af ligningsloven og
personskatteloven. (Vindmøller).
Af skatteministeren (Carsten Koch).
(Fremsat 13/12 95).
Lovforslaget sattes til forhandling.
Forhandling";Formanden
24407;name_party;":
Baggrunden for lovforslaget er Miljø- og
Energiministeriets ønske om at ændre reglerne
vedrørende vindmølleenergiproduktion, således at der kan ske en udbygning af denne, og
det formål er vi selvfølgelig fra Socialdemokratiets side indstillet på at følge op. Det, der

behandles her i dag, er selve de skattemæssige
konsekvenser af den ændring.
De gældende regler er sådan, hvis man skal
sige det enkelt, at en vindmølleejer kan holde
indtægter og udgifter uden for skatteopgørelsen, hvis hans forbrug svarer nogenlunde til den
strøm, som hans ejerandel forholdsmæssigt producerer. Det vil for langt de fleste almindelige
vindmølleejere sige, at der ikke er tale om nogen
skattemæssige konsekvenser af at have en
anpart.
Når reglerne så bliver udvidet til, at man kan
have flere anparter, større anparter, så kan der
opstå en utilsigtet skattemæssig fordel, og derfor foreslås det, at der indføres en beskatning,
der svarer til den almindelige beskatning og
samtidig et fradrag på 2.300 kr., der gør, at
vindmølleejere bliver almindelige anpartshavere i vindmøller og vil slippe skattefrit som
hidtil, mens de, der i øvrigt vil investere meget
massivt, ikke får en dobbelt fordel ved både at
få støtte og undladt beskatning.
Forslaget betyder, at fradrag vil kunne gives
til alle fysiske personer, som ejer vindmøller, og
vi kan fra Socialdemokratiets side fuldt ud støtte
forslaget, sådan som det ligger.
Der er imidlertid allerede kommet et par henvendelser til udvalget vedrørende dette lovforslag, som peger på nogle problemer. Dem er vi
selvfølgelig fra Socialdemokratiets side parat til
at se på i udvalget med henblik på, om det skal
føre til, at der sker visse ændringer i enten de
administrative bestemmelser og/eller selve indholdet vedrørende lovforslaget, men intentionen
i lovforslaget er vi helt enig i, så tilslutning fra
vores side.";Klaus Hækkerup
26278;name_party;":
Det vigtigste ved det her forslag er, at det retter
op på en skævhed i forholdet til erhvervsmæssig vindmølleproduktion. Forhåbentlig opnås så
et incitament for ejeren til at spare på det private
elforbrug, som han før havde en tilskyndelse til
at øge forholdsmæssigt. Vi er ikke sikre på, at
det her er den rigtige model, heller ikke i
spørgsmålet om fradraget på de 2.300 kr., som
skulle gøre det mere attraktivt at gå ind i vindmølledrift, så der fortsat er en skattebegunstigelse for investorerne. Vi er positive over for
princippet i forslaget.
Vi vil gå ind i udvalgsdrøftelserne og finde
ud af, om der måske er en bedre og mindre
bureaukratisk måde at gøre det her på, for principielt kan man selvfølgelig altid diskutere,

Fredag den 26. januar 1996 (L 133)
hvorvidt man skal beskatte vindmølleenergi
som andre energikilder eller man skal give det
en særlig lempelig behandling. Da der ikke er
nogen miljøforurening ved vindrnølleenergi,
skal det selvfølgelig gøres attraktivt efter vores
mening, selv om Det Konservative Folkeparti
ikke ønsker hele Danmark plastret til med vindmøller, men gerne ser en helhedsvurdering og
en diskussion af Danmarks energiforsyning
uden fordomme. I den forbindelse kunne man
så også diskutere, om der ikke også skulle være
fradrag for solenergianlæg.
Men vi er altså positive over for princippet. Vi
vil godt diskutere den konkrete udformning for
at se, om det ikke kunne gøres på en mindre
bureaukratisk måde.";Brian Mikkelsen
27748;name_party;":
Ja, det mener vi jo så i SF, det kan - laves på en
mindre bureaukratisk måde. Ræsonnementet i
lovforslaget her er, at man ikke skal lave en
kobling til folks private elforbrug, for derved
giver man en indirekte tilskyndelse til folk om at
have et højt elforbrug, så de kan købe mange
vindmølleanparter. Jeg tror nu, det er en noget
teoretisk betragtning.
Jeg tror, det er de færreste, der tænker, at nu
må vi hellere brænde noget elektricitet af, så vi
kan få lov til at købe nogle anparter. Jeg tror, at
den gevinst, der så kan være ved at producere
vindmølleenergi, forsvinder mere end rigeligt
ved det øgede elforbrug, så jeg tror, argumentationen er meget teoretisk, men nuvel, man kan
da lave sådan en argumentation.
Jeg synes, at det, der er problemet ved det her
lovforslag, er, at man lægger op til, at i tusindvis
af vindmølleejere skal til at have en meget mere
kompliceret selvangivelse. Man lægger op til, at
i tusindvis af mennesker, som har haft den lille
vindmølleanpart, som typisk har produceret
stort set, hvad der svarer til deres eget forbrug,
og altså har holdt sig inden for 10-pct.s-reglen,
nu skal til at have en selvangivelse, hvor de skal
operere med afskrivninger, driftsudgifter og
driftsindtægter osv. Det synes jeg er at skyde
gråspurve med kanoner i denne sammenhæng.
Ministeren er jo også indstillet på, at det ikke er,
fordi de skal til at betale noget mere i skat, og
derfor indføres så det her fradrag på 2.300 kr.
Jeg vil gerne spørge ministeren, om ikke det
var en mere enkel model, at vi indfører et bundfradrag på kilowattsiden og siger, at en vindmølleproduktion på f.eks. 9.000-10.000 kW pr.
anpartshaver kan holdes uden for selvangivel-

3239

sen akkurat som nu. Så får vi en uændret situation for de her mennesker med den almindelige anpart: det er også meningen med lovforslaget, og så får vi en afkobling fra det private
elforbrug, som også er en del af meningen med
det her lovforslag.
For mig at se må vi kunne opnå de miljømæssige gevinster, som skatteministeren gerne vil
have, ved at lave sådan en konstruktion og undgå en yderligere komplicering af skattesystemet
for tusindvis af mennesker. Det vil også indebære en øget belastning for skattemyndighederne, og det synes jeg ikke, der er nogen grund til.
Så kan det være, at sådan nogle grænser skal
reguleres i takt med, hvad man finder ud af ovre
i Det Energipolitiske Udvalg, for blandt Folketingets energipolitikere har man jo hele tiden en
diskussion om, hvordan vi får styrket vindmølleudbygningen, og dér ved jeg, at man har
en diskussion af, om det skal gøres lempeligere
at erhverve anparter, og om der skal være
mulighed for at have flere anparter. Det må vi så
selvfølgelig tage ind i vores diskussion i Skatteudvalget om, hvordan vi lægger snittet.
Men sådan som lovgivningen er på energisiden i dag, synes jeg, det kunne modsvares
meget pænt af, at vi indfører et bundfradrag på
f.eks. 10.000 kW og så siger, at det, der ligger
derunder, vil vi ikke have ind i skattelovgivningen. Det kan holdes udenfor ligesom nu,
ubureaukratisk og nemt, i stedet for at man
skulle ind og lave både afskrivninger og fradrag
og frem og tilbage, og hvad ved jeg, kun til glæde for dem, der synes, det er sjovt at lege med
tal, og det tror jeg ikke der er så mange skatteydere der synes, når de skal lave deres selvangivelse.
Elisabeth Amold (RV):
Med det lovforslag her er vi jo præsenteret for
flere modstridende interesser, nemlig interesserne fra energipolitikernes og fra energiministerens side om at få flere vindmøller i Danmark
- det formål støtter Det Radikale Venstre - men
der er også hensynet til skatteministerens interesse i, at man ikke bruger offentlige tilskud til at
generere store skattefri gevinster. Disse to hensyn prøver man at kombinere ved at sige, at nu
laver vi så en beskatning af den gevinst, som
vindmølleproducenter får på at sælge deres el til
elværkerne. Det er der i og for sig ikke noget
mærkeligt i.
Problemet er blot, at vi måske kommer ud i
noget, der er for bureaukratisk, og som vil være

3240

Fredag den 26. januar 1996 (L 133)

fremmed for mange af de almindelige vindmølleejere, som hidtil har haft en meget ubureaukratisk ordning.
Vi støtter intentionen i forslaget. Vi mener
ikke, det kan være rigtigt, at man ved tilskudsordninger genererer situationer, der betyder, at
man faktisk kan leve af at sælge el med statstilskud og dermed får en stor indkomst, som ikke
har noget at gøre med almindelig erhvervsindkomst. Det skal selvfølgelig beskattes, og derfor
skal der også være nogle regler.
Men vi er meget villige til at se på andre ubureaukratiske måder at opnå det samme formål
på. Vi er også interesseret i, at der kommer flere
vindmøller i landet, og vi mener, de nuværende
regler faktisk hindrer det, fordi det skal være
koblet til det personlige, til det private elforbrug. Det mener vi godt, man kan komme ud
over ved at prøve at lave nogle andre ordninger.
Vi er interesseret i at se på de henvendelser, der
kommer til udvalget, og tale med de folk, der
arbejder med vindmølleopstilling og arbejder
med det i praksis.
Men hvis man ikke kan finde en ordning, som
rent lovmæssigt ændrer den bureaukratiske
måde, det er lagt op på her, så synes jeg også,
det her fra talerstolen skal siges, at vi vil appellere til vindmøllefolkene selv om at gå sammen
om at lave regnskabsaflæggelser, som er så ensartede og ubureaukratiske som muligt, så man i
hvert fald ikke gør det mere besværligt, end
godt er. Det kan sikkert laves enklere, end
nogen får det til at se ud i de henvendelser, vi
har fået.
Derfor vil jeg også appellere til de interessenter, som sidder på vindmøllesiden, om også at
prøve at se det positive i denne sag. Det drejer
sig om at få flere vindmøller til Danmark, og det
er vi interesseret i. Vi vil hjælpe på alle mulige
måder. Men vi skal også have ordentlige skatteforhold for dem, der producerer el.";Jes Lunde
33641;name_party;":
Jeg beklager lidt min sene ankomst, men det går
stærkt: det er jo fredag.
Men det skal nu ikke forhindre mig i at sige,
at snørklede tilskudsordninger i dansk energiog skattepolitik er Venstre naturligvis imod. Jeg
forstår godt hensynet, hensigten med at få gennemsigtighed i hele skattepolitikken, som det
her forslag jo klart beskriver.
Der er indbygget et par væsentlige problemer, som jeg synes, man skal gøre sig klart. Det
ene er, at en række mennesker i tillid til de

oprindelige regler har investeret ud over de her
ni andele. Det er især folk i område 4, som i forvejen er afskåret fra kollektiv forsyning, det
være sig på naturgas, det være sig på fjernvarme.
Derfor lavede man i sin tid reglerne sådan, at
hvis man ude i område 4 havde et stort behov
for elopvarmning, så kunne man jo også tegne
de andele, der nu passede til det forbrug, man
havde. På den baggrund har disse mennesker
købt andele, de har lånt penge, de har nogle forpligtelser i banken, så man må sige, at dette forslag pludselig fjerner muligheden for, at de kan
betale tilbage efter den profil, som i sin tid var
forudsætningen for investeringen.
Jeg tror, vi her taler om ca. 6.000 husstande,
altså 12.000 mennesker, som på deres privatøkonomi bliver ramt direkte. For dem vil jeg
bede om, at vi sammen med ministeren får fundet nogle overgangsordninger eller lader de
nugældende køre videre eller på anden vis tilgodeser, at de forudsætninger, som de handlede
under, også kan realiseres nogenlunde straffrit.
Det er det ene problem.
Det andet problem ligger i anpartslovgivningen. Vi kan sige, at loven her også systematiserer den del af skattelovgivningen. De har tidligere ikke været omfattet af anpartslovgivningen. Med andre ord: Deres omkostninger til
revision og regnskab har kunnet holdes nede på
et lavt niveau, sådan at man ikke skulle have
eksterne revisorer og andet puttet ind.
For mange små vindmøllelav vil kravet om at
blive omfattet af anpartslovgivningen derfor
betyde, at de små penge, de i forvejen arbejder
med, nu bliver belastet med en sådan regning,
normalt i størrelsesordenen 10.000-12.000 kr., og
det kan for mange små vindmøllelav betyde
mere end 2-3 gange deres overskud. Se, over for
dem føler jeg også, at der er nogle forudsætninger, der er bristet.
Vi vil i Venstre se positivt på den regelsanering, tilskudssanering, som forslaget lægger op
til, men vil altså indtrængende bede om, at de
mennesker, hvis forudsætninger nu er bristet,
får en ordentlig behandling, så vi også ligesom
giver dem det klap på skulderen, som de fortjener, for det var jo dem, der startede hele vindmølleudbygningen, og ikke mindst dem, der
tegnede mange anparter. Det var dem, der bar
det igennem, og de bør ikke straffes i den anledning.

Fredag den 26. januar 1996 (L 133)";Peter Hansen-Nord
36428;name_party;":
Vi er i Enhedslisten enige i formålet i at fremme,
at der bliver bygget flere vindmøller, og enige i,
at der ikke skal være skattelettelse for stigende
elforbrug, som det kan se ud i dag. Men vi er,
som andre har været inde på, skeptiske ved det
her med flere muligheder for anparter og meget
komplicerede skatteregler. Vi bidrager altså
også gerne til en anden konstruktion for at nå
målsætningen.";Frank Aaen
36860;title_name;":
Jeg skal takke for den positive modtagelse af
lovforslagets sigte. Jeg er godt klar over, at der
er en del tekniske ting, som kan diskuteres i
udvalget, og jeg er indstillet på at medvirke til at
få en god drøftelse af det.
Der bliver især peget på to ting, og det er
spørgsmålet om en overgangsordning for de
vindmølleejere, der i tiltro til de dagældende
regler har optaget lån, og problemstillingen er
selvfølgelig, hvordan renteudgifterne på disse
lån vil blive håndteret.
Dér kan jeg til hr. Peter Hansen-Nord, som
har påpeget det problem, sige, at jeg er indstillet
på, at man får etableret en eller anden form for
overgangsordning, så man ikke rammer disse
pionerer unødig hårdt.
Vedrørende det andet spørgsmål, om administrativ forenkling, som både hr. Jes Lunde, hr.
Peter Hansen-Nord og hr. Frank Aaen har
været inde på og også den socialdemokratiske
ordfører, kan jeg sige, at intentionen har faktisk
været en administrativ forenkling.
Jeg er indstillet på at diskutere muligheden
for at lave yderligere administrative forenklinger. Man kan sige, at man har lavet administrative forenklinger på ét plan og derved ikke
uventet har fået nogle problemer på et andet
plan. Der er dog trods alt nu administrative forenklinger i den forstand, at man ikke mere skal
tage stilling til, hvor møllen står. Man skal heller
ikke tage stilling til kilowatttimeforbruget, så på
den måde er der sket en forenkling, men så
kommer der jo en komplikation på anden led,
og sådan er det.
Men jeg er indstillet på grundigt at overveje
administrative forenklinger, for jeg er enig med
de personer, som har været inde på den problemstilling. Det er ikke formålet at lave det
mere kompliceret. Formålet er simpelt hen at få
en mere fornuftig og incitamentsrigtig lov på
det her.

3241";Carsten Koch
38656;name_party;":
Jeg vil starte med at kvittere over for skatte- og
afgiftsministeren for det tilsagn om nogle ordninger, der udligner den her straf med tilbagevirkende kraft, som kan ligge i forslaget.
Jeg kunne egentlig godt tænke mig, at skatteministeren måske ligeledes lavede et lille studiearbejde sammen med miljø- og energiministeren om problematikken i område 4, som jeg
lige berørte i min tale. Område 4 har, som jeg
nævnte, den problematik i dag, at de ingen
muligheder har for at være med på de kollektive
net, og derfor vil jeg egentlig bede om, at man
overvejer eller revurderer, om elopvarmning i
område 4 alt andet lige set med dagens øjne er
det mest miljøvenlige, man overhovedet kan
etablere.
Derfor kunne man godt forestille sig, da vi
har en anden problematik, og det kan miljø- og
energiministeren orientere skatteministeren om,
hvor vi har et vist overløb af elproduktion, vi
ikke rigtig kan bruge til noget om natten, ikke
mindst på grund af vindmøllerne, der kører,
men også kraftvarmeanlæg, der kører og leverer
strøm til nettet, der ikke er brug for, kan der altså ligge en ganske udmærket idé i, at denne
strøm i område 4 kan fås på særlige, fornuftige
betingelser. Man kunne varme en akkumuleringstank op og derigennem akkumulere varme
til brug i dagtimerne.
Det er jo sådan, at Danmark er ved at blive
kørt skævt både erhvervsmæssigt og interessemæssigt for nye, der vil starte op, i og med at
befinder man sig i område 4 i dag, altså ude på
landet som sådan, så er det ganske uinteressant,
fordi man ikke er med i hele tilskudsjunglen
inde på de kollektive forsyningsnet. Jeg synes, at
for at skabe balance i det lille land Danmark på
det område var det en overvejelse værd.
Det er en anden diskussion, men den kan
godt komme til at hænge lidt sammen med det,
vi taler om her.";Peter Hansen-Nord
40480;title_name;":
Jeg er parat til at drøfte den problemstilling, hr.
Peter Hansen-Nord nævnte, med miljø- og
energiministeren, men jeg er meget lidt tilbøjelig
til at lave særregler i skattelovgivningen, som er
baseret på særlige områder. Det vil jeg stærkt
advare imod, for så begynder vi at få rigtig
komplicerede regler.
Hermed sluttede forhandlingen.

3242

Fredag den 26. januar 1996 (L 133)

Lovforslagets overgang til anden behandling
vedtoges uden afstemning.";Carsten Koch
40959;name_party;":
Da Venstres ordfører, hr. Svend Aage Jensby,
ikke kan være til stede i dag, skal jeg meddele
på Venstres vegne, at vi fuldt ud kan støtte aftalen om dobbeltbeskatning mellem den danske
regering og Grønlands hjemmestyre.";Jens Løgstrup Madsen
41193;title_name;"Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.";Formanden
41377;name_party;":
I denne sag står Det Konservative Folkeparti
sammen med Venstre. Vi kan også godt støtte
forslaget.

Den næste sag på dagsordenen var:
5) Første behandling af lovforslag nr. L 134:
Forslag til lov om ændring af dobbeltbeskatningsaftalen mellem den danske regering og
Grønlands landsstyre.
Af skatteministeren (Carsten Koch).
(Fremsat 13/12 95).";Brian Mikkelsen
41739;name_party;":
Det her lovforslag er jo af sådan en type, synes
jeg, så man godt kan overveje, om man ikke skal
have kigget lidt på bemyndigelsesloven igen.
Altså at sende det her i Folketingssalen, det
synes jeg nok er ret unødvendigt, så skulle vi
ikke på et eller andet tidspunkt i al fredsommelighed tage en diskussion om, hvad ministeren
har bemyndigelse til, og hvad han ikke har. For
vores skyld kunne han godt have ekspederet det
her selv.

Afstemning

Lovforslaget sattes til forhandling.
Forhandling";Jes Lunde
42250;name_party;":
Sidst vi behandlede dobbeltbeskatningsaftaler
her i Folketinget, drejede det sig om bl.a. Filippinerne og Den Sydafrikanske Republik. Denne
gang bevæger vi os geografisk noget nordligere
og forholder os til aftalen med Grønland, som er
en del af vort rigsfællesskab.
Det fremgår af bemærkningerne til lovforslaget, at der ligger overvejelser bag ved nødvendigheden af at søge Folketingets godkendelse af
en dobbeltbeskatningsaftale med Grønland, der
ikke i juridisk forstand er at betragte som en
fremmed stat.
Begrundet med at de grønlandske skatteforhold hører under hjemmestyrets kompetence,
og at Grønland således i skattemæssig henseende er at ligestille med fremmede stater, har
regeringen valgt at fremlægge en indgået aftale
med ændring til godkendelse som krævet efter
bemyndigelseslovens ophævelse.
Socialdemokratiet vil støtte lovforslag nr.
L 134 og dermed godkende en indgået aftale.

Elisabeth Amold (RV):
For en ordens skyld vil jeg godt sige, at vi i Det
Radikale Venstre ikke er enig med SF's ordfører
i, at man burde gå tilbage til den gamle ordning,
hvor man bemyndigede ministeren til at indgå
dobbeltbeskatningsaftaler. Jeg synes, der ligger
en klar interesse fra Folketingets side i at kunne
se og læse, hvad det er for aftaler, ministeren er i
gang. med at indgå på Danmarks vegne med
andre riger om dobbeltbeskatningsaftaler, og
hvad det nu kan være. Jeg synes, det er en indlysende god ting at få mere åbenhed om denne
sag, og så må vi tage det ekstra arbejde, som det
måtte give.
Vi kan kun sige, at vi godt kan huske, hvad
det betyder, at der er lande, som vi ikke har
dobbeltbeskatningsaftaler med. Det betyder så,
at de pågældende personer, som arbejder noget
af tiden det ene sted og noget af tiden det andet
sted, enten slet ikke bliver beskattet - det er
uacceptabelt - eller også bliver beskattet dobbelt, og det er også uacceptabelt. Derfor skal vi
selvfølgelig havé så mange dobbeltbeskatningsaftaler som muligt.
Derfor er vi også indstillet på at støtte dette
forslag.";Lis Greibe
44272;name_party;":
Vi i Enhedslisten har nu også det synspunkt:
hellere få én lov for meget end én for lidt i salen.

Fredag den 26. januar 1996 (L 134)
Jeg synes, at problemet med de her love, som vi
nu har haft nogle stykker af, mere er det, at vi
får dem til behandling på et tidspunkt, hvor vi
ikke kan ændre i dem. Det synes jeg er et problem, som jeg stadig væk efterlyser, vi får taget
fat i i udvalget, hvordan vi måske ændrer vores
praksis lidt her.
Men det her kan vi naturligvis støtte.";Frank Aaen
44785;title_name;":
Jeg skal også ved denne lejlighed takke for en
positiv modtagelse af lovforslaget. Det er jo heller ikke stort: det erkender jeg.
Til hr. Jes Lunde kan jeg sige, at sådan er
betingelserne jo, når folkestyret arbejder.
Og til hr. Frank Aaen kan jeg sige, at sådan er
betingelserne ikke, når folkestyret arbejder.
Implikationen af hr. Frank Aaens bemærkninger
må jo være, at vi sender et repræsentativt folketingsudvalg ud og forhandler dobbeltbeskatningsoverenskomster med de enkelte lande, fordi en dobbeltbeskatningsoverenskomst er et
meget kompliceret forløb præget af en række
gensidige udvekslinger og synspunkter, og det
vil ikke på nogen måde være praktisk realisabelt, at Folketinget kommer ind på et tidspunkt,
hvor der forhandles.
Hvis man på den anden side har indgået og
undertegnet en aftale, er den fantastisk vanskelig at ændre, for så kræves der modgående
ændringer i aftalerne, så jeg vil sige, at på det
her område er det praktisk helt urealistisk at
gøre det på den måde. Her er det rigtigt at sige,
at regeringen har mandatet til at gennemføre de
forhandlinger, og så kan man forkaste eller
acceptere hele forslaget: det er nu den rigtige
måde at gøre det på.";Carsten Koch
45981;name_party;":
Mange af de aftaler er der jo ikke nogen problemer i. De holder sig inden for nogle rammer,
som der er stor opslutning til i Folketinget.
Men i visse tilfælde er der elementer i sådan
en dobbeltbeskatningsaftale, som ligger på kanten af eller uden for, hvad vi ser i de fleste, og i
sådanne tilfælde kan jeg ikke se noget som helst
til hinder for, at regeringen både kunne overveje
at lægge forhandlingsoplæg og eventuelt en
slags midtvejsstatus i forløbet ind i Skatteudvalget, i hvert fald til orientering. Sådan tror jeg
godt, man kunne diskutere det - ikke ved langt
de fleste aftaler, men i enkelte tilfælde.
Hermed sluttede forhandlingen.

3243

Afstemning
Lovforslagets overgang til anden behandling
vedtoges uden afstemning.";Frank Aaen
46727;title_name;"Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
6) Første behandling af lovforslag nr. L 135:
Forslag til lov om ændring af forskellige
skattelove. (Asylansøgere).
Af skatteministeren (Carsten Koch).
(Fremsat 13/12 95).
Lovforslaget sattes til forhandling.
Forhandling";Formanden
47167;name_party;":
Nærværende lovforslag indeholder ændringer i
forskellige skattelove, der har til formål at sikre
flygtninge fra det tidligere Jugoslavien nogle
rimelige skattemæssige vilkår, der tager højde
for den helt særlige situation, de befinder sig i.
Med dette lovforslag synes der at være fundet
en både rimelig og fornuftig løsning på de skattemæssige problemer, der er opstået i forbindelse med den uklarhed, der har været om, hvordan kost, logi og lommepenge m.v. skulle
behandles efter de skattemæssige regler.
Dér, hvor problemet vil være, er, at de mange,
der får asyl, også vil få anden indtægt. Så får det
betydning, hvad frit underhold fra Udlændinr
gestyrelsen bliver sat til, hvis kost, logi og lommepenge m.v. bliver sat til et beløb, der sluger
personfradraget, hvorimod det ikke vil være et
problem, hvis beboerne på Røde Kors-centrene
ikke har haft anden indtægt, da de herved ikke
vil komme over personfradraget.
I Socialdemokratiet kan vi tilslutte os indholdet i lovforslaget, der sikrer sammenhæng mellem de skattemæssige regler og de øvrige regler,
som asylansøgere m.v. er underlagt. ,

3244

Fredag den 26. januar 1996 (L 135)

Som led i en hensigtsmæssig forenkling af
den hidtil praktiserede beskatning efter gældende regler, jf. forskellige skattelove, synes forslaget om, at underholdsydelserne fra og med 1996
er skattefrie, samtidig med at der ikke indrømmes personfradrag, at være en rigtig løsning.
Således vil supplerende arbejdsindtægter fremover blive beskattet, hvilket må anses for rimeligt.
Forenklingen vil kunne medføre en lettelse af
arbejdsgangen i kommunerne, der har haft en
meget forskellig praksis med hensyn til tildeling
af personfradrag.
Vi finder det rimeligt, at asylansøgere, der har
haft lønnet beskæftigelse, og at de, der har fået
asyl, beskattes efter skattelovgivningens almindelige regler, når der samtidig tages hensyn til
de pågældende personers særlige situation, jf.
forslaget om en generel eftergivelse af den
eventuelle restskat.
I Socialdemokratiet er vi enige i, at det vil
være umenneskeligt at belaste de i forvejen
hårdt ramte mennesker med at skulle igennem
en for os at se helt unødig eftergivelsessag, unødig, fordi betingelserne for eftergivelse efter
gældende skatteregler normalt vil være opfyldt.
Derfor - og af humanitære grunde - hilser vi
forslaget om fastsættelse af særlige regler for
den generelle eftergivelse af eventuelle restskatter, som er opstået på grund af forkert skattemæssig behandling, velkommen.
Loven om midlertidig opholdstilladelse for
visse personer fra det tidligere Jugoslavien har
været og er fortsat en stor udfordring for samfundet som helhed. Kommunerne og lokalsamfundene har vist stor velvilje over for dette
arbejde og i langt de fleste tilfælde bidraget
aktivt til at løse denne store og krævende opgave for samfundet.
Med vedtagelsen af dette lovforslag om
ændring af forskellige skattelove skulle der gerne være en afklaring af den usikkerhed, der har
hersket på området.
Socialdemokratiet anbefaler derfor et hurtigt
udvalgsarbejde.";Anna-Marie Hansen
50229;name_party;":
Venstres ordfører kan ikke være til stede i dag,
og derfor skal jeg på dennes vegne fremføre
Venstres synspunkter:
Venstre er af den opfattelse, at de muligheder,
som vi har åbnet op for - at personer fra det tidligere Jugoslavien, når de er asylansøgere, kan
tage arbejde i Danmark - er gode. Vi støtter, at

der er mulighed for, at de kan tage arbejde i
Danmark, og derfor synes vi også, det er på sin
plads, at deres skattemæssige forhold bliver
ordnet på en rimelig måde: derfor kan Venstre
støtte det lovforslag, der er her.";Jens Løgstrup Madsen
50781;name_party;":
Personer, som befinder sig i Danmark, men venter på asyl, har naturligvis ikke samme stilling
som almindelige borgere her i landet, og det er
klart, at det må lovgivningen tage højde for.
Disse personer modtager en lang række ydelser,
som de ikke betaler for, og altså heller ikke
beskattes af. Det drejer sig om - som der står i
bemærkningerne - frit logi, kost eller kostpenge,
lommepenge og tøjpenge.
Fra konservativ side vil vi imidlertid gerne
have bragt klarhed over, hvor meget dette
koster, selv om en generel værdifastsættelse kan
være svær at foretage. I den forbindelse skal vi
selvfølgelig huske, at en asylansøger ikke kun
koster i kostpenge og lommepenge, men at
omkostningerne i gennemsnit årligt beløber sig
til 100.000 kr. pr. person. Det giver jo et noget
andet billede end det, bemærkningerne til lovforslaget tegner.
Man kunne overveje en bruttoficering af alle
disse ydelser, så der skabes klarhed for alle parter med hensyn til, hvor meget disse ydelser er
værd for den enkelte, også selv om en del af de
pågældende aldrig bliver indrømmet asyl.
Da jeg kunne forestille mig, at der har været
overvejelser om en bruttoficering under selve
lovforslagets forberedelse, vil jeg gerne have
skatteministerens forklaring på, hvorfor man
ikke valgte at følge den model.
Det vigtigste for Det Konservative Folkeparti
er at understrege, at vi ikke vil acceptere nogen
forskelsbehandling, for så vidt angår beskatning
af personer, som befinder sig i præasylfasen,
eller som kan arbejde efter loven om midlertidig
opholdstilladelse til visse personer fra det tidligere Jugoslavien.
Derfor vil vi selvfølgelig se på lovforslaget og
på den måde, hvorpå man i stedet for et personfradrag har en række ydelser i form af de i
bemærkningerne nævnte ting. I den forbindelse
vil jeg godt præcisere, at når vi betaler skat, er
det ikke som nævnt i bemærkningerne til lovforslaget alene til offentlige veje, skoler osv.,
som asylansøgere ikke bruger i samme omfang
som danskere. Vi skal huske på, at når man
betaler skat, går pengene også til overførselsindkomster, til det fælles sikkerhedsnet og ikke
mindst til den store statsgælds forrentning.

Fredag den 26. januar 1996 (L 135)
Principielt vil vi derfor anse det for ønskværdigt, om man eventuelt via en bruttoficering fik
gjort dette aspekt synligt, så alle kommer til at
bidrage - også til vores fælles forpligtelser.
Vi vil derimod varmt støtte den ensretning af
praksis, der sker med forslaget, fordi det sætter
en stopper for kommuners uens ligningspraksis.
Set fra den vinkel er lovforslaget et velkomment
forsøg på at rationalisere administrationen og
gøre reglerne mere enkle, og det kan vi selvfølgelig tilslutte os under forudsætning af, at de
nævnte punkter bliver belyst nærmere under
udvalgsbehandlingen.
Ellers er Det Konservative Folkeparti positiv
over for forslaget.";Brian Mikkelsen
53638;name_party;":
Vi kan jo se af lovforslagets bemærkninger, at
den kommunale praksis på det her område har
været meget ujævn. Det er selvfølgelig uholdbart.
For os at se ser det her også ud som en meget
fornuftig løsning på det. Vi vil selvfølgelig
under udvalgsarbejdet lytte til, om der er nogen,
der har andre synspunkter, om der kan komme
nogle indvendinger nogle vegne fra. Men sådan
som vi umiddelbart bedømmer lovforslaget, ser
det ganske fornuftigt ud.
Jeg må sige om den konservative idé om bruttoficering, at det ville betyde, at der er endnu
nogle tusinde mennesker, som skal ind i skattesystemet, som skal til at have skattekort med
personfradrag udregnet frem og tilbage og op
og ned, og det tror jeg altså ikke er øvelsen
værd, må jeg så umiddelbart sige. Altså her har
vi i øjeblikket en ubureaukratisk ordning, hvor
man siger, at disse underholdsydelser såmænd
nok svarer til et personfradrag, så der er ikke
nogen grund til at foretage sig noget som helst
over for de her mennesker, som ikke har nogle
arbejdsindtægter i landet. Det ville også være
min umiddelbare holdning, at man skal fortsætte med den konstruktion.
Men jeg tror, skatteministeren her har fundet
en rimelig løsning på et problem, og hvis det
også holder udvalgsarbejdet igennem, skal vi
nok støtte det i den sidste ende.";Jes Lunde
54952;name_party;":
Vi står jo her med et af de desværre mange problemer, hvor det viser sig, at lovgivning foretaget af andre ministerier ender på Skatteministeriets bord, og skatteministeren sidder så populært sagt med aben.

3245

Asylansøgere har normalt ikke arbejdstilladelse i Danmark: derfor er de ikke skattepligtige, og de figurerer ikke i vores skattesystem,
men for de jugoslaviske asylansøgere, som fik
midlertidig opholdstilladelse i Danmark, gjorde
vi den undtagelse, at vi sagde: De skal være her
i forholdsvis lang tid, og vi ved ikke, hvordan
deres fremtid bliver, men de sidder inde med
nogle ressourcer, nogle uddannelser, som de
selvfølgelig skal kunne bruge. Vi gav dem
arbejdstilladelse på et tidspunkt, hvor de endnu
ikke havde fået asyl. Derved oppebærer de så en
indtægt, og skatteforvaltningerne i de enkelte
kommuner havde pludselig ikke nogen regler,
hvorefter de skulle behandle disse skatteborgere.
Nu sidder skatteforvaltningerne rundt
omkring i kommunerne og beslutter forskelligt
vedrørende disse nye skatteydere. Det er klart
utilfredsstillende, at den ene kommune administrerer anderledes end den anden, og hvis man
kigger nærmere efter, er der heller ikke i den
gældende lovgivning rigtige regler for, hvordan
man behandler disse asylansøgere, som har en
arbejdsindkomst.
Derfor har skatteministeren fået den pligt og
den opgave - bundne opgave - at skabe nogle
rimelig ubureaukratiske regler for at prøve at få
løst dette problem. Det mener vi skatteministeren har gjort med det foreliggende lovforslag.
Fra radikal side kan vi kun støtte det og sige, at
jo hurtigere vi kan få klaret dette lille problem,
jo bedre.";Elisabeth Arnold
56603;name_party;":
I Enhedslisten kan vi også godt se, at der er
nogle problemer, der bør løses.
Det, der måske overrasker mig mest - men
det er selvfølgelig, fordi man som skatteordfører
er uvidende om, hvad der foregår på andre
områder - er at notere, at mennesker, der er her
i lange perioder, voksne mennesker, får det, der
svarer til en pakke cigaretter, i lommepenge om
dagen, og børn får 4,50 kr. i lommepenge om
dagen. Det er altså ikke bare i fjorten dage, det
er ikke kun i en måned, det kan være i årevis for
nogles vedkommende. Det synes jeg måske man
burde kigge på, men det er jo ikke skatteministerens bord.
Jeg vil bare sige, at vi nok vil stille et spørgsmål i udvalget for at sikre os, at der ikke er
nogen, der med denne ændring får en indkomstnedgang, altså en nettoindkomstnedgang,
for jeg synes sådan set, de har det svært nok i

3246

Fredag den 26. januar 1996 (L 135)

forvejen, de her folk. Vi bør ikke for forenklingens skyld lave en forringelse.
Så bare en lille ting angående sprogbrugen
her i Tinget og for at være sikker på, jeg har forstået det ret. Det er udtrykket »begrænset skattepligt«, som betyder, at man er fuldt ud skattepligtig: man har bare ikke nogen fradrag. Det er
en sjov måde, synes jeg, at bruge ordene på,
men så vidt jeg har forstået, er det fuldt ud korrekt og i overensstemmelse med praksis.";Frank Aaen
57947;name_party;":
Vi har ganske mange personer, som har været i
præasylfasen i Danmark. De har været i den
situation, at de endnu ikke havde opnået asyl,
og særlig hele situationen omkring bosnierne
har jo gjort, at de har været her i længere tid
uden at få asyl.
Mange af dem har så ønsket at få et job,
ønsket at tjene nogle penge selv, og så har man
opdaget, at det fik den konsekvens, at der
opstod nogle skatteproblemer vedrørende de
penge, der blev givet i lommepenge, til tøj osv.
Men det er jo ikke de eneste mennesker, der
oplever den slags samspilsproblemer. Mange
danskere, som har en pension, eller som har en
anden ydelse, oplever også, at når de går ud og
tjener nogle penge, er skattesystemet sådan indrettet, at så bliver beskatningen urimelig høj.
Nu vil man lave en lov, som gør det særlig
attraktivt for folk, som er i præasylfasen, således
at de altså ud over at få lommepengene skal
kunne gå ud og tjene nogle penge i det danske
samfund, og den lønindtægt skal man se på med
særlig milde øjne. Det synes vi er et forkert
princip.
Vi synes også, det er noget vrøvl, når ministeren i sin fremsættelsestale skriver, at de personer, det drejer sig om, ikke har adgang til vederlagsfri sygehusbehandling. Men vi har jo faktisk
inviteret ganske mange fra det tidligere Jugoslavien herop med det ene formål, at de kunne få
sygehusbehandling. Det har været kvinder og
børn og folk, der har været ramt af krigen. Der
er ingen eksempler på, at vi afkræver asylanter
eller folk, der er i præasylfasen, penge for sygehusbehandling, så det argument om, at de ikke
har adgang til vederlagsfri sygehusbehandling,
synes jeg er lidt søgt.
Vi synes faktisk, det var mere interessant,
hvis man så på: Hvad kan man gøre for, at f.eks.
danske bistandsmodtagere stimuleres til at tage
et arbejde, for mange af dem oplever jo altså, at
hvis de går ud og tjener nogle penge, kan det på

grund af samspilsproblemerne ikke betale sig,
for når de skal betale skat, får de ændret deres
forhold omkring boligydelse osv. osv., og så vil
marginalbeskatningen af de penge, de tjener,
være urimelig høj.
Hvis man vil se på det problem for alle de
mennesker, der får en helt urimelig beskatning
af den lille indtægt, de har, synes vi, det er fornuftigt, men at man vil lave en særlig ordning,
der udelukkende tager sigte på nogle personer,
som er her i forholdsvis kort tid, så synes vi, det
er unødvendigt.
Det er klart, at hvis man er i Danmark og
ønsker asyl, skal man selvfølgelig have lommepenge, man skal have logi, man skal have kost
osv. Men hvis der er nogle af dem, der gerne vil
søge beskæftigelse i det danske samfund, skal vi
ikke være dem, der lægger hindringer i vejen for
det. Men så må det også være sådan, at det er de
danske skatteregler, de skatteregler, som den
danske befolkning skal leve under, der gælder.
Dér synes vi, at de skatteregler, den danske
befolkning lever under, er urimeligt stramme, vi
har et urimeligt højt skatteniveau. Men så lad os
gøre noget ved det frem for at lave en særlig
regel for asylansøgere.
Så i den form, forslaget ligger her, har vi
svært ved at tilslutte os det, men vi vil bruge
udvalgsarbejdet til at få belyst, hvordan mange
grupper af danske statsborgere faktisk bliver
udsat for en helt urimelig beskatning, når de
bare går ud og tjener en lille smule penge, og
hvis ministeren vil vise velvilje over for det problem, ja, så synes jeg vi skal vende tilbage til det.";Kim Behnke
61376;title_name;":
Til hr. Kim Behnke vil jeg blot sige, at det er
begrænset, hvor mange problemer jeg har tænkt
mig at løse med det her lille forslag. Jeg kan forstå, at hele den danske skattelovgivning skal
revideres med udgangspunkt i det her lovforslag. Det bliver ret mange ændringsforslag, der
kommer til at figurere, og man kan også godt
komme til at diskutere identitet, vil jeg tro.
I øvrigt var jeg ved at blive lidt urolig over, at
jeg ikke på et meget tidligt tidspunkt fik hr. Kim
Behnkes synspunkt om, at det her var noget
makværk. Det ville være kedeligt, hvis man tilsluttede sig synspunktet.
Med de ord skal jeg takke for en i øvrigt
meget positiv og konstruktiv modtagelse af lovforslaget.

Fredag den 26. januar 1996 (L 135)
(Kort bemærkning).";Carsten Koch
62138;name_party;":
Ministeren behøver kun at komme med ét lovforslag med én paragrafændring, nemlig at den
skattefri bundgrænse hæves til f.eks. 60.000 kr.
om året, og at det gælder for alle danskere og
også for folk, der er asylansøgere i Danmark.
Det enkle, lille bitte forslag, hvor man bare
ændrer et tal til 60.000 kr., vil Fremskridtspartiet
støtte, og vi vil med applaus hilse ministeren
velkommen i salen, den dag det forslag ligger
her.
Så der skal ikke mange paragraffer og mange
ændringer til. Det er kun ét sted, vi skal lave én
ændring, og den skal så gælde for alle, asylanter
såvel som danskere.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Kim Behnke
62855;title_name;"Jeg foreslår, at lovforslaget henvises til Skatteudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
7) Første behandling af lovforslag nr. L 180:
Forslag til lov om ændring af lov om retsforholdet mellem arbejdsgivere og funktionærer.
(Fratrædelsesgodtgørelser).
Af arbejdsministeren Gytte Andersen).
(Fremsat 17/1 96).
Lovforslaget sattes til forhandling.
Forhandling";Formanden
63336;name_party;":
I modsætning til de vilkår, der gælder for de
fleste lønmodtagere på arbejdsmarkedet, hvor
afskedigelsesforholdene bliver reguleret og er
aftalt mellem arbejdsmarkedets parter, har vi

3247

her siden 1948 haft den eksisterende lovgivning
om beskyttelse af funktionærer.
Begrebet fratrædelsesgodtgørelse blev indført
i funktionærloven i 1971. Det oprindelige formål
var at mildne overgangen til anden beskæftigelse for funktionærer, der blev afskediget efter i
en længere årrække at have været ansat i samme
virksomhed.
Det var således naturligt, at der i 1991 blev
gennemført en lov om fratrædelsesgodtgørelse
for stabile ældre funktionærer, når de blev
afskediget efter 12-18 års ansættelse, en godtgørelse, som kunne være op til tre måneders løn.
Ser vi på de mange afskedigelser, som i de
seneste år har fundet sted inden for en række
danske virksomheder, bankverdenen, forsikringsverdenen, folkeskoleområdet m.v., så ser vi
fratrædelsesordninger, der indebærer væsentlig
bedre økonomiske vilkår end dem, der er
omfattet af dette forslags lovområde.
De nye arbejdsmarkedspensionsordninger,
der er blevet gennemført de senere år, indebærer, at der mange år frem vil blive udbetalt
meget små pensionsbeløb. Disse nye arbejdsmarkedspensionsordninger er langsomt under
opbygning, og på sigt ændrer det grundlaget,
som loven byggede på i 1971. Eksemplet i
bemærkningerne til lovforslaget om højesteretsdommen afsagt i 1991 tilsiger også dette.
Baggrundene for dette lovforslag er, at funktionærer med meget små pensionsydelser ikke
mister deres fratrædelsesgodtgørelse. Forslaget
er alene et forsøg på at balancere mellem hensynet til ændrede forudsætninger, som de nye
arbejdsmarkedspensionsordninger har medført,
og hensynet til at bevare princippet om, at fratrædelsesgodtgørelse fortsat skal bortfalde, når
funktionærer udtræder af arbejdsmarkedet ved
folkepensionsalderens indtræden, samtidig med
at funktionærer med meget små pensionsudbetalinger bevarer deres fratrædelsesgodtgørelse.
Det er derfor helt naturligt, at der foretages en
ændring i loven, således at funktionærer, som
først indtræder i pensionsordninger efter det
fyldte halvtredsindstyvende år, fortsat vil være
berettiget til en fratrædelsesgodtgørelse.
Socialdemokratiet kan anbefale forslaget.";Peder Sass
65620;name_party;":
Med dette lovforslag lægger regeringen som
sagt op til at ændre reglerne, hvorefter funktionærer, som går ud af arbejdsmarkedet før folkepensionsalderen, vil kunne oppebære både den
særlige fratrædelsesgodtgørelse og en arbejdsgiverpension.

3248

Fredag den 26. januar 1996 (L 180)

Med lovforslaget ønsker regeringen at ændre
det oprindelige hensyn, der ligger bag godtgørelsesbestemmelsen. Hensynet bag bestemmelsen var som anført i lovforslagets bemærkninger
at lette ældre funktionærers muligheder for
omskoling i tilfælde af opsigelse for derved at
forbedre deres mulighed for at forblive på
arbejdsmarkedet.
Arbejdsministeren finder med forslaget
anledning til at ændre de eksisterende regler for
arbejdsmarkedspensionsordningerne, noget,
som arbejdsmarkedets parter inden for de
enkelte overenskomstområder har haft rig lejlighed til at ændre, hvis man ønskede det. Men
arbejdsmarkedets parter har altså ikke fundet
anledning til at ændre på forholdene.
Principielt mener jeg, det er vigtigt, at vi holder fast i, hvad der er lovstof, og hvad der er
aftalestof for arbejdsmarkedets parter. Det håber
jeg vi alle her i Folketinget kan blive enige om.
Jeg mener således, det nærværende forslag er
en udmærket anledning til at minde arbejdsministeren om dette nagelfaste princip, som Venstre støtter varmt, og som er en af de vigtigste
grundpiller i det danske aftalesystem.
Arbejdsministeren bør derfor være utrolig
varsom med at blande sig i aftalestof ved at
fremsætte et lovforslag som det foreliggende
vedrørende et område, som arbejdsmarkedets
parter netop ikke har fundet anledning til at
lave en aftale omkring. Sagen er jo, at overenskomstparterne på ganske enkelte områder, hvor
det skønnedes at være væsentligt, hvor det har
haft væsentlig betydning, netop har lavet en
aftale.
Jeg vil derfor gerne spørge arbejdsministeren,
om ministeren slet ikke har overvejet, om det
overhovedet er nødvendigt at lave en lovændring på dette område.
Men med disse forholdsvis kritiske bemærkninger om Folketingets indblanding i aftalestof
skal jeg dog meddele, at vi naturligvis vil medvirke konstruktivt i udvalgsarbejdet omkring
lovforslagets behandling, men at vi har en række spørgsmål om selve ordlyden i lovteksten,
som vi naturligvis vil vende tilbage til under
selve udvalgsarbejdet.";Ulla Tørnæs
67936;name_party;":
Lovforslag nr. L 180 er et meget, meget lille forslag. Har ministeren mon et tal for, hvor mange
mennesker det berører? Det er formentlig et
meget begrænset antal.
Jeg vil undlade at komme ind på den tekniske
gennemgang her fra talerstolen: den har vi fået.

Fra konservativ side er vi positive over for
forslaget, men som det også er nævnt af Venstres ordfører, burde det være løst ved en forhandling mellem arbejdsmarkedets parter. Også
fra konservativ side må vi slå fast, at de ting,
som arbejdsmarkedets parter kan forhandle sig
frem til, skal vi på ingen måde blande os i her i
Folketinget.
Når det er sagt, mener vi, at der kan være en
rimelighed i, at funktionærer, der har arbejdet
uafbrudt i en virksomhed i 12-15-18 år, ikke
skal miste deres fratrædelsesgodtgørelse, fordi
de efter det halvtredsindstyvende år har påbegyndt en mindre opsparing, hvorfra de får et
mindre beløb udbetalt ved fratrædelse.
Det er som tidligere nævnt de mange rigtig
små kapitalpensionsordninger, der giver sig
udslag på det her område.
Vi mener heller ikke, at det vil animere funktionærer over 50 til at starte blot en mindre
opsparing, såfremt man fastholdt de gældende
regler. Vi vil gerne støtte også fremover, at folk
sparer op til deres alderdom.
Med disse bemærkninger kan Det Konservative Folkeparti støtte forslaget.";Bendt Bendtsen
69268;name_party;":
Da mit partis ordfører, fru Anne Baastrup, ikke
kan være til stede, skal jeg på hendes vegne sige,
at SF kan støtte lovforslaget.
Elisabeth Amold (RV):
Det hører til sjældenhederne, at Folketinget
ændrer i de ansættelsesretlige lovgivninger,
men her er så en af de sjældne lejligheder.
Det foreslås, at der i funktionærlovens
bestemmelse om fratrædelsesgodtgørelse gennemføres en lille modernisering, efter at de
aftalte pensioner på arbejdsmarkedet nu er blevet så almindelige, som de heldigvis er.
Bestemmelserne om fratrædelsesgodtgørelse
går ud på, at en funktionær, der opsiges efter at
have været ansat i op til 18 år eller længere, har
et lovmæssigt krav på en fratrædelsesgodtgørelse på op til 3 måneders løn.
Disse regler er fra før den tid, hvor man havde et arbejdsløshedsforsikringssystem, som vi
kender det i dag. Reglerne havde til formål at
mildne overgangen til anden beskæftigelse.
Siden da - og det er vist fra begyndelsen af
1970'erne - har a-kasse-systemet udviklet sig
uden om funktionærloven, men fratrædelsesgodtgørelsen består.

(407)
Fredag den 26. januar 1996 (L 180)
Også andre systemer har udviklet sig uden
om funktionærloven. Det drejer sig nu om det
stigende antal pensionsordninger, der aftales
enten kollektivt eller individuelt mellem
arbejdsgiver og lønmodtager og udredes af
arbejdsgiveren.
Det er udviklingen af disse ordninger, der
gør, at funktionærloven nu foreslås ændret, så
fratrædelsesgodtgørelsen bortfalder, når lønmodtageren får pension fra arbejdsgiveren,
såfremt pensionsaftalen er indgået, før lønmodtageren er fyldt 50 år.
Den foreslåede bestemmelse vil betyde, at
små beløb optjent på et senere tidspunkt ikke vil
berøre fratrædelsesgodtgørelsen.
Det Radikale Venstre kan støtte forslaget.";Jes Lunde
71028;name_party;":
Den højesteretsdom, som i 1991 fastslog, at en
sølle årlig ydelse på 8 kr. betød, at en engangsudbetaling på 9.000 kr. skulle bortfalde - altså
denne fratrædelsesgodtgørelse - fik jo nok mange af os til at sige: Der må være noget galt, når
man kan have et regelsæt, der kan betyde en så
absurd behandling af en borger.
Det er jo noget, som er, hvad skal man sige, et
overgangsfænomen, at vi har nogle personer,
som har meget små pensioner med meget små
årlige ydelser, indtil folk - efterhånden som årene går - får tilpas meget sat til side i deres
arbejdsmarkedspensioner.
Engangsudbetalinger og fratrædelsesgodtgørelser er jo også noget, der bliver brugt mindre
og mindre, og derfor kan man sige, at det lovforslag, som arbejdsministeren har lagt i Folketinget, om nogle år ikke længere vil have nogen
betydning. Men i den periode skal vi selvfølgelig have et regelsæt, der gør, at folk ikke bliver
bragt i den situation, som højesteretsdommen
fra 1991 ellers fastslår.
Vi har kun en lille parentes i forhold til forslaget, og det er, at der ikke kommer til at ske
nogen aldersdiskrimination. Det, vi vil bruge
udvalgsarbejdet til, er at få regnet lidt på, om
der er nogle personer, der er midt i eller i slutningen af 50'erne, som kan få deres forhold forringet som følge af denne lovgivning.
Vi tror det ikke umiddelbart, men det er jo
ikke altid nemt at have alle bolde i luften på
samme tid, og netop på det her område, som er
en blanding af arbejdsmarkedslovgivning, skattelovgivning og andre forhold, der eksisterer og
er aftalt på det private arbejdsmarked, kan der
godt være personer, som helt unødvendigt bli-

3249

ver bragt i en klemme, og det vil vi selvfølgelig
ikke være med til.
Så hvis vi under udvalgsarbejdet kan få sikkerhed for, at der ikke sker nogen aldersdiskrimination, og at det ikke er sådan, at arbejdsgiverne fristes til at lade være med at ansætte folk
dér i midten eller slutningen af 50'erne med den
undskyldning, at de nu i højere grad vil blive
tilpligtet fratrædelsesgodtgørelser, kan vi give
forslaget vores tilslutning.
Og jeg skal så sige, at jeg talte på vegne af
vores ordfører fru Annette Just, som i øjeblikket
er optaget i et udvalgsmøde, men ikke desto
mindre så er det Fremskridtspartiets synspunkt.";Kim Behnke
73292;name_party;":
Vores ordfører, fru Jette Gottlieb, kan ikke være
til stede under behandlingen af dette forslag,
men jeg kan meddele, at vi støtter lovforslaget.
Dog har jeg den ene bemærkning, som måske
kan overvejes yderligere under udvalgsarbejdet,
at hver gang man sætter en aldersgrænse på den
måde som her på 50 år, er der altså nogle personer, som stort set er helt ligestillede, hvor den
ene er en dag under og den anden er en dag
over 50 år, som har akkurat de samme forhold,
hvor den ene altså får tre måneders løn udbetalt,
mens den anden ikke gør.
Det er ikke sikkert, vi kan ændre på det, og
jeg er enig i, at vi skal have ændret på det her,
for det, der foregår nu, er urimeligt, men vi kan
jo sådan set godt risikere, at vi laver en ny urimelighed.";Frank Aaen
74060;name_party;":
Jeg skal gøre det meget, meget kort. Jeg læser
dette forslag sådan, at det altså desværre ikke
kan lade sig gøre at løse problemerne via de
systemer, vi helst ser problemer løst over, nemlig med aftaleparterne, og jeg synes, dette ser ud
til at være noget, der peger i den rigtige retning,
så vi kan støtte det foreliggende forslag.
Arbejdsministeren (Jytte Andersen):
Jeg takker for den hurtige og venlige behandling, som forslaget har været udsat for. Det
hører jo ikke til. dagligdagen på arbejdsmarkedsområdet. Så det er da værd at notere sig, at
den 26. januar 1996 var alle partiers ordførere
relativt positive over for en lovgivning på det
her område.
Det er jo også klart nok, for forslaget fjerner
faktisk en urimelighed, som er blevet påpeget af
den højesteretsdom, hvor en aftrædelsesgodtgø-

3250

Fredag den 26. januar 1996 (L 180)

reise faktisk falder væk på et meget lille grundlag, altså hvor det faktisk koster ganske meget
for lønmodtageren, så det er også rimeligt, at vi
retter op på det.
Jeg kan ikke lade være med lidt drilagtigt at
sige til Venstres ordfører, at det var sådan en lille tale, som var et meget godt eksempel på, at
man går på to ben i Venstre. På den ene side er
man meget kritisk, og så alligevel, nu er det jo
sådan en ganske god sag, og der er nogle mennesker, der bliver glade for det, og så vil man
gerne være mere positiv alligevel.
Det var sådan en lille drilagtig bemærkning,
men jeg synes, talen var et så strålende eksempel på, at Venstre kan have både den ene
mening og den anden mening i den samme tale.
Til hr. Kim Behnke og for så vidt også til hr.
Frank Aaen, som er nervøse for, om der nu er
nogle, der kommer i klemme, eller der er nogle,
der ikke kommer i klemme, vil jeg sige, at har
man en overenskomst, hvori man har aftalt, på
hvilken måde man skal håndtere det her problem, så påvirkes en sådan overenskomst ikke
af loven. Det er kun dér, hvor man ikke overenskomstmæssigt har klaret ærterne, hvis man
kan sige det sådan, at dér har loven så en, kan
man sige, hjælpende hånd. Så der vil ikke være
nogen negativ påvirkning i forhold til aftalestoffet.
Det er da rigtigt nok, som hr. Kim Behnke
siger, at man ikke kan have alle bolde i luften,
det kan være svært, om man nu har det, og det
er selvfølgelig også derfor, det er nyttigt med et
udvalgsarbejde. Det er jo også det, Folketingets
Arbejdsmarkedsudvalg er beregnet til: at få
afdækket dér, hvor der måtte være tvivlsspørgsmål. For dette skal bestemt ikke påvirke
et arbejdsmarked, som i øjeblikket, må man sige,
i forvejen virker aldersdiskriminerende for
ældre på arbejdsmarkedet.
Til hr. Frank Aaen en enkelt bemærkning om
dette her med at sætte en aldersgrænse. Der er
altid nogle, der er for unge, og der er nogle, der
er for gamle. Sådan vil det nok altid være, men
vi kan prøve under udvalgsarbejdet at bidrage
til af afdække: Er det noget, der giver store problemer for nogle? Det er vi altså ikke stødt på i
det lovforberedende arbejde, men det er klart, at
det er noget, man skal være opmærksom på.
Jeg vil sige, at den korrespondance, jeg har
haft i forbindelse med fjernelse af overgangsordningen, hvor der jo netop er eksempler på, at
der er nogle, der ikke nåede at komme med, fordi de var for unge, eller at der var nogle, der

ikke havde ledighed nok og sådan noget, har jo i
hvert fald været en hel tydelig illustration af, at
uanset hvordan man tilrettelægger lovgivningen, og hvilke regler, hvilke tidsrammer man
lægger ind, vil der altid være nogle, der er lige
på den anden side.
Men jeg vil i hvert fald gerne bidrage til, at
det ikke udløser et problem, hvis det kan undgås.";Poul Nødgaard
77693;name_party;":
Jeg kan ikke undlade at kommentere ministerens beskrivelse af, hvordan Venstre har et ben i
hver lejr. Jeg vil bare sige til ministeren, at for
mig er det sådan set bedre sådan at gå på to ben
frem for at hinke og humpe af sted, sådan som
jeg jo må betragte det her lovforslag som gørende, idet ministeren jo også selv erkender, at
ministeren hermed går ind på et egentligt aftalestofområde.
Jeg har altså forstået, at det er ministeren erug
i. I det øjeblik arbejdsmarkedets parter ikke
synes, at det er nødvendigt at lave en aftale på et
område, skal man fra Folketingets side gå ind og
sige: Jamen så påtager vi os opgaven, og dermed gennemfører vi så lovgivningen.
Men ingen tvivl om, at Venstre naturligvis
står på begge ben.
Arbejdsministeren Gytte Andersen):
Jeg vil godt sige, regeringen står også på begge
ben, men vi vælger, hvad det er for en vægt, vi
skal lægge på argumentationen i forhold til den
konklusion, som et indlæg skal have, og det er
her, jeg synes, at der måske nok var lige vel
meget negativ balance i forhold til konklusionen.
Dette her med at gå ind på aftalestof skal man
tage noget nuanceret. Vi har et arbejdsmarked,
som er en kombination af aftaler og også har et
lovgivningsmæssigt grundlag: det er funktionærloven jo et glimrende bevis for. Hvis der
sker noget på arbejdsmarkedet - som jo i meget
høj grad og i allerhøjeste grad på dette område
er afhængigt af aftaler - skal vi selvfølgelig også
være parat til at justere lovgivningen i forhold
til udviklingen.
I virkeligheden er der her tale om en justering
af lovgivningen i retning af det, som både Venstre og regeringen lægger vægt på, nemlig at
arbejdsmarkedets parter skal klare ærterne selv
i så høj grad som overhovedet muligt, og som
det faktisk har gjort i meget fornem grad, når
det drejer sig om arbejdsmarkedspensionerne.

Fredag den 26. januar 1996 (L 180)
Og når der som her efterfølgende er et justeringsbehov for lovgrundlaget, vil jeg i hvert fald
anbefale Venstre at kigge på det, for man skal
selvfølgelig altid være parat til at justere lovgivningen.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ulla Tørnæs
79898;title_name;":
Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Den næste sag på dagsordenen var:
8) Første behandling af lovforslag nr. L 181:
Forslag til lov om forbud mod forskelsbehandling på arbejdsmarkedet m.v.
Af arbejdsministeren (Jytte Andersen).
(Fremsat 17/1 96).
Lovforslaget sattes til forhandling.
Forhandling";Ivar Hansen
80348;name_party;":
Ofte kan vi mangle egentlig holdningsprægede
diskussioner i den politiske debat, men det giver
dette lovforslag god anledning til.
Der er ofte irritation over, at vi diskuterer for
meget økonomi, administration og teknik, men
dette lovforslag har ingen administrative og
økonomiske konsekvenser. Ofte kritiseres vi
også for at fordybe os i detaljer, men for dem,
der måtte have det behov, er der god anledning
til at gøre det her. Når vi giver os i kast med et
forsøg på at lovgive om et forbud mod forskelsbehandling på arbejdsmarkedet på grund af
race, hudfarve, religion, politisk anskuelse, seksuel orientering og national, social eller etnisk
oprindelse, er eksemplerne på hverdagens mange småproblemer jo næsten utallige, så for at

3251

holde fast i det overordnede vil jeg tillade mig at
citere fra den konvention, som bl.a. er grundlaget for, at vi nu skal lave egentlig lovgivning,
nemlig FN-konventionen fra 1965:
»Enhver doktrin om overlegenhed på grundlag af raceforskelle er videnskabeligt urigtig,
moralsk forkastelig, socialt uretfærdig og farlig,
og intet hverken i teori eller praksis retfærdiggør racediskrimination nogetsteds.«
Det er lidt flotte ord, det er højstemte ord.
Men lad os begive os ud i hverdagens Danmark,
hvor den nøgterne kendsgerning over alle andre
er, at det danske samfund og det danske
arbejdsmarked anno 1996 har en række indvandrere og en række flygtninge, hvis ledighed er
markant højere og af markant længere varighed
end danskernes. Det må jo være udtryk for, at
der foregår en direkte og en indirekte forskelsbehandling.
Vi har her i Danmark en række velkvalificerede mennesker fra de grupper, lovforslaget
omhandler, som sagtens kan betjene de job, der
er på det danske arbejdsmarked, både dem, der
kræver høje og mange kvalifikationer, og dem,
der kræver knap så meget. Derfor kan det ikke
udelukkes - og det gør jeg heller ikke - at
udvælgelse og afskedigelse af medarbejdere kan
ske og også sker på usaglige grundlag, og at det
i ansættelsesforholdene kan ske og reelt sker, at
der stilles usaglige krav til medarbejderne, som
er udtryk for en reel forskelsbehandling.
Jeg tror ikke på, at dette lovforslag løser alle
problemerne, men det er godt løsningsbidrag.
Vi tror, at lovforslaget dels kan skabe et holdningsmæssigt løft på området her i Danmark og
dels kan skabe et øget ansvar hos dem, der agerer på det danske arbejdsmarked. Men det at
kunne agere anstændigt over for disse grupper
på arbejdsmarkedet kræver også, at vi lovgiver
om det og dermed føjer denne lovgivning til de
ligestillingslove, arbejdsmarkedet i forvejen er
fortrolig med.
Begreber og fortolkninger er kendte faktorer
på det danske arbejdsmarked, og derfor skulle
det være en lettere opgave at gå til, end dengang
lovgivningsmagten måtte undersøge, hvorledes
kvinderne kunne få en mere markant og
anstændig placering på arbejdsmarkedet i forhold til mændene. Erfaringerne med ligestillingslovene er selvfølgelig ikke entydigt positive. Det har taget tid, lovene er blevet ændret
undervejs, og der er stadig tvistigheder, som
bl.a. skyldes, at hverdagen ikke altid opfører sig
sådan, som vi ønsker det. Der er også meget, der

3252

Fredag den 26. januar 1996 (L 181)

ikke kommer frem, fordi det er sådan, at når
magtforholdet er ulige - og det er det i mange
ansættelsesforhold - ja, så vinder den stærkeste,
og den svageste tør ikke kræve sin ret. Derfor
skal man selvfølgelig være organiseret, og det
gælder også for dem, som tilhører de grupper,
lovforslaget her omhandler.
Vi har også en tro på, at de danske faglige
organisationer og de danske arbejdsgiverorganisationer vil udvise anstændighed her. Vi tror
ikke, som nogle har påstået i dagspressen, at de
ikke føler sig ansvarlige.
Der kan være velbegrundede undtagelser fra
det generelle forbud mod forskelsbehandling,
og der er velbegrundede muligheder for at lave
positiv forskelsbehandling, f.eks. ved ansættelser inden for områder, hvor det virkelig er nødvendigt, at indvandrere, flygtninge m.v. kan finde personer, de har etnisk tillid til, i det omfang
man kan tillade sig at udtrykke det således.
Der er meget i Danmark, der er ændret, siden
vi underskrev konventionerne, og en væsentlig
ændring i Danmark er netop tilstedeværelsen af
langt flere mennesker af fremmed herkomst end
dengang i 1950'erne og 1960'erne. Et godt middel til at bekæmpe den frygt, der så kan opstå i
samfundet, er at sørge for, at vi møder hinanden
på arbejdspladserne. Det er faktisk et godt sted
at nedbryde fremmedfrygt, og derfor er det også
godt at give et bidrag til det ved at sikre, at de,
der agerer ansvarligt på arbejdsmarkedet, nu
også får et lidt bedre instrument i hænde.
Vi er derfor også glade for, at der ikke alene
er indbygget en betryggende procedure vedrørende forskelsbehandling i lovforslaget, men
også en mulighed for, at de faglige organisationer kan tage over i det omfang, der er aftaledækning på mindst det niveau, loven angiver,
og dermed kan sikre et hurtigere behandlingsforløb, såfremt der er en krænket part.
Socialdemokratiet kan tilslutte sig lovforslaget.
(Kort bemærkning).";Jan Petersen
85451;name_party;":
Hr. Jan Petersen sagde noget om, at dette lovforslag ikke fik nogen økonomiske konsekvenser, men det er kun rigtigt til en vis grænse. Hvis
lovforslaget bliver ført ud i sin yderste konsekvens, får det nemlig betydning for de 300.000
arbejdsløse, som eventuelt ikke kan få et job på
grund af, at lovforslaget lægger op til at få fremmede ind i jobbene i stedet for.

Jeg kunne godt lide at spørge den socialdemokratiske ordfører: Hvad siger lønmodtagerorganisationerne egentlig til det her? Jeg kunne
tænke mig, at de overordnede organisationer
nok synes, det er helt i orden, men jeg kunne
godt lide at vide, hvad man siger ude på de
danske arbejdspladser, når man bliver bekendt
med, at et sådant lovforslag eventuelt bliver
vedtaget.
Jeg kunne også spørge på arbejdsgivernes
vegne: Er det sådan, at arbejdsgiverne ikke længere har ret til at lede og fordele arbejdet og dermed ansætte de bedst kvalificerede? Jeg synes,
det er nogle ting, vi ikke kan komme uden om
og må helt ind til benet af i dag, for det må være
helt afgørende, at de rettigheder, arbejdsgiverne
har nu, på ingen måde forringes, og det er jo
faktisk det, man lægger op til med lovforslaget.
Hr. Jan Petersen citerede noget fra konventionen, men jeg kunne jo læse op fra et andet sted,
nemlig fra artikel 1, stk. 2:
»Denne konvention finder ikke anvendelse på
sådan forskelsbehandling, udelukkelse,
begrænsning eller fortrinsstilling, som en i denne konvention deltagende stat foretager mellem
sine egne statsborgere og udlændinge.«
Heraf fremgår det faktisk klart og tydeligt, at
dette lovforslag mere eller mindre er i strid med
den paragraf.
Om end vi ikke kan gøre det færdigt i dag, er
vi nødt til i den kommende uge at arbejde os
dybt ind i de problemer, for jeg tror, det vil give
store konfrontationer på det danske samfund,
hvis lovforslaget vedtages, som det foreligger
her. Der vil blive dyb uro på det danske arbejdsmarked, bare vent og se!
(Kort bemærkning).";Poul Nødgaard
87412;name_party;":
Jeg forstod på hr. Jan Petersens indlæg, at positiv særbehandling var i orden - ja, jeg forstod
faktisk på hr. Jan Petersens indlæg, at der fra
Socialdemokratiets side ligefrem blev lagt op til
at tilskynde til positiv særbehandling. Men det
er jo et tveægget sværd.
Hvis en pakistansk kioskejer kun ønsker at
ansætte en anden pakistaner, er det så positiv
særbehandling, eller er det diskrimination af
f.eks. danskere set i forhold til det lovforslag, vi
nu behandler? Er det sådan - som det desværre
ofte fremstilles - at det altid kun er os danskere,
der skal gå med bøjet hoved og sige: Undskyld,
undskyld, undskyld, uanset hvad vi foretager
os, mens folk af anden religion, folk af anden

Fredag den 26. januar 1996 (L 181)
race, folk med andet statsborgerskab altid skal
have positiv særbehandling? Er det det, hr. Jan
Petersen meddeler Folketinget i dag? Er Socialdemokratiets synspunkt udtrykt i bemærkningen om, at der inviteres til positiv særbehandling?
Hvis det er tilfældet, er dette lovforslag i virkeligheden bare en undskyldning for, at man
ønsker, at den danske befolkning skal træde et
skridt tilbage og forholde sig som andenrangsborgere i eget land. Men det vil vi i Fremskridtspartiet aldrig nogen sinde være med til, så derfor vil vi meget gerne allerede fra debattens
begyndelse have svar på spørgsmålet: Hvad ligger der i begrebet positiv særbehandling og i
forhold til hvem?
(Kort bemærkning).";Kim Behnke
88848;name_party;":
Det er da en utrolig start, vi skal have på denne
debat!
Fremskridtspartiet og dets aflægger, Dansk
Folkeparti, har ikke forstået en pind af det hele.
Problemet i det danske samfund er, at vi har en
masse fremmede hos os, som får en utrolig dårlig behandling på arbejdsmarkedet, og som har
meget svært véd at komme ind alene på grund
af deres navn. Det drejer sig om unge mennesker, som er født i Danmark, opvokset i Danmark, taler det danske sprog fuldstændig perfekt og har fuld skolegang bag sig, men har et
forkert navn, som ikke lyder dansk. Det er desværre i mange tilfælde rigeligt til, at de bliver
sorteret fra af arbejdsgiveren, når der skal være
en ansættelsessamtale. Allerede her er de ude af
billedet. Det kan være svært for dem at få praktikpladser, og det kan være svært for dem overhovedet at få fodfæste på det danske arbejdsmarked på nogen måde. Det er det, der er problemet, det er det, vi skal forholde os til, og det
er det, vi begynder at lave en løsning på med
lovforslaget her.
Forslaget går ud på, at der skal ske ligebehandling her i samfundet - og ikke kun mellem
kønnene, det har vi haft regler om i lang tid nej, ligebehandlingen skal udstrækkes til også at
gælde på andre områder, og det synes jeg er
stærkt nødvendigt. Men.desværre er lovgivning
ikke engang nok på dette område, det ved vi jo
godt. Det er også et spørgsmål om holdningsændringer ude i samfundet og holdningsændringer på arbejdspladserne og blandt virksomhedsejerne. Forslaget her er en begyndelse. Vi
tror på, at denne lovgivning er en begyndelse og

3253

et signal fra Folketinget om, at vi ønsker den
holdningsændring ude på arbejdspladserne. Vi
giver det rigtige startskud, og så kan vi kun
håbe, at det bliver fulgt godt op af rigtig mange
ude omkring i samfundet.
(Kort bemærkning).
Elisabeth Amold (RV):
Hr. Poul Nødgaard spurgte i sin korte bemærkning, hvad arbejdsmarkedets parter sagde til
lovforslaget, og en af parterne, nemlig arbejdsgiverne, har sendt forskellige signaler ud om
det. Nogle siger: Jamen det skal vi nok ordne
selv. Vi kan godt selv skelne mellem gode ansøgere og dårlige ansøgere, og vi har faktisk i vor
virksomhed en plan for, hvordan vi giver
danskundervisning, hvis det er et problem med
medarbejdere, som ikke behersker dansk, og vi
har i øvrigt en ligestillingspolitik på vores
arbejdsplads.
Men andre arbejdsgivere har skubbet problemet fra sig, ligesom en stor del af den danske
befolkning har skubbet problemet ind under
gulvtæppet eller skubbet det over til os og siger:
Næh, næh, det her er et politisk spørgsmål, og
det må politikerne klare. Det er ikke noget,
arbejdsmarkedets parter selv kan klare. Næh,
næh, vi skal have nogle politiske signaler. Og de
signaler får de så nu. Meningen med dette lovforslag er, at der skal komme et politisk signal
fra os her i Folketinget - og forhåbentlig fra et
flertal - om, at vi vil ikke have den slags diskriminering på arbejdsmarkedet.
(Kort bemærkning).";Jes Lunde
91805;name_party;":
Det kan være vanskeligt at holde fast i det overordnede efter de to første bemærkninger, men
jeg skal stadig forsøge det.
Jeg er enig med de to foregående talere i, at vi
åbenbart får den debat, jeg frygtede, nemlig
med eksempler, eksempler og atter eksempler,
frem for at holde fast i den holdningsmæssige
tilkendegivelse, Folketinget gerne skulle levere.
Men lad os tage de konkrete spørgsmål, hr.
Poul Nødgaard stillede, og begynde med, at
300.000 danskere er arbejdsløse. Ja, en række af
dem, vi taler om her, er rent faktisk allerede
arbejdsløse, så når det vurderes i lovforslaget, at
det ikke får økonomiske konsekvenser, skyldes
det, at en lang række af dem i forvejen fuldt lovligt modtager offentlige ydelser, som de er
berettigede til. Men det ville være noget mere
fornuftigt, hvis vi var i stand! til at integrere dem

l

3254

Fredag den 26. januar 1996 (L 181)

på arbejdsmarkedet, så flere af dem fik en reel
mulighed for at erhverve deres egen indkomst,
og heldigvis går beskæftigelsen jo stadig frem.
Men de 300.000 arbejdsløse, som blev slynget
ud, kan jo ikke erstattes af, at der kommer
arbejdsløse et andet sted: de er i forvejen med i
statistikken i meget stort omfang.
Argumentet om angrebet på arbejdsgiverens
ret til at lede og fordele arbejdet er dårligt. I forvejen er der både lovgivningsmæssigt og overenskomstmæssigt en række begrænsninger i
den ledelsesret, og de er begrundet i forskellige
hensyn til samfundsudviklingen, i bestemte
hensyn til mennesker og i bestemte hensyn til en
række andre saglige forhold.
Men hvad siger vores bagland? Jeg tror faktisk, vores bagland vil vurdere det hele meget
sagligt i modsætning til det mere populistisk
orienterede indlæg, vi lige har måttet høre fra
hr. Poul Nødgaards side. Jeg kan selvfølgelig
ikke garantere for, hvad utrolig mange mennesker vil gøre ved det, men jeg tror, at de faglige
organisationer vil betragte det sagligt og
ordentligt. Rent ansættelsesretligt er det
væsentligt, at man skal kunne begrunde sine
ting sagligt, og det, vi prøver at forhindre, er de
usaglige argumenter.
Jeg talte om positiv forskelsbehandling, og
det kan der være brug for. Der skal være mulighed for, at man kan sige: Vi vil have en betjent
eller to, eller vi vil have en medarbejder i vores
bistandsafdeling, som har en bestemt etnisk
baggrund. Det kan nemlig være sagligt begrundet for at få løst de pågældende gruppers problemer.
(Kort bemærkning).";Jan Petersen
94247;name_party;":
Jeg vil godt lige sige til hr. Jes Lunde, at jeg
kommer, som de fleste sikkert ved, fra Ringsted,
og det, hr. Jes Lunde sagde, kender vi ikke til
her. Vi fik i midten af 1960'erne 300-400 tyrkiske
familier til Ringsted, og de falder fint ind i
arbejdsmiljøet i vores kommune.
Det lyder, som om ingen vil ansætte fremmede, men det vil man da gerne, hvis de fremmede
har samme kvalifikationer som danske arbejdere. Og det leder mig frem til et spørgsmål til fru
Elisabeth Arnold, som siger, at Folketinget skal
sende et politisk signal - jeg går ud fra, at det er
til arbejdsgiverne - og spørgsmålet er: Vil det
sige, at det signal ikke er anderledes, end at
arbejdsgiveren fortsat har lov til at ansætte den
eller de, som han eller hun finder mest kvalificeret, i sin virksomhed?

Hvis det stadig skal være sådan, er der jo
ingen problemer, for så er det stadig arbejdsgiveren, som suverænt ansætter den eller dem,
han vil have ansat i sin virksomhed. Jeg synes,
det kunne være rart at få helt afklaret, hvor Det
Radikale Venstre står i denne sag, for hvis det,
jeg siger her, kan bekræftes, kan vi for min skyld
godt stoppe debatten, for så er der ikke flere
problemer. Men hvis lovforslaget betyder, at
Folketinget skal til at diktere danske arbejdsgivere, hvem de skal ansætte i de forskellige
stillinger, så melder vi fra.
(Kort bemærkning).";Poul Nødgaard
95609;name_party;":
Nu var det måske på grund af urets ubarmhjertige gang, at hr. Jan Petersen ikke nåede længere
i sin besvarelse af mit spørgsmål, men vi fik da
så meget ud af Socialdemokratiets ordfører, at
Socialdemokratiet går ind for positiv særbehandling. Hvis en virksomhed beslutter sig for,
at den gerne vil ansætte - for at bruge hr. Jan
Petersens udtryk - repræsentanter for etniske
grupper og altså på den måde forskelsbehandler
de danskere, som måske var mere kvalificerede
til jobbet: er det o.k.
Men det, jeg spurgte hr. Jan Petersen om, var:
Hvis vi nu har en pakistansk kioskejer, som
ønsker at ansætte en medarbejder, og den pakistanske kioskejer siger, at han kun vil ansætte en
pakistaner, og at danskere slet ikke kan komme
i betragtning - vil det så ifølge hr. Jan Petersens
terminologi og Socialdemokratiets verdensbillede være positiv særbehandling, eller vil det
være diskrimination? Vi er altså nødt til at vende situationen om og anskue den fra den vinkel,
hvis vi skal have indtryk af, om Socialdemokratiet virkelig ønsker mangfoldighed eller blot
ønsker at favorisere etniske grupper på bekostning af den danske befolkning.
(Kort bemærkning).";Kim Behnke
96785;name_party;":
Til hr. Poul Nødgaard: Der ændres ikke ved
arbejdsgiverens ret til at ansætte de personer,
han vil, men han kan komme ud for sagsanlæg
og andre problemer, hvis han overtræder reglerne om diskrimination. Sådan har det været
vedrørende ligestilling af mænd og kvinder på
arbejdsmarkedet i mange, mange år, og det protesterede arbejdsgiverne sandelig også voldsomt over i sin tid. Men de har dog lært at leve
med det gennem mange år, og mange kvinder
har været utrolig glade for den mulighed, de fik

Fredag den 26. januar 1996 (L 181)
for at kunne gennemføre sagsanlæg mod
arbejdsgivere, som bevidst diskriminerede
kvinder.
Men det, der er hovedsagen nu, er, at der bliver mulighed for at lægge sag an mod de
arbejdsgivere, som bevidst diskriminerer etniske minoriteter. Det har vi set mange eksempler
på, og med fagforeninger og andre gode folk i
ryggen vil det være muligt for disse folk at kunne få deres ret. Men arbejdsgiveren har selvfølgelig under ansvar ret til at ansætte dem, han
vil. Vi går ikke ind for kvoter, og vi går heller
ikke ind for, at alle ansættelsessamtaler skal
godkendes her i Folketingssalen med gennemgang af spørgsmål og svar. Men det er helt klart
arbejdsgiverens ansvar at tage hensyn til, at der
ikke må ske diskriminering.
(Kort bemærkning).";Elisabeth Arnold
98075;name_party;":
Jeg er helt enig i den radikale ordførers tolkning
af situationen. Lovforslaget drejer sig jo ikke
om, at man skal til at behandle danskere dårligere og begynde at give udlændinge en eller
anden kolossal særbehandling, Det drejer sig
simpelt hen om ligebehandling og lige muligheder, og det er jo sådan i dag, at der er masser
af problemer med det.
Hr. Poul Nødgaard fortalte en historie fra
Ringsted om, at dér går det fint, og det er da kun
godt. Men vi ved bare, at der er masser af problemer i det danske samfund. Vi ved, at der er
højtkvalificerede fremmede, som ikke får en
chance på arbejdsmarkedet alene i kraft af deres
navn. Vi ved endda, at der findes indvandrerforældre, som spekulerer over, om de kan tillade sig at give deres børn de navne, de egentlig
havde lyst til, eller om de skal finde på et eller
andet dansk navn, så det bliver nemmere for
børnene at komme til ansættelsessamtale. Jamen
vi kan da ikke være bekendt, at de skal være
nødt til at spekulere over sådan noget. Det kan
vi da ikke være bekendt, og det er det, vi sender
et signal ud om her i dag: Alle mennesker skal
behandles lige!
(Kort bemærkning).";Jes Lunde
99226;name_party;":
Det er få gange, jeg bliver flov på andres vegne
her i Folketinget, selv om vi kan være meget
uenige. Det er meget sjældent, jeg bliver direkte
flov, men det blev jeg, da jeg hørte hr. Poul
Nødgaard, og jeg vil spørge hr. Poul Nødgaard:
Betyder afvisningen af lovforslaget, at det er helt

3255

i orden, at en arbejdsgiver giver en ansat, der
laver akkurat det samme som alle sine kolleger,
mindre i løn med den begrundelse, at vedkommende er sort? Eller er det i orden, at en
arbejdsgiver under eri ansættelsessamtale siger,
at en ansøger ikke kan ansættes her, fordi faderen er pakistaner? Er det det, hr. Poul Nødgaard
mener?
(Kort bemærkning).";Frank Aaen
99893;name_party;":
Jeg har kun den bemærkning til hr. Kim Behnke,
at mit manglende svar før selvfølgelig skyldtes
tiden. Men nedskriv dog de 20,30,40,50,100,
200, 500, 700 eksempler på forskellige etniske
grupper, der har forretninger eller arbejder på
andre måder, og lad os så tage dem én for én og
se, hvad lovgrundlaget bliver. En eller anden
grænse må vi jo trække på et eller andet tidspunkt og sige, at her må lovgivningen have lov
at virke i forhold til retssystemet. Men lad os få
alle de spørgsmål og lad os tage dem ét for ét.
Jeg tillod mig blot at pege på, at det kunne tjene hensigtsmæssige formål at lave en lille forskelsbehandling, f.eks. på områder, hvor vi rent
politisk lægger vægt på, at indvandrer- og
flygtningegrupper skal integreres anstændigt i
det danske samfund. Det kan f.eks. være klogt,
at politibetjente eller socialarbejdere har samme
etniske baggrund som en meget stor gruppe af
de klienter eller de personer, de kommer i kontakt med.
Jeg undskylder meget, hvis det er blevet misforstået i Fremskridtspartiet, men jeg synes,
man skulle koncentrere sig om at stille alle de
spørgsmål, så vi andre kunne komme videre
med det, vi efterhånden - det tyder det i hvert
fald på - er meget enige om, nemlig det overordnet fornuftige i det her.
(Kort bemærkning).";Jan Petersen
101183;name_party;":
Jeg vil godt takke fru Elisabeth Arnold for det
klare indlæg, men jeg var ikke glad for den sidste tilføjelse, hvor der blev talt noget om sagsarilæg mod arbejdsgiverne i visse situationer,
for det synes jeg ikke lyder spor behageligt. Men
den første del af indlægget var jeg egentlig
meget tilfreds med.
Hr. Jes Lunde sagde noget om, at man skal
have lige muligheder, og det er jeg egentlig
principielt enig i. Men vi kan vel godt tale ligeud om det uden at blive alt for meget uvenner,
og der er jo nogle store problemer bl.a. i relation

3256

Fredag den 26. januar 1996 (L 181)

til sproget. Det betyder altså også noget for en
arbejdsgiver at få folk, der til en vis grad behersker det danske sprog. Det kan vi godt sige
uden at pakke det ind, for sådan er tingene jo.
Og jeg går da ud fra, at hvis to ansøgere rent
fagligt er lige kvalificerede, men den ene måske
stort set ikke kan tale det danske sprog, kan
man vel ikke fortænke en arbejdsgiver i, at han
ansætter den medarbejder, som taler flydende
dansk.
Og så til hr. Frank Aaen: Jeg brød mig faktisk
ikke om den bemærkning, for alle går vel ind
for, at man skal have lige løn for lige arbejde,
men det er jo ikke tilfældet på en lang række
områder. Her på Christiansborg har vi vel
100-200 kontoransatte, og jeg går ud fra, at de
har fra 14.000 kr. til 20.000 kr. om måneden, så
en vis forskel i lønningerne vil der jo altid være.
Men hvis to personer står ved nøjagtig den
samme maskine, ville det nok være urealistisk,
hvis de ikke havde den samme løn, og gennemgående tror jeg også, det er tilfældet. Jeg går
bestemt ikke ind for, at de, der endelig får et
arbejde, skal gå for en ussel løn, så lad være
med at bruge disse billige argumenter. De holder ikke!";Poul Nødgaard
102943;title_name;":
Hr. Kim Behnke for en kort bemærkning, og så
må vi videre i ordførerrækken.
(Kort bemærkning).";Ivar Hansen
103055;name_party;":
Hvis - med en tyk streg under hvis - hr. Jes
Lundes fortolkning, nemlig at loven skal sikre
alle en lige og fair behandling, var korrekt, ville
vi betragte lovforslaget i et helt andet lys. Men
nu har hr. Jan Petersen bekræftet tre gange her
fra Folketingets talerstol, at det, der efter Socialdemokratiets opfattelse ligger i lovforslaget, er
at invitere til positiv særbehandling, så man skal
kunne sige: Vi foretrækker repræsentanter for
etniske minoriteter frem for danskere, selv om
danskerne måtte være lige så kvalificerede.
Og det vidner om, at den mistanke, vi har haft
om baggrunden for fremsættelsen af dette lovforslag, desværre er begrundet. Lovforslaget
skal misbruges, så man ude omkring på
arbejdspladserne kan anlægge retssager osv.
mod de virksomheder, som ikke går ind for
positiv særbehandling af etniske minoritetsgrupper, men træffer en fair og rimelig afgørelse
uden at tage hensyn til folks hudfarve, religion
eller statsborgerskab osv.

Hr. Jes Lunde burde lytte lidt mere til, hvad
Socialdemokratiet siger, for så kan det være, hr.
Jes Lunde også når til den konklusion, at lovforslaget ikke er særlig hensigtsmæssigt, hvis man
ønsker at fremme de ædle og efter min mening
agtværdige og korrekte mål, hr. Jes Lunde formulerede her på talerstolen. Det er bare ikke
det, vi opnår med lovforslaget. Vi giver lovhjemmel til positiv særbehandling, og det vil vi
under ingen omstændigheder være med til.
(Kort bemærkning).
Elisabeth Amold (RV):
Ordet »sagsanlæg«, som jeg anvendte i mit svar
til hr. Poul Nødgaard, har åbenbart en ilde
klang for hr. Poul Nødgaard, men det behøver
det jo ikke at have.
Jeg vil sige, at i forbindelse med ligebehandlingslovgivningen har tusindvis af danske kvinder vundet sejre ved at anlægge sag mod deres
arbejdsgivere, som så blev dømt for at have
overtrådt ligebehandlingsloven. Så vidt jeg ved,
er der også et Ringstedfirma, nemlig Danpo,
som blev dømt til at betale godtgørelse med tilbagevirkende kraft, fordi Danpo havde overtrådt ligebehandlingsreglerne og ikke gav kvinderne ligeløn, hvilket de havde haft krav på i
mange år.
Man kan ikke lægge sag an mod en arbejdsgiver, hvis der ikke er noget lovgrundlag, som
viser, hvorledes arbejdsgiveren skal behandle
sine ansatte. Det lovgrundlag kommer nu, og
hvis der ikke kommer nogen sagsanlæg efterfølgende, kan det skyldes, at der ikke forekommer
overtrædelser, og det ville da være fint. Men det
kan også skyldes, at de, der skal løfte bevisbyrden, er for svagt funderede, og det ville være
sørgeligt. Derfor vil vi nøje følge udviklingen på
området og se, i hvilken omfang loven overhovedet bliver håndhævet.
(Kort bemærkning).";Kim Behnke
105712;name_party;":
Det var rart at se hr. Poul Nødgaard på tilbagetog og lige pludselig være fuldstændig enig i, at
der skal være ligestilling, for det er lige præcis
det, lovforslaget handler om: Hvordan kan vi få
en højere grad af ligestilling på de områder? Så
det, der nu står tilbage af hr. Poul Nødgaards
hidtidige indsats i denne debat, er det første
indlæg, og det var en usmagelig leflen for de
allerlaveste følelser i befolkningen.

Fredag den 26. januar 1996 (L 181)";Frank Aaen
106198;name_party;":
Målet med det lovforslag, vi har til behandling
her i dag, er jo at komme enhver form for direkte eller indirekte forskelsbehandling på arbejdsmarkedet, hvad enten det er på grund af race,
hudfarve, religion, politisk anskuelse, seksuel
orientering eller national, social eller etnisk
oprindelse, til livs, og det er et ædelt formål,
som vi i Venstre kun kan tilslutte os. Det siger
jeg både bredt i relation til alle de forhold, der er
listet op i lovforslaget, og som forslaget tager
sigte på, og jeg siger det også mere snævert i
relation til det punkt, som både den offentlige
debat og debatten i dag indtil nu har kredset
om, nemlig spørgsmålet om forskelsbehandling
på grund af etnisk oprindelse.
Vores grundholdning i Venstre er den, at
enhver skal bedømmes på sine egne kvalifikationer, og at alle barrierer for beskæftigelse af
den bedst kvalificerede arbejdskraft skal fjernes.
Jeg vil også godt understrege her i starten, at det
naturligvis vækker bekymring i Venstre, når vi
kan konstatere, at der generelt er højere ledighed blandt flygtninge og indvandrere end
blandt danskere, og at de gennemsnitlige ledighedsperioder er længere hos denne gruppe.
Vi går derfor positivt ind i en drøftelse af,
hvordan vi får ændret disse forhold. Men vi vil
advare imod at generalisere og at katalogisere
en gruppe af borgere, som nok har noget, men
bestemt ikke alt til fælles. Hvis man prøver at
nuancere sin analyse af de godt 200.000 udenlandske statsborgere i Danmark og det for mig
ukendte antal af danske statsborgere med en
anden etnisk oprindelse og prøver at analysere
disses placering på arbejdsmarkedet, så opdager
man jo meget store forskelle. F.eks. har de
20-40-årige efterkommere af flygtninge og indvandrere, dvs. mindst andengeneration, blandt
personer med en videregående uddannelse gennemsnitligt en kortere ledighedsperiode end en
tilsvarende gruppe i den almindelige befolkning.
I Venstre er vi derfor enige i, at vi skal udfolde alle fornuftige bestræbelser for at sikre, at
mennesker bedømmes på deres egne kvalifikationer. Men når det så er sagt, melder der sig et
par spørgsmål, som gør os en smule skeptiske
med hensyn til dette lovforslag.
For det første er der spørgsmålet, om det
middel, som arbejdsministeren her vil tage i
brug, nemlig lovgivningen, er det rigtige middel. Vi taler her om spørgsmål, der baserer sig

3257

på holdninger hos det enkelte menneske, og vi
har ikke den store tiltro til, at et forsøg på at
regulere den enkeltes holdning og adfærd ved
lov vil have nogen videre positiv effekt. Hvis en
arbejdsgiver sorterer ansøgningerne efter efternavn, så er det jo et fænomen, som vi ikke kan
nå nogen løsning på med lovforslaget her.
For det andet må man spørge sig selv, om det
er udtryk for forskelsbehandling, når de etniske
minoriteter generelt har fundet dårligere fodfæste på arbejdsmarkedet.
Meget tyder på, at de altoverskyggende årsager skal findes i andre forhold, herunder ikke
mindst spørgsmålet om uddannelsesmæssig
baggrund og sproglig kunnen. PLS Consult har
for nylig udført undersøgelser for Nævnet for
Etnisk Ligestilling, og de viser da også, at netop
spørgsmålet om manglende danske sprogfærdigheder meget tit er den reelle barriere for
beskæftigelse, og det er jo noget, som dette lbvforslag ikke ændrer ved.
Vi kan derfor være nervøse for, om den lovgivning, der er lagt op til her, i virkeligheden er
udtryk for, at man vil købe sig politisk sjælefred
fra nogle problemer, hvor løsningen i virkeligheden ligger et andet sted. Den allerede gældende lovgivning - jeg tænker på grundlovens
§ 74 og den forvaltningsretlige lighedsgrundsætning - skaber jo allerede en forpligtelse for
det offentlige som arbejdsgiver til ikke at forskelsbehandle. Men hvordan ser dét ud? Hvordan ser det f.eks. ud på arbejdsministerens eget
ressortområde, hvordan er personalesammensætningen dér?
Vender vi os til et andet ressortområde, f.eks.
forsvarsministerens, ja, så kan det ikke lade sig
gøre at blive ansat som rengøringspersonale på
de danske kaserner, medmindre man har dansk
statsborgerskab. Og når man kan opretholde
sådan en regel på trods af lighedsgrundsætningen, kan man jo spørge sig selv, om det lovforslag, der er her, og som vil udstrække de regler,
der gælder for det offentlige til alle arbejdsgivere, vil have nogen effekt.
Endelig kan jeg være noget nervøs for de
enkeltsager, som vil rejse sig i kølvandet på
denne lovgivning om den påståede indirekte
forskelsbehandling. Nu står der i bemærkningerne, at det her ikke ændrer ved, at arbejdsgiveren kan vedtage regler om, at der skal bæres
uniform eller en ganske bestemt påklædning,
men det, at man har fri beklædning i en virksomhed, er jo ikke nødvendigvis ensbetydende
med, at alle former for beklædning eller ydre

3258

Fredag den 26. januar 1996 (L 181)

fremtoning accepteres. Det er jo heller ikke tilfældet her i Folketinget.
Så hvis en arbejdsgiver påtaler, at en medarbejder møder op med grønt hår eller en bestemt
hovedbeklædning, og det ikke kan accepteres,
så er det jo ikke nødvendigvis udtryk for, at
man vil diskriminere f.eks. kvinder med tørklæde eller mænd med turban, men alene udtryk
for, at det tjener virksomhedens interesser. Og
jeg kan være nervøs for, at den række enkeltsager, vi vil opleve i kølvandet på denne lovgivning, i virkeligheden vil modvirke det, vi gerne
vil, nemlig skabe yderligere tolerance i den brede befolkning.
Vi vil derfor i Venstre gerne gå ind i en drøftelse af dette lovforslag, men jeg må sige, at vi er
noget skeptiske.";Lars Løkke Rasmussen
111717;name_party;":
Det Konservative Folkeparti er enigt i, at ingen
skal forskelsbehandles på grund af race, hudfarve, religion, politisk anskuelse, seksuel orientering eller national, social eller etnisk oprindelse,
men det spørgsmål, der rejser sig i dag, er, om
L 181, forslag til lov om forbud mod forskelsbehandling på arbejdsmarkedet m.v., er den
rigtige vej at gå.
Vi er fuldt bekendt med de problemer, der er
forskellige steder på arbejdsmarkedet, hvor folk
af etnisk oprindelse har svært ved at få foden
indenfor, ja i det hele taget blot at få et jobinterview. Det kan vi kun tage afstand fra. Men jeg
må fastholde det spørgsmål, som rejser sig: om
lovforslaget om forskelsbehandling er den rigtige vej at gå. Umiddelbart må vi sige fra konservativ side, at lovforslaget forekommer unødvendigt. Og det løser ikke de store problemer,
der er, og som lovforslaget egentlig sigter på at
løse. Jeg mener, at det kan siges ganske kort:
Lovforslaget vil resultere i et bureaukrati uden
resultater.
De problemer, der er på arbejdsmarkedet,
skal løses i en dialog mellem arbejdsmarkedets
parter, og fra konservativ side tror vi ikke, at
lovforslaget hjælper på det område. Det er et
synspunkt, som jeg i den forløbne uge også har
fremhævet i pressen, og jeg må i dag konstatere,
at også flere arbejdsmarkedsforskere har den
holdning.
Lovforslaget lægger op til, at personer, hvis
rettigheder er blevet krænket ved en overtrædelse af §§ 2-4, kan tilkendes en godtgørelse.
Her er der i hvert fald lagt op til en yderligere
beskæftigelse af advokatstanden her i landet!

Man burde måske også tale lidt om rettigheder
den anden vej, såfremt nogle ubeføjet beskylder
en arbejdsgiver for overtrædelse af det gældende regelsæt.
En ting, som vi også er nødt til at interessere
os lidt for under udvalgsarbejdet, er lovens § 2,
stk. 4, hvormed forslaget pålægger arbejdsgiveren bevisbyrden i sager vedrørende ligeløn. Jeg
er bekendt med, at bestemmelsen skulle svare til
bestemmelsen om lige løn til mænd og kvinder,
men vi vil under udvalgsarbejdet se nærmere på
den bestemmelse, for der står jo i bemærkningerne, at ved lønmæssig forskelsbehandling af
en bestemt person med etnisk oprindelse påhviler det arbejdsgiveren at godtgøre, at den er
berettiget, og at der ikke er tale om forskelsbehandling. Det er noget, der godt kunne ligne en
regel med omvendt bevisbyrde, men det er som
sagt noget, vi vil prøve at se på under udvalgsarbejdet.
Som Venstre også har været inde på, er vi
egentlig enige i det, der står i den overordnede
tekst, men læser man de skriftlige bemærkninger til lovforslaget, kan man i bemærkningerne
på side 5, første spalte, se, at der står:
»Det vil ligeledes være indirekte diskrimination, hvis en arbejdsgiver stiller krav til påklædning, fremtoning m.v., som kun rammer visse
grupper.«
Nu er uniformer jo undtaget, men det er jo
også sådan, at hvis man eksempelvis arbejder i
Hennes & Mauritz, så forventes det jo ikke, at
man går rundt i tøj fra Magasin eller lignende.
Det rejser altså nogle problemstillinger, som
jeg egentlig føler at vi burde være foruden i så
vigtig en sag, for hvad med en ekspedient i en
osteforretning, som lige pludselig synes, det er
sjovt at være punker? Skal han eller hun så have
en godtgørelse, hvis han ikke fortsat kan være
det?
Er det den såkaldte tørklædesag fra Vesterbro, der er anledningen? Jeg vil i hvert fald gerne høre ministeren uddybe det.
Nu er statsministeren begyndt at stille krav i
sine nytårstaler, og vi synes, det er meget godt,
at man begynder at stille krav, og derfor skal vi
heller ikke være så bange for at stille krav til
dem, der kommer udefra. Jeg tror, vi egentlig
mange gange skader deres sag ved på nogle
områder at tage positivt forbehold. Jeg tror, det
slår tilbage, og det er der ingen af os der ønsker.
Der er noget, som hedder dansk kultur, og
den behøver vi ikke smide udenbords, og det er
egentlig en gylden regel, at man skal indrette sig

Fredag den 26. januar 1996 (L 181)
en lille smule efter kulturen dér, hvor man er.
Arbejdsministeren må jo også være klar over, at
danske sygeplejersker i Mellemøsten ikke går i
lårkorte kitler, når de ansættes på et hospital
dernede. Det er jo sådan, tingene hænger sammen, og man må rette sig lidt efter de kulturforhold, der nu engang er gældende i det land, som
man bosætter sig i, og gør man ikke det, så diskvalificerer man sig selv, og så må man selv tage
ansvaret for det.
Det er én vigtig og overordnet debat, hvor vi
ikke skal fortabe os i detaljer, og fra konservativ
side tager vi afstand fra forskelsbehandling på
de områder, der er nævnt i lovforslagets § 1,
men jeg må fastholde, at det er nu engang
arbejdsgiveren, der vælger de folk, han ønsker,
og vi tror desværre ikke på, at vi rent lovgivningsmæssigt kan klare det problem med denne
lovgivning.
Vi er meget kritiske over for dette lovforslag,
og vi vil gerne have lov til at se nærmere på det,
da vi ikke mener at kunne støtte det, som det
ligger her.";Bendt Bendtsen
116672;name_party;":
Da mit partis ordfører, fru Anne Baastrup, ikke
kan være her i dag, skal jeg på SF's vegne sige,
at vi glæder os meget over, at dette lovforslag
endelig kommer. SF fremsatte jo et beslutningsforslag i efteråret 1994, som næsten ord til andet
svarer til det, som arbejdsministeren kommer
med nu, og dengang var der en meget ublid
modtagelse af SF's forslag. Nu kommer det så
som regeringsforslag, og så har det måske større
chancer. Det har vi ikke noget imod: vi synes
bare, det kommer meget sent.
Lovforslaget giver mulighed for, at Danmark
kan leve op til sine internationale forpligtelser,
som de ligger i ILO-konventionen om forskelsbehandling med hensyn til beskæftigelse og
erhverv og FN's konvention om racediskrimination, og vi synes mildt sagt, det er på høje tid,
Danmark opfylder sine internationale forpligtelser på det område. Så vi vil gå meget positivt
ind i udvalgsarbejdet med denne sag.
Vi har nogle enkelte spørgsmål til ministeren:
For det første havde vi gerne set, at forbeholdet vedrørende EU-retten var formuleret mere
præcist, med henvisning til, at det drejer sig om
det overordnede princip om, at man ikke må
diskriminere, og vi vil derfor gerne have, at
ministeren her fra talerstolen tilkendegiver, at
de formuleringer, der er, ikke giver ministeren
bemyndigelse til at ændre på lovens rækkevid-

3259

de, hvis der måtte komme EU-regler på dette
område.
Vi havde egentlig ønsket os lovforslaget
udformet sådan, at der var omvendt bevisbyrde.
Det får vi så ikke, men det gør det til gengæld
desto mere nødvendigt, at arbejdsmarkedets
parter meget hurtigt følger lovforslaget op ved
at indgå aftaler, der forpligter parterne til at
gennemføre lovens intentioner ude på arbejdspladserne. Det tog som bekendt lang tid, før
man nåede så vidt på ligestillingsområdet.
Vi vil i den forbindelse også spørge arbejdsministeren, om Arbejdsministeriet i forbindelse
med indkøringen af denne lov vil påtage sig det
samme arbejde med at bistå med fortolkninger i
lovens ikrafttrædelsesfase, som man påtog sig i
forbindelse med ligebehandlingsloven, sådan at
det ikke bliver overladt til domstolenes mere
tunge maskineri. De får selvfølgelig det endelige
ord at skulle have sagt, hvis der bliver rejst nogle sager, men vi ved jo, at det at rejse en sag ved
domstolene for mange er en næsten uoverkommelig proces, og derfor kan det også være nødvendigt med nogle konkrete afgørelser fra
Arbejdsministeriets side.
Vi synes altså samlet set, at lovforslagets, sigte
er utrolig vigtigt, og sigtet er altså ligebehandling, må jeg gentage. Sigtet er såmænd ikke at
komme i gang med en masse positiv særbehandling - det kan der ligge i andre lovforslag,
og det kan der ligge i andre ting, som Folketinget har vedtaget, og det skal så være uantastet af
denne lovgivning - sigtet i denne lovgivning er
alene at få øget ligebehandling på arbejdsmarkedet.
Venstre og De Konservative var inde på, at
det jo ikke nødvendigvis er noget, man kan lovgive sig ud af, og det har de sådan set ret i. Vi
løser ikke alle problemer med diskrimination på
dette område ved hjælp af denne lovgivning. De
forsvinder ikke bare af sig selv. Men for os at se
er det en vigtig opgave for Folketinget at være
villig til at tage et moralsk lederskab i et samfund og at være villig til herfra at komme med
nogle stærke signaler til befolkningen om, hvordan vi synes man skal behandle hinanden i dette samfund. Det har vi en forpligtelse til.
Og en af de måder, hvorpå vi kan give et
meget klart signal til befolkningen om, at vi
ønsker en ligebehandling af borgerne, og at vi
ønsker, at man er fair også over for fremmede,
en af de måder, hvorpå vi kan give det signal
allermest kraftigt fra Folketingets side, er ved at
vedtage sådan et lovforslag som dette her. Så

3260

Fredag den 26. januar 1996 (L 181)

det synes vi det er vigtigt at Folketinget får gjort
meget hurtigt.
(Kort bemærkning).";Jes Lunde
120578;name_party;":
Der blev sagt, at lovforslaget skaber mulighed
for, at vi kan leve op til vore internationale forpligtelser, og at det er på høje tid.
Derfor vil jeg såmænd blot bede hr. Jes Lunde
om at uddybe, hvilke steder vi i dag ikke lever
op til vore internationale forpligtelser.
Jeg synes, det er lidt bekymrende, at der nu
skal spredes en myte om, at Danmark ikke lever
op til de forpligtelser, der er skabt af de konventioner, som er indgået for 10 år siden, og det er i
hvert fald min oplevelse, at vi godt kunne leve
op til de forpligtelser uden at lovgive. Jeg henviser her til den redegørelse om ILO-konventionen, som arbejdsministeren gav til Folketinget i
maj 1995, bilag d, side 9, hvor der midt på siden
står:
»Om der foreligger en direkte lovgivningsforpligtelse, kan imidlertid diskuteres, og det samme gør sig gældende, for så vidt angår indholdet af lovgivningen«.
Påstanden om, at Danmark ikke lever op til
sine internationale forpligtelser, må ikke stå
uimodsagt.
Jeg tror, vi skal passe på ikke at skærpe tonen
og udtrykke mistillid til intentionerne hos hinanden, når vi diskuterer disse emner.
Hr. Jes Lunde kommenterede mit indlæg og
De Konservatives indlæg, og derfor vil jeg sige,
at når jeg på mit partis vegne har udtrykt skepsis over for lovgivningen, hænger det sammen
med en alvorligt ment overvejelse over, om det
nu er det rigtige middel til at nå det mål, vi er
enige om, og dér skal man altså passe på ikke at
komme til at skyde hinanden forkerte motiver i
skoene.
(Kort bemærkning).";Lars Løkke Rasmussen
122102;name_party;":
Jeg kan forstå på hr. Jes Lunde, at det er vigtigt
for SF, at Folketinget påtager sig et moralsk
lederskab her i samfundet og gennem vedtagelse af en lov viser vejen på dette område.
Nu er det jo sådan, at det at vedtage en lov
ofte har den konsekvens, at man pålægger
andre mennesker nogle pligter eller giver dem
nogle rettigheder. Derfor synes jeg, det vil være
interessant at få oplyst, i hvilket omfang SF's
medarbejderstab her på Christiansborg består af
repræsentanter for etniske, seksuelle eller reli-

giøse minoritetsgrupper. Eller for at gå helt til
biddet: Er det sådan, at man i SF ved ansættelse
af medarbejdere ikke skeler til, hvilke politisk
tilhørsforhold de pågældende har? Ville det
f.eks. være muligt for en nynazist eller fascist
eller lignende at blive ansat?
I Fremskridtspartiets folketingsgruppe er det
sådan, at når vi ansætter folk, er der intet
berufsverbot af nogen art. Der er fra Fremskridtspartiets side intet krav om medlemskab
for at blive ansat, og det vil jo være betryggende
at få at vide, at det også er tilfældet i SF.
Men hvis SF gerne vil være et fyrtårn, der
viser vejen, kan hr. Jes Lunde jo berette her fra
Folketingets talerstol, at man allerede i dag har
repræsentanter for etniske minoritsgrupper
ansat. Det vil jo virkelig være at vise vejen. Men
hvis det ikke er tilfældet, men man bare ønsker,
at lovgivningen skal gælde for resten af samfundet, må jeg sige, at jeg ikke synes, dobbeltmoral
er dobbelt så godt som moral.
(Kort bemærkning).";Kim Behnke
123610;name_party;":
Jeg må sige til hr. Lars Løkke Rasmussen, at det
ikke var min mening at så tvivl om, hvad Venstre vil i denne sag. Det, der er vores synspunkt,
er bare, at når vi i nogle konventioner har forpligtet os til at sørge for denne ligebehandling,
må vi jo også give de mennesker, som kan risikere at blive dårligt behandlet, et værktøj til at
hævde deres ret, og det er det, vi gør med denne
lovgivning: Vi giver mennesker, som på grund
af deres nationale baggrund eller seksuelle orientering, eller hvad det nu kan være, er blevet
frasorteret i en ansættelsessammenhæng,
mulighed for at hævde deres ret. Vi giver dem et
værktøj til i sidste instans at kunne anlægge en
sag, hvis de føler sig dårligt behandlet, og det er
det, jeg mener med, at vi ved at indføre denne
lovgivning i højere grad kommer til at leve op til
konventionerne i praksis.
Hr. Kim Behnke spurgte, hvordan det er med
dem, vi ansætter i SF. Dertil vil jeg sige, at vi
ikke kræver noget medlemskab af SF. Man kan
godt blive ansat hos os uden at være medlem.
Hvor mange med forskellig seksuel orientering
vi har ansat i SF's gruppesekretariat, skal jeg
prøve at forske i ved lejlighed, næste gang der
er julefrokost. Vi fører ærlig talt ikke noget kartotek over det.

Fredag den 26. januar 1996 (L 181)
Elisabeth Amold (RV):
I efteråret 1995 afholdt Landssammenslutningen
af Handelsskoleelever en konference her på
Christiansborg om unge etniske flygtninges og
indvandreres problemer med at få praktikpladser. Den klare melding fra konferencen var:
Guldæggene samles ikke op. Og guldæggene er
de unge indvandrere, som det danske arbejdsmarked tilsyneladende ikke er indstillet på at
give plads på arbejdsmarkedet - heller ikke,
selv om de er gode til dansk, har fine skolepapirer og ofte har den dobbeltkulturelle baggrund,
som gør dem fornemt kvalificerede til mange
job med internationale funktioner. De unge
mennesker står simpelt hen bagest i køen, når
det drejer sig om en plads på arbejdsmarkedet.
Og hvordan mon det så ikke er for andre fremmede her i landet, der måske har ringere danskkundskaber og mangler uddannelse? Arbejdsløshedsstatistikkerne taler deres tydelige sprog.
Jeg vil i den forbindelse sige til Venstres ordfører, som før sagde, at så længe man kan diskriminere på grundlag af statsborgerskab, kan
vi i hvert fald ikke tale om de andre ting her, at
det faktisk er både lovligt og muligt at diskriminere på grundlag af statsborgerskab og sige, at
det er et krav for at få en stilling, at man er
dansk statsborger. Det må arbejdsgiveren gerne
sige. Men han må ikke sige noget andet til den
danske statsborger, der hedder Ahmed eller
Fatima, end han må sige til den danske statsborger, der hedder Hans eller Niels. Men dansk
statsborgerskab må godt være en betingelse for
at få et job. Det er ikke det, det her handler om.
Lovforslaget, som behandles her, løser ikke i
sig selv problemet med at skaffe flere etniske
grupper ind på arbejdsmarkedet. Det har flere
andre ordførere også sagt, men de har bare ikke
sagt, hvad der så skal gøres. Og det er det problem, vi står i: at vi ved, at vi ikke kan løse problemet ved hjælp af lovgivning alene. Vi har
også brug for arbejdsmarkedets parter. Vi har
brug for, at arbejdsmarkedets parter tager opgaven på sig og viser vilje til at gøre noget aktivt
og effektivt for at bruge de talenter og den
arbejdskraft, som de etniske grupper udgør.
Det er nævnt tidligere, at vi skal gennemføre
ILO-konvention nr. 111, som Danmark ratificerede i 1960, og vi har i Danmark også ratificeret
FN's konvention om afskaffelse af alle former
for racediskrimination. Som flere tidligere har
nævnt, kan det godt gøres uden lovgivning,
men det kan altså også gøres på den måde, vi
gør det på her: ved at sige, at vi gennem lovgiv-

3261

ning vil tilskynde til, at man ude i de fjerneste
led i samfundet hos den enkelte arbejdsgiver
også gør sig klart, at man over for det internationale samfund har en forpligtelse til at hævde
de principper, som vi i fællesskab tilslutter os.
Det afgørende ved den slags forslag, som er
nævnt her, er selvfølgelig at se, hvordan overtrædelser af forbudet håndhæves, hvordan
overtrædelserne konstateres, hvordan sagerne
rejses, hvordan de afgøres, og hvordan overtrædelse af bestemmelserne straffes.
Der står ikke i lovforslaget, hvor stor den
godtgørelse skal være, som man kan idømmes,
men man kunne forestille sig, at domstolene
eller det fagretlige system, som får med disse
sager at gøre, vil skele til en tilsvarende lovgivning, nemlig ligebehandlingslovgivningen, hvor
godtgørelsen for kønsdiskrimination på
arbejdsmarkedet er på op til 39 ugers løn og i
skrappe tilfælde - f.eks. hvis folk på barselorlov
er blevet fyret, fordi de er på orlov - på op til 78
ugers løn. Vi har lov til at regne med, at de, der
får med loven at gøre, kender retspraksis i tilsvarende sager, hvor der på arbejdsmarkedet
diskrimineres på grund af køn.
Men frem for alt håber vi, at arbejdsmarkedets parter vil tage den opgave, det er at få de
etniske minoriteter ind på det danske arbejdsmarked, på sig. At få arbejde på en dansk
arbejdsplads og komme ind i det danske hverdagsliv på den måde er uden sammenligning en
af de bedste måder at blive integreret i det danske samfund på. Det har flere også nævnt, og vi
håber, at arbejdsmarkedets parter vil engagere
sig alvorligt og seriøst i dette arbejde.
Det Radikale Venstre kan støtte lovforslaget.";Jes Lunde
129011;name_party;":
Selv om det må forekomme som en overflødighed at sige det, så må jeg undskylde, at vores
ordfører, fru Annette Just, ikke kan være her,
men der er tilsyneladende stadig væk møde i
Folketingets Europaudvalg.
Så jeg har fået den fornøjelse at skulle være
ordfører på dette lovforslag og må starte med at
sige, at jeg forstår godt, at Socialdemokratiet
anlægger det debatniveau her i dag, at man
helst vil tale om de overordnede ting og helst
ikke vil gå ned i detaljerne.
Sagen er jo bare den, at hvis dette lovforslag
bliver vedtaget, så bliver det jo detaljerne, det
kommer til at dreje sig om, så bliver det ude på
den enkelte arbejdsplads, problemerne kommer
til at opstå, når man skal til at overholde disse
paragraffer.

3262

Fredag den 26. januar 1996 (L 181)

Jeg mener, at noget af det allerværste ved dette lovforslag er, at det er så utydeligt, hvordan
hele spørgsmålet omkring bevisbyrden kommer
til at ligge, og jeg er enig med den konservative
ordfører, hr. Bendt Bendtsen, i, at visse passager
i bemærkningerne antyder omvendt bevisbyrde,
og hvis det bliver tilfældet, når man skal udskrive cirkulærer og lovbekendtgørelser på dette
område, så får vi nogle tilstande, som bliver
meget ubehagelige, for så bliver der tale om, at
man kan misbruge lovgivningen til at hænge
arbejdsgivere ud, og jeg synes ikke, der er grund
til at anlægge den tone, som flere har anlagt, når
de siger, at det er arbejdsgiverne og virksomhedsejerne, der har en pligt her.
Under udvalgsarbejdet vil jeg bede om at få
oplyst, i hvilket omfang lønmodtagerejede virksomheder, kooperative virksomheder, i dag
lever op til den ordlyd, der er her. Fra dem, der
har været bare en lille smule ude på en arbejdsplads og har prøvet at sidde i en skurvogn sammen med murere og elektrikere og tømrere,
skulle jeg hilse og sige, at det er mindst lige så
meget derfra, presset er i retning af, at man ikke
vil have repræsentanter for etniske minoritetsgrupper ud på arbejdspladsen.
Men nu bliver det lige pludselig virksomhedsejeren, som render ind i en omvendt bevisbyrde, og det er ikke rart at være virksomhedsejer, hvis man rent faktisk er udsat for et pres fra
sine medarbejdere: et pres, der går ud på, at
man på den arbejdsplads ikke ønsker disse etniske minoritetsgrupper repræsenteret, al den
stund der kan være meget markante religiøse
forskelle osv., som besværliggør arbejdet.
Med hensyn til den konvention, som det hele
jo er hængt op på, har vi jo i Fremskridtspartiet
over for arbejdsministeren for nogle måneder
siden, i efteråret, foretaget en slags evaluering
af, hvad Danmark egentlig er forpligtet til, og
det er nok derfor, ministeren i bemærkningerne
på side 4 i anden spalte skriver: »Kriteriet
»national oprindelse« må ikke forveksles med
begrebet »statsborgerskab«.« Det har ministeren
jo nok været nødt til at skrive, for det, der står i
konventionen, er, at det enkelte land gerne må
behandle udenlandske statsborgere forskelligt
fra sine egne statsborgere.
Men når vi skal til at have en konkret sag,
hvor en arbejdsgiver bliver anklaget for at have
foretaget forskelsbehandling, er det altså ikke
disse lovparagraffer, der giver domstolene redskaber til at afgøre, om der har været tale om
forskelsbehandling på baggrund af statsborger-

skab eller etnisk oprindelse. Det er ikke engang
som at sælge elastik i metermål: det er ganske
enkelt umuligt at afgøre, og derfor er denne lovgivning langt, langt mere vidtgående end det, vi
er forpligtet til i henhold til konventionen.
Fremskridtspartiet mener, at vi skal overholde konventionen. Det har vi forpligtet os til, og
det har vi ikke noget at indvende imod. Men
dette lovforslag skal misbruges til det, som Socialdemokratiet klart gav udtryk for: positiv særbehandling, og det vil vi ikke være med til.
Og så er der ganske enkelt en række områder,
hvor man kan få nok så mange problemer:
Der står i undtagelsesbestemmelserne, at hvis
en arbejdsgivers virksomhed har det udtrykte
formål at fremme bestemte politiske eller religiøse standpunkter, så må man gerne diskriminere. Det, der står her, er, at man gerne må fortsætte med berufsverbot i f.eks. Socialdemokratiets partiapparat, således at der kræves tilhørsforhold til Socialdemokratiet, for at man kan blive ansat.
I den forbindelse ønsker vi også at få fundet
ud af, hvordan det forholder sig med et fagforeningsmedlemskab. Hvis en fagforening har det
erklærede mål at gøre Danmark til et socialistisk
samfund, er det så et politisk synspunkt, eller er
det bare en fagforening? For hvis vi med disse
bestemmelser kan få fjernet den diskriminering,
der sker af dem, som ikke ønsker at være medlemmer af SiD, men f.eks. hellere vil være medlemmer af en anden fagforening, så begynder
det jo at lyde interessant. Men det nægter jeg at
tro bliver tilfældet.
Så er der et andet problem:
Jeg fortolker undtagelsesbestemmelsen
sådan, at når man f.eks skal ansætte medarbejdere i den jødiske synagoge, må man godt diskriminere ved udelukkende at ansætte folk fra
det jødiske trossamfund og er ikke forpligtet til
at ansætte muslimer, men hvad hvis en jødisk
eller israelsk hotelejer har et hotel her i København og han ikke ønsker muslimer ansat på sit
hotel? Så er det vel egentlig ikke sådan, at virksomheden har det udtrykte formål at fremme et
bestemt religiøst standpunkt. Hotelejeren vil
altså blive slæbt for domstolene og kan blive
dømt til at yde erstatning, fordi han ikke vil
ansætte f.eks. en palæstinensisk muslim på sit
jødiske eller israelske hotel, og det kan vi ikke
være bekendt. Den slags skal man selvfølgelig
have lov til.
Vi skal ikke jagte danske arbejdsgivere. Vi
skal respektere, at danske arbejdsgivere egentlig

Fredag den 26. januar 1996 (L 181)
opfører sig pænt og ordentligt, og derfor skal vi
lade være med at vedtage den lovgivning.
Fremskridtspartiet advarer imod det, og vi vil
bruge udvalgsarbejdet til at komme med alle de
eksempler, som hr. Jan Petersen inviterede til,
og vi vil anskueliggøre, hvilket kaos dette lovforslag vil medføre, og så anbefale Folketingets
medlemmer individuelt at afgøre, om det er en
god idé at vedtage det. Vi synes ikke, det er
nogen god idé.
(Kort bemærkning).";Kim Behnke
135169;name_party;":
Når jeg nu tager ordet, skyldes det, at hr. Kim
Behnke får rodet sig lidt ind i spørgsmålet om
omvendt bevisbyrde, og hvilke konsekvenser
det får med hensyn til erstatning. Derfor vil jeg
bede arbejdsministeren om at få fortolket de
sanktioner, der ligger i lovgivningen.
Mig bekendt er det sådan, at omvendt bevisbyrde kun gælder i forbindelse med barselorlov
og forældreorlov eller børnepasningsorlov. I alle
andre situationer gælder retstilstanden, og ligestillingsloven opererer ikke med omvendt
bevisbyrde. Hvis jeg tager fejl, ønsker jeg, at
arbejdsministeren så meddeler, hvad der i stedet måtte være det korrekte.
Med hensyn til positiv særbehandling har jeg
i de indlæg, jeg har haft om det, nævnt, at der i
lovforslaget er undtagelser - det er i hvert fald
det, der har været hensigten - hvor det er sagligt begrundet at afvige fra hovedforbudet mod
forskelsbehandling, og det er ret udførligt
beskrevet. Men jeg er ikke i tvivl om, at der vil
komme en række spørgsmål, og det er ikke
nogen invitation: jeg er sikker på, at de også
kommer uden invitation.
(Kort bemærkning).";Jan Petersen
136271;name_party;":
Forestiller vi os den situation, som har været
beskrevet af andre ordførere tidligere: at der i
forbindelse med ansættelse af en medarbejder er
mistanke om, at personalechefen har lagt alle de
ansøgninger, hvor ansøgerne ikke hed Sørensen
eller Jensen eller Petersen, til side uden at tage
nogen af ansøgerne til jobsamtale, og der så rejses en sag. Skal man så bevise, at personalechefen har lagt dem til side, eller skal personalechefen bevise, at han ikke har lagt dem til side? Det
er den skelnen, der er i forhold til, hvem der har
bevisbyrden, og dér mere end antydes det i
bemærkningerne, at man som virksomhedsejer
eller som arbejdsgiver skal ud og bevise, at man

3263

ikke har forskelsbehandlet. Man skal kunne
godtgøre, at der ikke har været tale om forskelsbehandling.
Det kan altså blive nogle ganske ubehagelige
søgsmål, vi roder os ud i i den forbindelse, særlig fordi ministeren i sine egne bemærkninger
øverst på side 4 gør opmærksom på, at det at
skelne mellem folks statsborgerskab og folks
nationale oprindelse er meget svært. Tager vi
skridtet videre og taler om etnisk oprindelse, er
det endnu sværere, særlig i betragtning af, at
der jo altså er en række nationer, som er multietniske samfund. Så når man skelner folk på
deres statsborgerskab, kan det godt blive misforstået og mistolket, som om man skelner på
deres etniske baggrund, uden at det er tilfældet.
Derfor roder vi os ind i nogle juridiske spidsfindigheder. Jeg tror også, det var hr. Bendt
Bendtsen, der var inde på, at det her er guf for
advokatbranchen, for det her kan virkelig blive
nogle mammutsager, som det kan tage årevis at
føre, fordi det er stort set umuligt. Men det, man
er i stand til, er ved hjælp af formiddagspressen
og de elektroniske medier at udhænge nogle
virksomheder for, at de forskelsbehandler, og så
kan man altså på den måde skabe badwill
omkring nogle virksomheder og genere dem
bare ved at rejse mistanken. Det skal man ikke
have lovhjemmel til at gøre, og det er derfor,
man skal sige nej til lovforslaget.";Kim Behnke
138312;name_party;":
Enhedslisten er naturligvis positiv over for dette
lovforslag, men vi ved jo også fra tilsvarende
lovgivning om ligebehandling af mænd og
kvinder, at love er ét, praksis noget helt andet,
og der skal også på det her område meget mere
til end en lov.
Andre ordførere har nævnt, at det drejer sig
om holdninger, det drejer sig - jeg er helt enig om at bekæmpe det, man kan kalde den lille
racist, det, der kan få en person til ubevidst at
vælge den hvide frem for den mørke, og om at
bekæmpe den noget større racist, der kan finde
på at hetze mod en lov, der påbyder ligestilling.
I det hele taget drejer det sig om at udvikle en
holdning til, at man også kan gøre noget, ikke
acceptere, men gøre noget for at sikre, at der bliver ligestilling også på de områder, der er
nævnt i dette lovforslag.
Men jeg vil også godt sige, at selv med en
holdningsmæssig bearbejdning må vi regne
med, at det ikke er nok. Vi har i mere end 25 år
opnået en trods alle svagheder stigende

3264

Fredag den 26. januar 1996 (L 181)

bevidsthed og anerkendelse af, at mænd og
kvinder skal stilles lige, og alligevel må vi notere, at der er langt endnu, før mænd og kvinder
er ligestillet på arbejdsmarkedet.
Derfor er det også helt på sin plads at tale om
- og jeg synes ikke, at man skal blive bange for
det - at det er nødvendigt at overveje positiv
særbehandling som en metode til at nærme sig
ligestilling. For at sige det på en anden måde:
Ligestilling af ulige parter har i virkeligheden
ikke meget med ligestilling at gøre.
For at gøre dette lovforslags intentioner til
virkelighed skal vi have mere demokrati på
arbejdspladsen. Jeg mener, problemet er, at
arbejdsgiverne har alt for stor magt, og at de
afgørende beslutninger i disse sager træffes i det
dulgte, hvor ingen kan kontrollere de argumenter, der bruges, hvad enten det er inde på direktionskontoret eller det er inde i hovedet på en
arbejdsgiver.
Der skal gives bedre muligheder for, at tillidsrepræsentanter og kolleger kan tvinge
arbejdsgiveren til at følge loven og dens intentioner. Der skal gives bedre muligheder for, at
de ansatte kan gribe ind, når de oplever eksempler på ulige behandling af ansatte og diskriminering på grund af race, politisk eller religiøs
overbevisning eller de andre ting, der er nævnt.
Jeg tror også, at dette lovforslags intentioner
kunne fremmes, hvis vi får en stærkere generel
lovgivning vedrørende ansattes rettigheder. Vi
ved, at arbejdet for at få lovgivning her er gået
lidt i stå, og vi ser gerne, at ministeren snarest
fremsætter et lovforslag, der styrker de ansattes
rettigheder på arbejdsmarkedet. Vi tror, at det
vil have en gavnlig virkning også på det, vi taler
om i dag, hvis f.eks. funktionærlovens beskyttelse af de ansatte blev udstrakt til at gælde alle.
Vi tror, at en generel styrkelse af ansattes rettigheder også vil løse nogle af de problemer, vi vil
løse med denne lov.
Endelig vil vi sige, at vi i udvalgsarbejdet vil
arbejde for at styrke sanktionssiden, så der bliver større sanktioner, hvis man overtræder
loven. Vi mener ikke, det er nok med det, vi i
dag ser i forbindelse med diskriminering af
kvinder, og i hvert fald ikke, hvis vi går uden for
det område, der hedder løn. På lønnen er det
trods alt i nogen grad til at måle, at her er der
tale om ulighed, men på mange andre områder
er det meget sværere at måle, og derfor får vi
også meget mere diffuse vedtagelser, når der
skal tales om sanktioner.

Jeg tror, at vi er nødt til at kigge lidt på, hvordan vi på disse områder i højere grad får mulighed for, at domstolene kan give nogle mærkbare
sanktioner, og at vi også tilretter lovgivningen
på en sådan måde, at det er muligt at føre bevis
for, at loven er overtrådt. For det er i høj grad
også problemet, at nogle gange kan bevisbyrden
blive så stor, at det er umuligt at føre bevis selv i
de mest oplagte sager om overtrædelse. Jeg tror,
det er meget vigtigt, at vi også får fat i den side
af sagen.
Men altså en meget, meget positiv tilkendegivelse fra os om at gå ind i udvalgsarbejdet
omkring dette lovforslag.
(Kort bemærkning).";Frank Aaen
142384;name_party;":
Det undrede mig egentlig, at Enhedslisten ikke
brugte det argument, at en lang række danske
virksomheder rent faktisk skulle have fordel af
at ansætte repræsentanter for etniske minoritetsgrupper, f.eks. eksportvirksomheder, hvor
man kunne have folk ansat, som kendte eksportmarkedets kulturbaggrund osv. Det synes
jeg faktisk er et særligt argument, der gør, at
mange virksomheder efter min mening burde
ansætte disse folk. Men så er der jo tale om, at
det er virksomheden, som har behovet, og så er
der ikke tale om, at vi fra Folketinget kommer
og faktisk presser nogle medarbejdere ind på en
arbejdsplads.
Det, jeg gerne vil spørge hr. Frank Aaen om,
er, hvad arbejdsgiveren skal gøre i den situation, hvor arbejdsgiveren for at efterleve loven
siger: Så tager vi en repræsentant for en etnisk
gruppe ind i arbejdssjakket. Og så sker der det som det f.eks. allerede sker i dag, når nogle ikke
er medlem af en bestemt fagforening - at når
der er frokost, mangler der tilfældigvis en stol til
vedkommende, og når man går forbi vedkommende ude ved drejebænken, får vedkommende lige et puf, alle disse ting, som er med til at
give et enormt dårligt psykisk arbejdsmiljø på
den arbejdsplads.
Hvad skal arbejdsgiveren gøre? I dag har
arbejdsgiveren ingen mulighed for at forhindre
det, når det er SiD'erne, der går og sparker til
den, der er medlem af Kristelig Fagforening.
Hvad vil Enhedslisten foreslå, at arbejdsgiveren
skal gøre i det tilfælde, hvor arbejdsgiveren i et
forsøg på at efterleve lovgivningen egentlig
bringer sig i konflikt med de medarbejdere, som
ude på gulvet ikke bryder sig om, at de f.eks.
har fået en repræsentant fra en etnisk minoritetsgruppe ind i sjakket?

(409)
Fredag den 26. januar 1996 (L 181)
Det er forkert, at vi her i Folketinget tror, at vi
bare kan lave nogle love og så sige, at dem skal
arbejdsgiverne efterleve. Hvis arbejdsgiveren
afskediger den medarbejder, der f.eks. udøver
racistisk adfærd, har vi også balladen, for så er
fagforeningen parat til at stå op for vedkommende og forlange, at vedkommende får lov til
at blive ved med at være på arbejdspladsen.
(Kort bemærkning).";Kim Behnke
144524;name_party;":
Jeg er enig i, at der kan være eksempler på en
arbejdsplads, hvor kollegerne optræder sådan,
at de ikke accepterer, at en mørkhåret kollega er
en lige så god kollega som alle andre. Det tror
jeg, at vi alle sammen har ansvaret for holdningsmæssigt at bearbejde. Fagforeningerne og
de faglige organisationer gør det jo. Vi ved, at
landets fagforeninger og faglige organisationer
gør et kæmpemæssigt arbejde for at udbrede
kendskabet til, at der skal være plads til alle, at
der skal være ligestilling også af kolleger, der
har en anden baggrund end os, der er født her,
og som har levet her og har hele vores familiemæssige baggrund her i landet.
Det er noget af det, Enhedslisten støtter. Det
er derfor, Enhedslisten er utrolig aktiv i antiracistiske organisationer og bevægelser, at vi er
med på gaden, når det gælder om at demonstrere mod nazister, og at vi er her på talerstolen
hver eneste gang, de to fremskridtspartier her i
Folketinget giver udtryk for fremmedfjendske
opfattelser.";Frank Aaen
145533;name_party;":
Af de korte bemærkninger, jeg har været oppe
med, er det vist med al ønskelig tydelighed
fremgået, at vi ikke støtter det her lovforslag.
Hvad jeg måske har været lidt skuffet over i
debatten, er Venstres og De Konservatives holdning. Jeg synes, at den har været utrolig svær at
finde ud af. På den ene side synes de, der er
noget rigtigt i det. På den anden side ved de
ikke rigtig, hvad de skal sige. Jeg kan faktisk
ikke finde ud af, hvad de to partier i realiteten
mener om det foreliggende lovforslag. Men det
er så muligt, at de finder ud af det, inden der
skal trykkes på knapperne ved tredje behandling.
Det, jeg er meget nervøs for - og jeg skal gøre
det meget kort - er, at vi får en masse arbejdsgivere og en masse lønmodtagere, som bliver
meget, meget utilfredse, når de opdager, at det
her lovforslag er vedtaget, for i realiteten er der

3265

jo ikke ret mange hverken arbejdsgivere eller
lønmodtagere, der er klar over, at vi her fredag
den 26. januar står og behandler dette lovforslag. Der er nogle, der ved det, men ikke ret
mange.
Derfor kunne jeg egentlig, selv om jeg er i
opposition, godt komme med en venlig henstilling til arbejdsministeren, og den skal lyde på,
om ikke det var en idé, inden det her forslag
vedtages endeligt ved tredje behandling - det
kan sådan set godt strækkes helt til sommerferien - virkelig at få det ud til, hvad jeg forstår ved
en høring, ikke alene hos de store organisationer, som arbejdsministeren så alt for godt kender, hvis man kan bruge det udtryk, men også
helt ud til græsrødderne, så det i klar form blev
helt tydeliggjort, hvilket lovforslag det er, vi er
ved at vedtage.
Når jeg nævner det her og appellerer til ministeren om at tage det under virkelig overvejelse,
er det, fordi jeg faktisk - jeg overdriver sjældent
og vil heller ikke gøre det her - er utrolig nervøs
for, at det vil skabe nogle konfrontationer, og
dem synes jeg egentlig, at vi har rigeligt af i forvejen. Vi har lige haft en Ri-Bus-konflikt. I øjeblikket har vi store, næsten uløselige problemer
med en skraldemandskonflikt i Århus, hvor
lønmodtagerne rejser sig over en helt anden
ting. Jeg er utrolig bange for, at vi kan komme
ud i en lignende situation, og den ønsker hverken jeg eller formentlig heller ikke ministeren
eller andre ansvarlige politikere her i Folketinget.
Det, vi ønsker, er vel trods alt, at vi har et
samfund, der kører godt, stille og roligt, og hvor
vi ikke her i Folketinget skaber en lovgivning,
som skaber konfrontationer. Så det er min stille
appel til arbejdsministeren: Tænk alvorligt over
det. Ministeren kender mig og ved, at det, jeg
siger, mener jeg.
(Kort bemærkning).";Poul Nødgaard
148194;name_party;":
Nu er det sådan, at hr. Poul Nødgaard kan tage
en udskrift af den konservative ordførers tale i
løbet af nogle timer, og så kan han jo læse den.
Jeg sagde herfra, at Det Konservative Folkeparti er enig i, at ingen skal forskelsbehandles
på grund af race, hudfarve, religion, politisk
anskuelse, seksuel orientering eller national,
social eller etnisk oprindelse. Det er hovedbudskabet.
Samtidig sagde jeg også heroppefra, at vi
mener ikke, at lovgivningen kan løse dette vigti-

3266

Fredag den 26. januar 1996 (L 181)

ge problem på det her område. Jeg sagde også,
at vi føler, at der er nogle problemer i selve lovteksten med de bemærkninger, der ligger, som
vi gerne vil have undersøgt, og jeg afsluttede
med at sige, at som lovforslaget lå på nuværende tidspunkt, kunne vi ikke støtte det, før vi
havde fået det undersøgt nærmere. Og vi mener
i øvrigt, at de ting, der står omkring påklædning
m.v., vil vi gerne have set nærmere på, hvis vi
skal støtte dette lovforslag.
(Kort bemærkning).";Bendt Bendtsen
149216;name_party;":
Jeg vil også gerne af hensyn til hr. Poul Nødgaard præcisere Venstres holdning og sige, at vi
er, som den konservative ordfører også sagde
det, enige i hovedsigtet, men vi tror, at det valgte middel, lovgivning, er forkert. Det bliver særlig problematisk i forhold til det, som jeg også
gjorde en del ud af i min ordførertale, nemlig
den indirekte forskelsbehandling.
Der er et hav af uklarheder af proceduremæssig karakter omkring bevisbyrde, hvor man jo i
bemærkningerne lægger op til, at der stort set
kan dømmes på indicier. Det skal vi have afklaret under udvalgsarbejdet, og hvis det ikke bliver afklaret på en for os tilfredsstillende måde,
vil vi ikke kunne støtte lovforslaget i den form,
det har nu.
(Kort bemærkning).";Lars Løkke Rasmussen
149965;name_party;":
Den sidste bemærkning var jo så ret klar. Det vil
sige, at hvis regeringen, SF og Enhedslisten gennemfører lovforslaget, som det ligger, uden stort
set at rette noget i det, melder Venstre fra og
trykker på de røde knapper den dag, der er
tredje behandling af lovforslaget.
De Konservative sagde det ikke slet så klart,
og derfor kunne jeg da godt tænke mig at få det
helt klart præciseret her i dag. Det, der blev sagt
fra konservativ side, er meget valent. Nu redegjorde Venstre så lidt tydeligere for det, men må
jeg forstå det sådan, at De Konservative har
samme holdning som Venstre: Man stemmer
imod, hvis der ikke gives betydelige indrømmelser, inden dette lovforslag vedtages?
(Kort bemærkning).";Poul Nødgaard
150690;name_party;":
Jeg sluttede min første ordførertale med at sige,
at som lovforslaget lå, kunne vi ikke støtte forslaget på det foreliggende. Og så har jeg egentlig
de samme bemærkninger, som hr. Lars Løkke
Rasmussen har gjort her fra talerstolen.

Arbejdsministeren (Jytte Andersen):
Jeg vil starte med at takke de partier, som vedstår deres holdninger om, at det er uacceptabelt,
at der sker diskrimination, at der sker en frasortering alene på baggrund af etnisk herkomst
eller seksuel adfærd. Det takker jeg for. Det er
regeringspartierne, det er SF, og det er Enhedslisten, og det vil sige, at det er et flertal i Folketinget, der vedstår deres holdninger og også vil
vedstå, at vi har nogle internationale forpligtelser.
Det betyder selvfølgelig ikke, at jeg ikke til
enhver tid er parat til drøftelser med fornuftige
partier, som har tilkendegivet, at de også er
optaget af sagen, men har nogle problemer i forhold til, om det nu er lovgivning eller aftalestof.
For det er klart, at dette problem med diskrimination på arbejdsmarkedet ikke alene løses ved
lovgivning. Det gør det ikke.
Vi har faktisk en situation, hvor der i ganske
mange år - det er jo ikke en lille ny konvention,
der er opfundet her i forgårs, den er faktisk helt
fra 1958 og 1960 - har været gode muligheder
for parterne til at indarbejde konventionen i
aftalerne. Det har man ikke gjort, og det er derfor, vil jeg sige til hr. Lars Løkke Rasmussen, at
vi har et hul i vores retstilstand i forhold til
vores internationale forpligtelser.
Det hul består altså i, at man ikke i tilstrækkelig grad hos arbejdsmarkedets parter har sikret,
at der ikke sker en diskrimination, og her mener
jeg faktisk, at det er det politiske system, os, som
repræsenterer befolkningen bredt, der er
ansvarlige for, at vi som land ikke har en lovgivning med huller i. Det er i øvrigt noget af det,
som Ombudsmanden har peget på, og som også
er baggrunden for dette lovforslag, at der faktisk er tale om et hul i lovgivningen.
Der er et i hvert fald meget bredt flertal i Folketinget for, at aftalemodellen er god og holdbar, og den vil vi gerne vedligeholde og udbygge, men man må sige, at der her er et eksempel
på, at aftalemodellen ikke kan stå alene, og at
det er nødvendigt med supplerende lovgivning.
Derfor har vi lagt ind i lovgivningen her, at i
det omfang parterne har aftaler, som gør, at man
ikke kan diskriminere, er det aftalen, der gælder, og dér falder lovgivningen væk. Så aftalemodellen er ikke undermineret, men man kan
sige, at lovgivningen inspirerer til at få aftalemodellen udbygget.
Hr. Lars Løkke Rasmussen satte spørgsmålstegn ved, og det gjorde hr. Bendt Bendtsen også,
om lovgivningen nu var noget, der overhovedet

Fredag den 26. januar 1996 (L 181)
betød noget. Jeg synes altså, man må sige, at
lovgivning i det danske Folketing er det stærkeste signal, vi kan give befolkningen, om, hvad vi
vil anerkende, og hvad vi ikke vil anerkende, og
hvilke retsbestemmelser der er, når befolkningen og parterne, arbejdsgiverne, ikke lever op til
lovgivningen.
Jeg synes sådan set, at det er en lidt besynderlig holdning at have som lovgivere - det er hr.
Lars Løkke Rasmussen og hr. Bendt Bendtsen jo
i allerhøjeste grad på mange andre områder - at
man ligesom sætter spørgsmålstegn ved lovgivning. Det er også noget af det, som et par ellers i
øvrigt udmærkede forskere har problematiseret
en lille smule, og dér vil jeg sige, at det nu også
undrer mig, at der er arbejdsmarkedsforskere,
der med en håndbevægelse kan sætte spørgsmålstegn ved, om lovgivning nu er andet og
mere end et eller andet signal. Det er faktisk et
ganske stærkt signal.
Men jeg er selvfølgelig enig i, at lovgivning
ikke kan stå alene, og det er også baggrunden
for, at vi på en lang række områder sætter ting i
gang, som betyder, at man på forskellig vis kan
undgå negative holdninger. I satspuljeforliget
har vi i flere år afsat midler til positive særforanstaltninger, og Venstre og De Konservative er
jo som bekendt med i satspuljeforliget. Jeg vil
gerne bidrage til, at udvalget bliver bekendt
med, at handlingsplanen rummer 18 forskellige
initiativer, hvor man faktisk lægger op til eksempelvis en pulje til gensidig kulturel forståelse,
en håndbog for medarbejdere, tolkebistand i AF,
vejledningskurser, forsøg med særlige kurser
for indvandrere osv. osv., alt sammen noget,
som signalerer, at Folketinget godt ved - jeg så
hr. Lars Løkke Rasmussen stod med rapporten at lovgivningen ikke kan stå alene, men at der
skal noget til, der skubber til nogle holdninger,
så man ikke har så negative holdninger, som tilfældet faktisk er i dag på det danske arbejdsmarked.
Så har hr. Bendt Bendtsen problematiseret lidt
med hensyn til påklædningskrav, og om der nu
overhovedet er diskrimination. Man må sige, at
hvis man ser på ledighedsprocenter for tyrkiske
og pakistanske indvandrere og ikke mindst for
andengenerationsindvandrere, som taler flydende dansk og har samme - i nogen grad også
bedre - karakterer end danske unge mennesker,
er det altså pinagtigt at se, hvor svært de har
ved at komme ind på arbejdsmarkedet i forhold
til danske unge.

홢

3267

Det er selvfølgelig noget, man i høj grad løser
ved den ungeindsats, som regeringen har fået
vedtaget sammen med Det Konservative Folkeparti i forbindelse med finansloven. I det øjeblik
vi siger, at alle unge under 25 år skal have en
uddannelse, jamen så er indvandrere - tyrkere
og pakistanere - og flygtninge jo også omfattet
af det. Men jeg synes ikke, der er noget grundlag for at sætte spørgsmålstegn ved, at vi faktisk
har et problem med at leve op til de forpligtelser.
Så stillede hr. Bendt Bendtsen og også andre,
spørgsmål om dette her med bevisbyrden. Og
dér må jeg helt klart sige, at i hvert fald hr. Kim
Behnke er gået godt og grundigt fejl i lovgivningen. Men jeg vil godt prøve sådan lidt summarisk at sige, hvad det egentlig er, der er tale om,
når vi snakker om omvendt bevisbyrde.
Der er ikke nogen ændringer i retstilstanden i
dette lovforslag i forhold til retstilstanden i dag.
Der er tale om, at en arbejdsgiver har omvendt
bevisbyrde, hvis man fyrer en medarbejder, fordi medarbejderen har fremsat krav om at få
ligeløn - underforstået for lige arbejde. Dér er
en omvendt bevisbyrde. Det har ikke noget med
dette lovforslag at gøre, og det vil blive ved med
at være sådan.
Der er også tale om, at der er omvendt bevisbyrde, hvis der rent faktisk sker en forskelsbehandling mellem to medarbejdere, der udfører
samme arbejde, men får forskellig løn. Dér er
også omvendt bevisbyrde.
Det tredje, der er omvendt bevisbyrde på, er,
hvis der sker afskedigelse under graviditet, fødsel og adoption. Dér er også omvendt bevisbyrde. Og så er der også bestemmelser i orlovsloven, når det drejer sig om den retsbestemte
orlovsordning til pasning af små børn.
Så der er altså ikke nogen ændringer i retstilstanden på den omvendte bevisbyrde. Men jeg
kan forstå på flere, der har været inde på det, at
der er usikkerhed om det, og derfor er det selvfølgelig også vigtigt at få det klarlagt i udvalgsarbejdet, og det er jeg bestemt parat til.
Hr. Jes Lunde sagde på SF's vegne, at SF havde stillet et forslag - nu er hr. Jes Lunde gået,
men jeg siger det alligevel - som fik en hård
medfart. Det fik faktisk ikke en hård medfart fra
regeringspartierne og mig bekendt heller ikke
fra Enhedslisten. Det var faktisk et ganske fornuftigt forslag. Den forskel, der er på SF's forslag og dette, handler i det store hele alene om,
at vi lægger vægt på, at der er enlige bevisbyrde, og at vi ikke ændrer retstilstanden i forhold
til bevisbyrden.

3268

Fredag den 26. januar 1996 (L 181)

Så blev jeg bedt om at være med til, når lovforslaget nu er vedtaget, at få det ud i en bredere
offentlighed med fortolkninger osv. Dér vil jeg
sige, at vi selvfølgelig vil være parat til almindelig oplysningsvirksomhed, når et lovforslag bliver vedtaget, men dette lovforslag er ikke et forslag, der efterfølgende skal udmøntes i bekendtgørelser og vejledninger.
Man kan faktisk blive meget klog af at læse
lovforslaget og lovforslagets bemærkninger som
sådan. Jeg kan godt høre på hr. Kim Behnke for nu at sige det sådan en lille smule spidst - at
man også kan misforstå meget af det, der står i
bemærkningerne, for jeg synes faktisk, at hr.
Kim Behnke har blandet æbler og pærer godt og
grundigt sammen.
Fru Elisabeth Arnold var også inde på dette
her med arbejdsmarkedets parter. Dér vil jeg
godt gøre opmærksom på - og jeg vil bidrage
til, at Arbejdsmarkedsudvalget får den over - at
der er vedtaget en erklæring, som ikke er uvæsentlig, den 21. oktober 1995. Det var på topmødet i forbindelse med den sociale dialog, og det
er parterne på arbejdsmarkedet på europæisk
plan, der faktisk har en fælleserklæring om, at
der er et ansvar for arbejdsmarkedets parter til
at løfte denne sag. Jeg vil godt citere fra den, for
at man ikke skal stå med en opfattelse af, at parterne ikke er ansvarlige. Det fremgår af erklæringen:
»Arbejdsmarkedets parter erkender både,
hvor komplekst fænomenet er, og hvilke indvirkninger det har. Med denne erklæring giver
de åbenlyst klart og offentligt til kende, at de har
et ansvar med hensyn til at tage aktivt del i de
samlede bestræbelser på at forebygge racediskrimination og handle i fællesskab imod det
inden for deres egen indflydelsessfære, arbejdspladsen.«
Så der er altså et meget, meget bredt ønske fra
arbejdsmarkedets parter på EU-plan, og jeg har
faktisk også indtryk af, at den samme opfattelse
er gældende både i LO og i Dansk Arbejdsgiverforening. Dansk Arbejdsgiverforening har
faktisk lavet et glimrende informationsmateriale
til deres medlemsorganisationer, og dér må man
så sige, at lovgivningen er en støtte til det og til
de bestræbelser, som arbejdsmarkedets parter er
i fuld gang med at opprioritere og tage hånd
om.
Arbejderbevægelsens Internationale Forum
og fagbevægelsen har kørt en kampagne med
overskriften: Plads til alle, og det er altså ikke
bare alle på arbejdsmarkedet, der er danske,

men alle på arbejdsmarkedet, der også har en
anden baggrund end den danske baggrund.
Til hr. Poul Nødgaard vil jeg til sidst sige, at
der jo har været en almindelig høring omkring
dette lovforslag, og jeg anser det ikke for nødvendigt med yderligere høringer ud til parterne.
De har på deres medlemmers vegne givet til
kende, hvad de syntes var nødvendigt. Dansk
Arbejdsgiverforening har ikke været så voldsomt glade for dette forslag, vil jeg godt sige. Jeg
har nu indtryk af, at de kvitterer for og anerkender, at vi ikke har lagt op til, som SF's forslag
gjorde det, en omvendt bevisbyrde, men til en
lige bevisbyrde.
Som sagt er jeg glad for, at et flertal i Folketinget har tilkendegivet, at vi vil leve op til de
internationale forpligtelser om, at vi ikke sorterer lønmodtagerne efter etnisk baggrund, og at
vi vil give et lovgivningssæt, som er et signal
både til politikere og administratorer, arbejdsgivere og arbejdsmarkedets parter bredt om, at
der ikke bør ske en sortering, men en lige
behandling.
Jeg tror, det var hr. Kim Behnke, der sagde,
det her vil føre til kaos på det danske arbejdsmarked. Altså, arbejdsgiveren har en ret til at
lede og fordele arbejdet, og det er der jo partier,
der er mere optaget af end andre, må man mildest talt sige. Men det har de nu engang. Vi formoder, at danske arbejdsgivere også leder og
fordeler arbejdet i overensstemmelse med dansk
lovgivning, og der er nu ikke noget i mit sind,
der siger, at der skulle udbryde kaos, fordi Folketinget siger til arbejdsgiverne, at de nu skal
forvalte deres ledelsesret hensigtsmæssigt,
ordentligt og fair over for de mennesker, der tilbyder deres arbejdskraft til virksomhederne.
Arbejdsgiverens ledelsesret er jo fuldstændig
den samme i forhold til kvalifikationer, men det
er klart, at en arbejdsgiver til enhver tid kan stille krav om kvalifikationer, men ikke stille krav
om særskilt høje kvalifikationer hos f.eks. en
ung tyrkisk pige, der kommer med gode eksamener, eller hos en ung pakistansk mand, eller
hvor de unge mennesker nu kan komme fra: der
skal stilles de samme krav som til alle andre i
Danmark.
Men tak for støtten fra flertallet i Folketinget.
Der er nogle misforståelser med hensyn til
administrationen af det her og med hensyn til
bevisbyrden, og dem vil jeg selvfølgelig meget
gerne bidrage til bliver afklaret.
Så håber jeg også, må jeg helt ærligt sige, at
både Venstre og De Konservative, når vi når til

Fredag den 26. januar 1996 (L 181)
målstregen, vil trykke på de grønne knapper.
Det ville faktisk klæde Folketinget, hvis der var
et bredt flertal bag dette lovforslag.
(Kort bemærkning).";Bendt Bendtsen
163263;name_party;":
Jeg glæder mig til, at vi kan få en eksamination i
spørgsmålet om bevisbyrden, men ministeren
går jo meget hurtigt hen over nogle af de helt
åbenlyse problemstillinger, vi vil blive sat over
for.
I alle de år, hvor vi havde koldkrigen, var der
jo ikke bare politisk berufsverbot, men regulær
sindelagskontrol hos personer, der f.eks. blev
ansat i virksomheder, der skulle levere isenkram til det danske forsvar. Hvis man skulle
ansættes på sådan en virksomhed, skulle militærets efterretningstjeneste gå flere generationer
tilbage og se, om der var en østtysk grandkusine
eller én af nordkoreansk oprindelse. Det var altså regulær sindelagskontrol, og det blev dengang accepteret, fordi der var koldkrig osv.
I dag er det sådan, ,at danske virksomheder,
der f.eks. har en stor eksport til Israel, kan blive
udsat for, at hvis de f.eks. ansætter en palæstinenser, siger kunden i Israel, at han ikke vil
handle med dem længere. Bliver der lagt sag an
mod virksomheden for ikke at ansætte en palæstinenser, siger virksomhedens indehaver, at det
sådan set ikke er, fordi vedkommende er palæstinenser, men på grund af hans oprindelsesland. Det afgørende er ikke så meget vedkommendes etniske baggrund, men oprindelseslandet.
Hvilken afgørelse vil man træffe i den situation? Det kan ministeren ikke svare på i dag.
Ser vi på den konvention, som vi er forpligtet
af, står der klart og tydeligt i artikel 1, 2. pkt.:
»Denne konvention finder ikke anvendelse på
sådan forskelsbehandling ved udelukkelse,
begrænsning eller fortrinsstilling, som en i denne konvention deltagende stat foretager mellem
sine egne statsborgere og en udlænding.«
Der står altså, at man gerne må forskelsbehandle en udlænding, men virksomheden, som
har denne store eksport til Israel, vil jo nødig
miste sit kundegrundlag og lader så være med
at ansætte palæstinensere, for det bryder kunden sig ikke om. Så har vi altså problemstillingen og balladen.
Når jeg taler om, at der kan opstå kaos på det
danske arbejdsmarked, er det jo, fordi der er en
række indvandrerorganisationer osv. her i Danmark, som simpelt hen vil gå i gang med en tæt-

31,69

tekam og finkæmme det danske arbejdsmarked
og anlægge sagerne bare for at genere virksomhederne og bare for at kunne hænge nogle ud på
forsiden af formiddagsaviserne som racistiske
arbejdsgivere og racistiske virksomheder.
Det vil ministeren give startskuddet til med
vedtagelsen af denne lovgivning, og det er synd.
Det er særlig synd for de meget dygtige udlændinge, som sagtens kan varetage et arbejde, og
som er velkomne som eksportmedarbejdere på
lige vilkår. Det er synd for dem, at de nu også
bliver omfattet af det her, fordi man forærer det
til de mere rabiate dele af indvandrerorganisationerne.
På samme måde som miljøbevægelserne og
-organisationerne har misbrugt miljølovgivningen til at gå rundt og erklære alle for miljøsvin,
vil dette lovgrundlag blive brugt af de mere
rabiate indvandrerorganisationer til at gå rundt
og kalde alle virksomheder for racister, uden at
de er det.
Det er synd, og det er særlig synd, når Socialdemokratiet her i dag giver udtryk for, at det er
parat til, at denne lovgivning skal bruges til
positiv særbehandling. Det sagde ministeren
dog trods alt ikke, men når det er holdningen
langt ind i Socialdemokratiet, kan man ærlig talt
godt blive en lille smule bekymret.
(Kort bemærkning).";Kim Behnke
166639;name_party;":
Det, der får mig til at bede om en kort bemærkning, er, at nu også arbejdsministeren kredsede
om de internationale forpligtelser.
Jeg rejste tidligere i debatten et spørgsmål til
hr. Jes Lunde, som forblev ubesvaret, og jeg vil
så gerne stille spørgsmålet til arbejdsministeren:
Hvad er det præcist i f.eks. ILO-konventionen,
vi ikke lever op til?
Ifølge artikel 3 forpligter den ethvert medlem
til efter de nationale forhold og sædvaner afpassede midler at gennemføre en sådan lovgivning
og fremme en sådan oplysningsvirksomhed,
som kan påregnes at være egnet til at sikre godkendelsen og gennemførelsen af denne politik.
Det spørgsmål, jeg har stillet, angreb arbejdsministeren mig også for, fordi det var en underlig holdning at indtage som lovgiver. Det er
spørgsmålet om, hvorvidt en lovgivning er
egnet til det her, og problemet er præcis, om det
mål, vi er enige om, og det vil jeg gerne vedkende mig fuldt ud, nås bedst via en detaljeret lovgivning eller bedst på anden vis.
I

3270

Fredag den 26. januar 1996 (L 181)

Jeg vil ikke bruge helt de samme ord som hr.
Kim Behnke, men jeg er også nervøs ved den
række enkeltsager, der vil rejse sig i kølvandet
på denne lovgivning, specielt om den indirekte
diskrimination, for man kan jo af bemærkningerne læse, at der faktisk skabes mulighed for,
at en arbejdsgiver kan dømmes på indicier, hvis
den pågældende i en periode konsekvent undlader at ansætte personer af en bestemt etnisk
oprindelse, på trods af at der har været kvalificerede ansøgere. Det vil være et indicium for, at
arbejdsgiveren praktiserer forskelsbehandling,
og det betyder, at vi risikerer at få en række
sager i dagspressen og på anden vis, som jeg
frygter snarere polariserer danskernes holdninger til indvandrerne og folk med en anden
etnisk baggrund end samler den danske befolkning om det, der i hvert fald er Venstres holdning, nemlig at vi skal være tolerante over for
folk med en anden baggrund, og at vi skal dømme folk på deres egne kvalifikationer til det
arbejde, de skal bestride, og ikke på noget som
helst andet.
Så det er stadig det store spørgsmål for mig,
om denne lovgivning overordnet er egnet, og
hvis vi skal nå frem til at kunne støtte den, er vi i
hvert fald nødt til at bruge mange, mange kræfter på at få afdækket alle de processuelle
spørgsmål om bevisets stilling, for det er netop
disse ting, der gør, at man kan frygte, at der
kommer denne lange række enkeltsager, som
betyder, at vi i virkeligheden risikerer at nå det
modsatte af det, der egentlig var vores intention.
Så spurgte jeg arbejdsministeren i mit første
indlæg om, hvordan det ser ud på arbejdsministerens område, og jeg ville da gerne høre, om
der dér er en sammensætning af personale, der
modsvarer befolkningssammensætningen i
øvrigt.
(Kort bemærkning).";Lars Løkke Rasmussen
169438;name_party;":
Arbejdsministeren snakkede noget om, at et
flertal i dette Folketing var villigt til at leve op til
de internationale forpligtelser. Jeg håber, at
arbejdsministeren i hvert fald har medtaget Det
Konservative Folkeparti i denne del af flertallet,
selv om vi ikke har meldt ud på selve lovforslaget, for jeg mener ligesom Venstres ordfører
ikke, at det, at vi lever op til internationale forpligtelser, skulle være lig med, at lovforslaget
skulle vedtages.
Jeg er selvfølgelig også bekendt med, at
Ombudsmanden har utrolig meget at skulle

have sagt her i Folketinget, og der står i den
skriftlige fremsættelse, at Ombudsmanden i den
forbindelse har opfordret regeringen til at overveje at opfylde disse internationale forpligtelser
gennem lovgivningen. Det er jo nu engang ikke
det samme som lovgivning.
Arbejdsministeren var ligeledes inde på, at
der i forbindelse med finansloven var taget nogle tiltag på området, der kunne hjælpe nogle af
de etniske grupper til at få færdiggjort en
uddannelse. Det vil vi også gerne kvittere for fra
konservativ side, men det er ikke så enkelt, som
det egentlig bliver gjort til, når man her fra
talerstolen står og siger, at man via statistikkerne kan se, hvor mange der er arbejdsløse blandt
de etniske grupper.
Jeg mener ,at kunne huske en undersøgelse fra
Amternes og Kommunernes Forskningsinstitut,
hvor man så på de forskellige etniske grupper.
Så vidt jeg erindrer, og som vi alle sammen ved,
har bosniske krigsflygtninge, vietnamesiske
bådflygtninge m.v. forholdsvis nemt ved at
komme ind på arbejdsmarkedet, mens statistikken over statsløse palæstinensere trækker meget
i den anden retning, og det tror jeg simpelt hen
ikke på vi kan lovgive os ud af.
Vi vil også forsøge at få kravene til beklædning i dette lovforslag afdækket under udvalgsbehandlingen. Vi mener ikke, at vi kan kriminalisere en arbejdsgiver, fordi han stiller et vist
krav til påklædningen i en forretning, en butik
eller et andet sted, hvor der er en udadvendt
virksomhed. Vi mener, at arbejdsgiveren må
have muligheder på dette område, uden at han
bliver kriminaliseret.
(Kort bemærkning).";Bendt Bendtsen
171566;name_party;":
Jeg vil godt sige tak til arbejdsministeren for
oplysningen om, at arbejdsgiverorganisationerne faktisk er betænkelige ved lovforslaget, og så
hørte jeg, at lønmodtagerorganisationerne altså
var knap så forbeholdne over for lovforslaget.
Det bringer mig stadig væk hen på en appel til
arbejdsministeren, der har god kontakt med disse lønmodtagerorganisationer, om at tage under
overvejelse i letfattelig form at give en information helt ud i de yderste led, så disse yderste led
er klar over, hvad Folketinget er på vej til at
vedtage.
Det sker jo mange gange, at organisationerne
udtaler sig sådan meget overordnet, og de er jo
ikke rigtig dér, hvor græsset gror - undskyld jeg
siger det sådan - og derfor synes jeg, det ville

Fredag den 26. januar 1996 (L 181)
være af utrolig stor vigtighed, at man for at
undgå de konfrontationer, som jeg er bange for
kan komme, når dette lovforslag bliver vedtaget, på forhånd havde gødet jorden for tingene.
Men det ønsker arbejdsministeren tilsyneladende ikke, og så må vi se, hvordan tingene
udvikler sig. Jeg mener, ministeren har en god
mulighed for at sige til disse mange lønmodtagerorganisationer: Her er altså en lov, der virkelig kan komme til at gribe ind i de respektive
arbejdspladsers dagligdag. Lad os derfor konkret få at vide af tillidsfolkene helt ude i systemet og tillidsfolkene igen af alle de ansatte,
hvad de mener om det her foretagende.
Jeg kan se, at det har ministeren ikke nogen
interesse i, og så må vi bare lade tingene køre.
(Kort bemærkning).";Poul Nødgaard
173099;name_party;":
Her mod afslutningen af denne debat vil jeg
gerne bede ministeren om enten i dag eller også
senere under udvalgsarbejdet at beskrive, hvordan virksomhederne skal forholde sig, hvis Folketinget eller den danske regering opfordrer til,
at et land bliver boykottet. I det omfang, hvor
man f.eks. har boykot af Frankrig på grund af
atomprøvesprængninger, vil en arbejdsgiver da
kunne blive dømt, hvis vedkommende nægter
at ansætte en franskmand med henvisning til, at
det er den danske regerings officielle politik, at
vi skal boykotte Frankrig?
Jeg kan give et andet eksempel: I de år, hvor
det var en del af den danske politik at boykotte
Sydafrika på grund af apartheidregimet, ville en
virksomhed så, hvis vi forestiller os, at en sydafrikansk statsborger søgte ansættelse i den, med
henvisning til den danske boykot kunne afvise
at ansætte vedkommende? Ville det da være
o.k., hvis vedkommende fra Sydafrika var hvid,
mens det derimod ville blive betragtet som en
overtrædelse af loven, hvis det var en sort sydafrikaner, som man afviste at ansætte?
Disse og 1,2,3 millioner andre eksempler kan
man nævne på, hvad der vil ske ude i det virkelige liv, som embedsmænd bag tykke mure og
bag blankpolerede mahogniskriveborde i ministerier ikke kan forestille sig, når de i misforstået
forsøg på at fremme disse sager laver lovparagraffer og særlig de bestemmelser, der inviterer
de mere rabiate indvandrerorganisationer til at
jagte virksomhederne og prøve at finde indicier
på, at der nok finder forskelsbehandling sted.
Det kan altså give anledning til ganske mange
problemer.

3271

Men hvordan skal en virksomhed forholde
sig, hvis det er officiel dansk politik, at et land
skal boykottes? Kan den så afvise at ansætte
medarbejdere fra det pågældende land, lige så
vel som man kan lade være med at købe rødvin,
kaviar, opretstående russiske klaverer, og hvad
vi igennem tiden har forsøgt at boykotte? Det
står der ikke noget om i bemærkningerne, men
jeg er sikker på, at ganske mange virksomheder
vil være interesseret i at vide, om det vil være en
kriminalisering af deres adfærd, hvis de følger
de retningslinjer, som f.eks. landets statsminister er talsmand for.
Arbejdsministeren Gytte Andersen):
Jeg vil godt sige, at jeg ikke agter at gå ind i
besvarelser af de sådan mere eller mindre eksotiske eksempler, som hr. Kim Behnkes fantasi nu
rækker til, men vil henvise til, hvad forslaget
handler om, og det er, at vi ikke vil acceptere
diskrimination. Vi har tilkendegivet, at vi i den
verden, vi lever i, ikke ønsker at diskriminere på
grund af hudfarve, religion, kultur osv.
Det ønsker vi altså heller ikke i Danmark, og
det vil være sådan, at den, der føler sig krænket
i en ansættelsessituation, den, der oplever sig
sorteret fra alene på grund af sit navn, sin oprindelse, kan rejse en sag for de myndigheder, der
nu håndterer retslige sager.
Jeg tror ikke, at det vil blive sådan, som hr.
Kim Behnke forestiller sig, at indvandrerorganisationerne vil gøre dette til et kampagneområde
for at genere alle arbejdsgiverne. Indvandrer-,
organisationerne repræsenterer faktisk medlemmer, som meget gerne vil ind på arbejdsmarkedet, men som oplever, at arbejdsmarkedet
er lukket for dem udelukkende på grund af
deres oprindelse, til trods for at de har de samme kvalifikationer som andre, der søger stillingerne.
I øvrigt er der noget selvmodsigende i det, hr.
Kim Behnke nu siger om, at indvandrerorganisationerne jagter arbejdsgivere osv. Den normale sang fra den kant i det politiske liv er, at indvandrerne ikke gider arbejde. Det er sådan det,
vi normalt hører fra Fremskridtspartiet, men det
er altså så vendt op og ned i dagens anledning,
og jeg må helt ærligt sige, at jeg har lidt svært
ved at tage det højtideligt.
Hr. Lars Løkke Rasmussen spørger: Hvad er
det egentlig, vi er forpligtet til? Jeg tror, jeg vil
svare på den måde, at vi i Danmark i modsætning til mange andre lande har valgt at implementere eller indfase de beslutninger, vi træffer

3272

Fredag den 26. januar 1996 (L 181)

i internationale fora, via aftaler på arbejdsmarkedet. Det lykkes også i det store og hele at
implementere igennem aftaler, både når det
drejer sig om EU-beslutninger, og når det drejer
sig om ILO-beslutninger, men i dette spørgsmål
har man altså ikke et aftalegrundlag, som regeringen, Ombudsmanden og fremtrædende folkeretsjurister har anskuet som sikkert nok til
den internationale forpligtelse, der ligger i ILOkonventionen. Det er baggrunden for, at vi nu
laver en lov, så vi er sikre på, at vi har et sikkerhedsnet. I det øjeblik, det er organisationer, som
aftaler, er det aftalen, der gælder, så man kan
sige, at dette er et sikkerhedsnet, så vi er helt
sikre på, at vi lever op til international lovgivning.
Jeg er helt enig i vurderingen af, at egne kvalifikationer skal afgøre, om man bliver ansat
eller man ikke bliver ansat.
Hr. Bendt Bendtsen fokuserede igen på - jeg
beklager, jeg ikke fik kommenteret det før beklædningsregler. Hvad var det nu for noget?
Hvad var lovligt, og hvad var ikke lovligt? Det
er klart, at hvis det er et arbejde, hvortil der traditionelt er knyttet et beklædningskrav, f.eks.
politibetjente eller butiksansatte, hvor butikken
har en opfattelse af, at dens image - det kan
være Hennes & Mauritz eller Magasin - knytter
sig til medarbejdernes påklædning i arbejdsfunktionen, er sådan noget selvfølgelig lovligt,
og sådanne regler skal indvandrere og flygtninge jo også rette sig efter, hvis de vil søge ansættelse i sådan en virksomhed. De beklædningsregler, som i dag gælder på det danske arbejdsmarked, er jo fuldstændig uantastet af det her:
men jeg vil meget gerne bidrage til, at det bliver
klargjort over for Arbejdsmarkedsudvalget.
Hr. Nødgaard sagde, at jeg skulle ud til det
enkelte medlem i organisationerne. Sådan forstod jeg det, men jeg vil bare gøre hr. Poul Nødgaard opmærksom på, at det jo er private organisationer, som politikere ikke har en direkte
linje til og vel dybest set heller ikke skal have
det. Derfor har jeg stor tiltro til, at når hovedorganisationerne taler, taler de på medlemmernes
vegne. Jeg skal ikke kunne sige, om der sidder
en og anden, der ikke føler sig dækket ind, men
jeg tror helt sikkert, sådan som den pressemæssige bevågenhed har været om dette spørgsmål,
at alle, der i Danmark læser avis, hører radio
eller ser tv, godt er klar over, at Folketinget er
ved at træffe en beslutning. Nu er der ikke ret
mange i presselogen lige nu, men hvis man i
øvrigt ser, hvordan pressen og organisationerne

bredt er interesseret i det spørgsmål, synes jeg,
det er meget fint. Det er ikke altid, jeg er lige
enig, men sådan skal det jo også være i et demokrati. Jeg synes, det er meget fint, at der faktisk
er så meget fokus på det her.
Så jeg vil altså godt sige, at vi ikke skal bryde
de normale principper om, at man ikke skal ind
i kartoteker osv. i private foreninger, og at jeg
ikke på Folketingets vegne skal bruge frimærker
til at informere om, at nu er vi altså i gang med
at lave en lovgivning. Det tror jeg faktisk nok
ville være rimelig tåbelig anvendelse af offentlige midler.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Kim Behnke
180297;title_name;"Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Den sidste sag på dagsordenen var:
9) Første behandling af lovforslag nr. L 182:
Forslag til lov om europæiske samarbejdsudvalg.
Af arbejdsministeren (Jytte Andersen).
(Fremsat 17/1 96).
Lovforslaget sattes til forhandling.
Forhandling";Formanden
180719;name_party;":
Tidligere på ugen, den 23. januar, havde Folketinget en forespørgsel om, hvad regeringen
agter at gøre for at styrke befolkningens internationale erfaring, viden og kompetence gennem dele af vores uddannelsessystem. Debatten
var præget af positive tilkendegivelser om, hvor
vigtigt det er, at vi i Danmark øger vort internationale engagement.

Fredag den 26. januar 1996 (L 182)
Det forslag, vi i dag behandler, er et eksempel
på, hvordan man i praksis kan styrke befolkningens internationale engagementer eller erfaringer. Lovforslaget er en implementering af
Rådets direktiv nr. 94/45 om indførelse af et
europæisk samarbejdsudvalg.
Vi har i Danmark en årelang tradition for
samarbejdsudvalg, som har styrket forståelsen
mellem ledelsen og medarbejdere. I Socialdemokratiet forventer vi i de kommende år, at der
sker en udvikling i virksomhedskulturen i retning af, at samarbejdsudvalgene sætter det
udviklende arbejde på dagsordenen, så trivsel,
miljø, øget demokratisering og uddannelsesplanlægning opnår en højere prioritet.
Vi har i mange år haft multinationale virksomheder herhjemme, men det indre marked
har medført et øget antal af fusioner og sammenslutning af virksomheder i EU på tværs af
landegrænserne.
I Socialdemokratiet betragter vi dette forslag
som et gennembrud inden for den sociale
dimension og en sejr for de faglige organisationer. Vi finder, at forslaget har en gennemgående
positiv ånd og intention, som kan skabe fundamentet for etablering og udbygning af en tværnational faglig dialog inden for de multinationale koncerner.
Jeg vil ikke nærmere komme ind på forslagets
enkelte paragraffer og dets beskrivelser og dermed også, som det fremgår af bemærkningerne,
respekt for de kollektive overenskomster og
procedurer med hensyn til enten at oprette,
europæiske samarbejdsudvalg eller indføre en
informations- og høringsrunde, men kun glæde
mig over, at der allerede er en række af de multinationale firmaer, som har gennemført disse
samarbejdsudvalgsstrukturer.
Jeg har også tillid til, at disse forhold er i
orden, især når man ved, at arbejdsmarkedets
parter allerede har været involveret i det lovforberedende arbejde.
Det fremgår af lovforslagets § 28, at den centrale ledelse skal stille tilstrækkelige midler til
rådighed for medlemmerne af de europæiske
samarbejdsudvalg til, at de kan varetage deres
opgaver på passende måde.
Det er min opfattelse, at denne formulering
nødvendiggør, at der gives medlemmerne frihed med løn, ligesom der mellem mødernes
afholdelse skal stilles ressourcer til rådighed for
udvalgsmedlemmerne i form af dækning af
porto, telefax, telefon m.v. Disse udgifter kan
nemt dækkes ved, at faciliteterne stilles til

3273

rådighed af den enkelte virksomhed. Jeg vil gerne spørge ministeren, om ministeren er enig i
denne udlægning.
Selv om jeg indledningsvis omtalte de danske
samarbejdsudvalg, er jeg bekendt med, at man
ikke kan sammenligne disse med de europæiske
samarbejdsudvalg, idet de foreløbig har fået ret
til at mødes med deres centrale ledelser i fællesvirksomhederne og i koncernerne for at få en
dialog, men det er ikke uvæsentligt, at de ansatte får et forum for udveksling af synspunkter
imellem lønmodtagerrepræsentanterne om
spørgsmål, som har betydning for koncernens
ansatte i flere lande.
Socialdemokratiet kan anbefale lovforslaget
til vedtagelse.";Peder Sass
184074;name_party;":
Venstre mener, at dette lovforslag er inderlig
overflødigt. Vi mener i øvrigt også, at det direktiv, der ligger til grund for lovforslaget, er
inderlig overflødigt.
Vi er ikke enige med ordføreren for Socialdemokratiet, hr. Peder Sass, der siger, at det styrker befolkningens internationale engagement, at
man laver disse europæiske samarbejdsudvalg.
Der er altså tale om nogle ganske få multinationale virksomheder, hvor lønmodtagerne får
mulighed for at rejse ned og besøge hinanden
og så diskutere lidt om virksomhederne, men at
tale om, at det generelt styrker et europæisk og
internationalt engagement, synes jeg er lidt
vidtløftigt i forhold til det, der er realiteten i dette lovforslag.
Når Venstre anbefalede i Europaudvalget, at
der skulle stemmes imod direktivet, er det først
og fremmest, fordi vi mener, at det er op til parterne at aftale den slags, altså om høring og
information, og vi mener, at EU helt skulle holde fingrene fra den slags og ikke mindst efter, at
vi har fået en Maastricht-Traktat, der jo indeholder paragraffer om, at parterne kan lave aftaler, og så kan man forhindre, at der bliver lavet
aftaler på EU-plan.
Dernæst mener vi også, at direktivforslaget
kan give unødigt bureaukrati, for der bliver
pålagt ledelsen en hel masse krav om at sende
høringsskrivelser ud, arrangere disse møder
osv. Vi mener ikke, at der med forslaget gives
lønmodtagerne nogen særlige informationer,
som de ikke kunne få under alle omstændigheder.
Vi mener, det er ærgerligt, at arbejdsministeren ikke stemte imod de pågældende direktiv-

3274

Fredag den 26. januar 1996 (L 182)

forslag i EU. Der er jo tale om, at der var
enstemmighed, og det vil sige, at Danmark kunne have forhindret, at forslaget blev vedtaget.
Principielt vil jeg så sige, at Venstre naturligvis overholder og ønsker at overholde forpligtelserne om at implementere EF-direktiver, for
vi mener, at EU's regler skal håndhæves i de
enkelte lande. Derfor mener vi generelt, at når
der er tale om rene EF-direktiver, som omsættes
i dansk lov, skal vi støtte dem.
Det er så et spørgsmål, om dette lovforslag er
et eksempel på en ren implementering af et rent
direktiv, og det mener vi ikke af to grunde.
For det første mener vi faktisk, at dette lovforslag slet ikke havde behøvet at eksistere, fordi der som bekendt i Maastricht-Traktaten er
blevet mulighed for, at parterne i stedet for, at
de nationalt laver en lov, i dag uden om dansk
lovgivning laver aftalerne, og så kan vi helt slippe for en lovgivning. Vi mener, det havde været
fornuftigt, hvis ministeren havde benyttet denne
mulighed, så vi aldrig havde set dette lovforslag, og hvis nogen af parterne havde været
genstridige og ikke inddrog disse regler, mener
jeg, at ministeren i stedet for bare at lave lovforslaget og sende det til høring, skulle have sagt til
parterne én gang til: Nu må I se at få implementeret det her direktiv, så vi undgår en dansk lovgivning.
Men nu er lovforslaget en realitet, og derfor
vil jeg se på, om lovforslaget så går videre end
EF-direktivet, og i det omfang det gør det,
mener vi faktisk, at man skal revidere lovforslaget, sådan at det kommer til at svare til direktivet og altså ikke går videre en direktivet. Der er
en stribe områder, hvor lovforslaget går videre.
For det første mener vi ikke, det er berettiget
ifølge EF-direktivet, at det er lønmodtagerrepræsentanterne fra samarbejdsudvalget, der
skal udpege repræsentanter til det europæiske
virksomhedsråd. På den måde kommer funktionærerne jo ikke med, og derudover mener vi
også, det er principielt forkert, at ikke alle lønmodtagere skal være med til at vælge sine
repræsentanter i det europæiske samarbejdsudvalg.
Et andet punkt er arbejdsministerens mulighed for at lave budgetregler for europæiske
samarbejdsudvalg. Det mener vi er formynderisk. Vi mener, parterne hellere selv skal finde
ud af, hvordan man finder ud af finansieringen.
Det fremgår jo klart af direktivet, at ledelsen
skal betale for afholdelsen af møderne, men de
nærmere regler mener vi ikke bør være et
arbejdsministerielt anliggende.

Vi vil godt under udvalgsarbejdet se på en
mulighed for at indføre en bagatelgrænse. Det
fremgår af direktivet og lovforslaget, at hvis det
er multinationale virksomheder, der er store,
dvs. har et vist antal arbejdstagere i to lande, så
skal man lave et samarbejdsorgan. Men man
kunne forestille sig, at der så i et tredjeland
måske var fem ansatte, og så er det spørgsmålet,
om de fem også skal udpege en repræsentant,
der skal rejse rundt i Europa for at diskutere lidt
om virksomhedens strategi. Det vil vi se på, i
hvert fald på muligheden for at lave en sådan
bagatelgrænse.
Dernæst et spørgsmål om særligt sagkyndige.
Vi mener, der er en risiko for, at man begrænser
informationen til lønmodtagerne, hvis alle mulige udefra kan få lov til at deltage i denne
høringsprocedure. Og vi vil også se på, om man
kunne begrænse muligheden for det.
Lovforslaget opererer med, at det kun er
gamle aftaler om høring og information, som
kan træde i stedet for lovforslaget. Vi kunne
godt tænke os en generel adgang for, at også
nye aftaler mellem parterne kunne betyde, at
den pågældende virksomhed ikke længere
behøvede at oprette det europæiske samarbejdsråd, men at man kunne opretholde sin
egen aftale.
Til sidst vil jeg sige, at vi er helt enige med hr.
Ove Fich i hele den diskussion om bemyndigelser til ministeren: det skal man have ud af dansk
lovgivning, og derfor vil vi være meget
opmærksomme på i lovgivningsarbejdet, at så
meget som muligt bliver præciseret i loven, så
der ikke bliver alverdens bemyndigelser til
ministeren.";Charlotte Antonsen
189685;name_party;":
Dette lovforslag er en konsekvens af Rådets
direktiv om indførelse af europæiske samarbejdsudvalg. Og det går i korte træk ud på, at
arbejdstagere i Fællesskabets koncerner og virksomheder skal informeres og høres via samarbejsudvalg af deres arbejdsgiver, så de kan blive
informeret om den del af virksomhedens aktiviteter, som netop berører dem som arbejdstagere.
I Danmark har vi jo en god tradition for at
etablere samarbejdsudvalg, og det er derfor ikke
nogen nyskabelse i det danske landskab. Men
netop det faktum, at man med sådan et spørgsmål som dette her lige præcis burde have overladt det til arbejdsmarkedets parter selv at finde
ud af en løsning, har betydet, at vi ankede over
direktivet, da det i sin tid blev behandlet i Europaudvalget.

I.

Fredag den 26. januar 1996, (L 182)

Når man fra Kommissionens side farer ud
med sådan et direktiv, giver man jo slet ikke
arbejdsmarkedets parter mulighed for at forsøge at arbejde sig frem til et resultat i forhold til
den sociale protokol. Man gør i virkeligheden
forhandlinger umulige. Den ene eller anden part
vil kunne støtte sig til formuleringerne i direktivet. Det vil derfor kun være skinforhandlinger,
man nu vil kunne føre. Så selv om ministeren i
sit lovforslag giver mulighed for, at arbejdsmarkedets parter gennemfører direktivet ved kollektive overenskomster, er tingene jo bestemt på
forhånd.
I Det Konservative Folkeparti mener vi, at det
er en uskik, at man blander sig i og regulerer
arbejdsmarkedet ved lov og ikke giver lov til
frie forhandlinger. Direktivet er dog blevet mere
spiseligt siden det oprindelige udkast, som vi
behandlede i Europaudvalget, og vi kan med de
bemærkninger, jeg lige har fremført, støtte lovforslaget, fordi vi gerne vil være med til at
afhjælpe implementeringen af EF-direktiver her
i Danmark.
Ligesom fru Charlotte Antonsen har jeg også
nogle spørgsmål af mere eller mindre opklarende karakter. De er dog så kedelige og tekniske,
at jeg ikke vil trætte den fyldte sal med disse
spørgsmål, men søge dem opklaret under
udvalgsarbejdét.";Henriette Kjær
191749;name_party;":
Jeg må bedrøve ministeren med, at vi altså heller ikke kan støtte dette lovforslag.
Jeg vil ikke gentage alt det, som fru Charlotte
Antonsen lige har sagt, men blot tilføje, at det
dog er utroligt, at Socialdemokratiet med velberåd hu kommer her og med oprejst pande siger:
Det er vel nok godt. Derved sætter de al den
aftalefrihed over styr, som Socialdemokratiet
har stået og talt så meget om er vigtigt - også
når vi taler om EU-sager - at værne om. Og så
kommer de med noget her: som reelt tager al
indflydelse totalt væk fra de danske aftaler.
Så vil jeg derudover lige tilføje, at dette her jo
er at gå langt ud over det, der står i det
EF-direktiv, som Fremskridtspartiet har været
modstander af lige fra starten. Jeg er med på, at
EF-direktivet blev lidt bedre, end det var i første
omgang, men stadig væk er det at blande sig i
noget, som EU ikke skal blande sig i. Der må
være aftalefrihed inden for de enkelte virksomheder, inden for de enkelte organisationer om,
hvordan og hvorledes man ønsker dette her ført
ud i livet. Vi tror ikke på, at dette vil hjælpe en

3275

disse på noget af det: tværtimod, det vil være at
føre befolkningen bag l y s e t .
Elisabeth Amold, (RV):
Lovforslaget skal gennemføre Rådets direktiv
om indførelse af europæiske samarbejdsudvalg
eller en procedure i virksomheder, der har afdelinger i flere medlemslande, med henblik på at
høre og orientere arbejdstagerne.
Lønmodtagere i multinationale virksomheder
og koncerner har lige så meget krav på og ret til
at blive informeret og hørt om virksomhedens
eller koncernens aktiviteter som en virksomhed,
der kun har medarbejdere i Danmark.
Det indre marked og dets funktion medfører
naturligvis, at der af og til og i stigende omfang
sker processer med grænseoverskridende fusioner, overtagelse af andre former for sammenslutninger, og der vil dermed opstå flere virksomheder efterhånden, som også omfatter
bedrifter i andre medlemsstater.
For at sikre en harmonisk udvikling på dette
område bør virksomheder og koncerner, som
opererer i flere medlemsstater, informere og
høre repræsentanter for de arbejdstagere, som
berøres af deres afgørelser.
Det Radikale Venstre støtter derfor forslaget
om europæiske samarbejdsudvalg.";Annette Just
193979;name_party;":
Enhedslisten anser dette lovforslag som et positivt om end lille skridt i retning af at kunne
udvikle internationalt samarbejde og få lidt
modvægt mod den magt, de multinationale selskaber har over os.
Et lille skridt siger vi selvfølgelig: vi er helt
enige med hr. Peder Sass i, at dette her ikke
engang kan sammenlignes med den indflydelse,
som man har via samarbejdsudvalgene på danske virksomheder. Når vi ved, hvor lidt indflydelse samarbejdsudvalgene i 99 ud af 100 tilfælde giver de ansatte, så er vi altså nede her, hvor
vi kan sige, at egentlig indflydelse på et multinationalt selskabs ledelsesdispositioner må man
nok regne med at der ikke bliver meget af.
Dér, hvor vi ser det positive i det, er, at det
selvfølgelig giver mulighed for noget information, og så giver det først og fremmest mulighed
for at mødes på tværs af landegrænser inden for
samme koncern og dermed mulighed for at
udvikle samarbejdet mellem lønmodtagere,
udveksle erfaringer, koordinere aktiviteter og
koordinere det, man synes er nødvendigt for at
kunne fremme lønmodtagernes interesser i den
pågældende koncern.

3276

Fredag den 26. januar 1996 (L 182)

Det kan selvfølgelig bruges til at diskutere:
Hvordan imødegår vi dumping, underbydning?
Hvordan imødegår vi, at lønmodtagere i de
enkelte lande spilles ud mod hinanden? Derfor
skal vi selvfølgelig støtte og bruge loven. Det er
selvfølgelig også derfor, at højresiden her i salen
er skeptiske og imod loven.
Det er en lille start, men jeg vil godt sige, at
jeg synes, man skulle drøfte, om ikke vi kan
styrke de muligheder, der trods alt ligger heri,
ved at sige: Kan vi på den ene eller den anden
måde hjælpe dem, der bliver indvalgt i sådanne
organer her, i deres arbejde? Vi ved jo faktisk
som Folketing, som danskere meget lidt om,
hvilken indflydelse de multinationale selskaber
har på vores dagligdag: vi ved i virkeligheden
meget lidt om, hvor stort et præg de sætter på
Danmark.
Vi har også talt lidt om det i Demokrati- og
Magtudvalget - jeg er ikke sikker på, at formanden synes, det er et meget vigtigt spørgsmål, så
det kommer ikke rigtig nogen vegne, men vi har
faktisk talt om, at vi har brug for at udvikle
viden på dette område for at kunne analysere
vores, også demokratiske muligheder i forhold
til disse meget store koncerner, og måske kunne
vi også have gavn af at sige: Jamen her har vi så
noget viden: det kunne lønmodtagerrepræsentanter, der indgår i sådan noget her, måske også
have gavn af at få at vide.
Vi er faktisk af den opfattelse, at det internationale samarbejde mellem lønmodtagere kan
være en måde, hvorpå man kan rette lidt op på
den udhuling af indflydelse på økonomi og
beskæftigelse, som de nationale parlamenter har
måttet notere sig i de senere år.
Vi havde også debatten her i salen for godt 1
år siden, fordi økonomiministeren havde sagt, at
vores råderum som politikere var blevet indsnævret på grund af internationaliseringen af
økonomien. Ja, sagde vi så, hvad gør vi ved det?
Men det var ministeren ikke interesseret i at
debattere. Men en af de ting, man kunne sige vi
kunne gøre ved det, er f.eks. at styrke, at lønmodtagerne internationalt får et stærkere samarbejde og på den måde bliver et stærkere modspil, også demokratisk modspil, til koncernledelserne.
Der er i høj grad tale om lovgivning med ført
hånd, og derfor gør vi os ikke forhåbninger om,
at der kan ændres meget i den. Vi vil godt sige, i
hvert fald markere, at § 30 og § 31 om fortrolighed og deres udformning giver alt for store
muligheder for, at koncernledelsen kan sige, at

dette er hemmeligt, de oplysninger tilbageholder vi, eller hvis man giver dem, så er de fortrolige. Der er jo slet ikke nogle ankemuligheder,
det er en ensidig bestemmelse. Hvad kan der
gøres, for at man ikke fuldstændig tager alt
interessant ud af arbejdet i sådan et samarbejdsudvalg? Det var en af tingene.
En anden ting, vi måske kan gøre noget ved,
er, at der måske kunne bruges lidt færre ord i
sådan en lov: der er en masse snak, som måske
ligger lidt ud over, hvad der er normal dansk
tradition. Behøver der at være en hel paragraf
om, at samtalerne skal foregå i en samarbejdsvenlig ånd? Det tror jeg godt man kunne springe
over. Jeg ved ikke, om det er nødvendigt at skrive det, og jeg tror, hvis man går det igennem, at
der er enkelte overflødige paragraffer, som vi
godt kunne sløjfe, og hvis vi kan det, så vil det jo
være fint.
Arbejdsministeren (Jytte Andersen):
Jeg vil også ved behandlingen af dette lovforslag takke de partier, som er positive over for, at
vi nu går et skridt i den rigtige retning og får
styrket det koncernfaglige samarbejde og dermed også bidrager til en realisering af den sociale dimension og styrket lønmodtagerrettigheder.
Jeg anser dette forslag og hele den gang, der
har været omkring det - også på internationalt
plan - som en sejr for de faglige organisationer
og deres velplacerede krav om, at man gerne vil
være orienteret om, hvad det er for nogle
beslutninger, der måske dagen eller måneden
efter påvirker deres arbejdsvilkår helt fundamentalt.
Det er faktisk sådan, at multinationale virksomheder og koncerner, der har hovedsæde
andre steder, træffer beslutninger, og så kommer beslutningernes realisering sådan som en
tyv om natten. Det er sådan set det, dette forslag
drejer sig om: at beslutninger, der vedrører
arbejdstagere, der arbejder i multinationale selskaber, ikke skal komme som en tyv om natten.
Hr. Peder Sass stillede mig et konkret spørgsmål om, i hvor høj grad man er forpligtet til at
dække de udgifter ind, der måtte være, ved at
medarbejderne nu bliver hørt og informeret om
beslutninger af væsentlig karakter. Dér er det
givet, at fuldstændig på samme måde som multinationale selskaber og koncerner jo helt naturligt inddrager de forskellige nationale ledelser i
deres beslutningsproces - og dér betaler man
det jo også fra koncernens side - på samme

Fredag den 26. januar 1996 (L 182)
måde skal man selvfølgelig også sikre, at der er
reelle muligheder for økonomisk at deltage i de
møder og de informationer, de høringer, som
der måtte komme ud af dette forslag. Der skal
altså være en parallelitet i forhold til, at det skal
være udgiftsneutralt såvel for den enkelte
direktør, der skal informeres og høres, som
medarbejderen på gulvet, hvis man kan sige det
sådan.
Fru Charlotte Antonsen og fru Henriette Kjær
mente, at dette her sådan set var overflødigt, og
det har man også givet udtryk for i Europaudvalget, så det er der sådan set ikke noget nyt i.
Det, der er nyt, og det, der sådan set er overraskende for mig, er, at to store partier, som i
øvrigt er EU-positive, i allerhøjeste grad ikke
kan læse skriften på væggen: nu er der rent faktisk vedtaget et direktiv: det synes jeg, det synes
regeringen, det synes et flertal her i Folketinget
går i den rigtige retning.
Arbejdsmarkedets parter har en langt, langt
større realitetssans end Venstre og De Konservative, kan jeg i hvert fald konstatere, for parterne siger nemlig nu, at det faktisk er vigtigt, at
dette direktiv bliver implementeret igennem
lovgivning. Hvad parterne så kan aftale sig frem
til ud over dette - det er jo et minimumsdirektiv, og det er altså også en minimumslovgivning
-ja, det er op til parterne selv. Det er deres prioritering. Men helt ærligt, så synes jeg, det er
aldeles uklædeligt for to partier, som påberåber
sig en holdning, der siger, at man er positiv over
for det internationale samarbejde. Hver gang
der så er lejlighed til det, står man af: så problematiserer man nogle små detaljer, som ingen
andre kan få øje på.
Men jeg kan forstå, der er nogle detaljer, der
skal afklares i Arbejdsmarkedsudvalget, og det
vil jeg selvfølgelig bidrage til, men jeg vil slå fast
her, at arbejdsmarkedets parter i Danmark
ønsker en lovgivning og ønsker den lovgivning,
der ligger på Folketingets bord, alene af den
grund at arbejdsmarkedets parter har været
med i det lovforberedende arbejde, fordi vi har
syntes, det var vigtigt: det har været tradition,
og det er ikke mindst tradition, når det drejer sig
om noget så vitalt som det samspil, der skal
være imellem ledelse og medarbejdere. Dér skal
parterne selvfølgelig være med på banen, og det
har de også været, og det er også arbejdsmarkedets parters holdning i dette øjeblik, at lovforslaget er en ren implementering af direktivet.
Det var mere til fru Charlotte Antonsens forestillinger om, at nu har arbejdsministeren igen

3277

overimplementeret, ligesom det har været tilfældet i sagen om børnearbejde. Vi har set det
ene skriveri efter det andet, som simpelt hen er
grebet ud af den blå luft, og det er påstandene
om overimplementering også i denne her sag.
Jeg vil godt sige til hr. Frank Aaen, at de regler, der er om fortrolighed, er fortrolighed i forhold også til det, der er i samarbejdsudvalg og
sådan noget. Altså det er samme regelsæt. Man
kan selvfølgelig altid diskutere, om de er stærke
nok, og hvad der sker inde i de dér små rum
eller store rum, hvor de små lønmodtagere i
hvert fald antalsmæssigt sidder om bordet med
andre bestyrelsesmedlemmer: hvor lægger man
vægten på, hvad der er fortroligt, og hvad der er
betydningsfuldt og sådan noget? Det er jo meget
svært at lovgive om, men vi er i hvert fald helt
opmærksomme på, at der skal være en fortrolighed, men dog ikke i så høj grad en tolkning af
fortrolighed, at lønmodtagerrepræsentanten
alligevel ikke kan bruge de informationer, som
han eller hun får fra ledelsen, til noget som helst.
Dér må man så sige, at hvis det var tilfældet, ville direktivet ikke være ret meget værd, så ville
loven ikke være ret meget værd. Det skal selvfølgelig være sådan, at informationer, man får,
som vedrører lønmodtagerne, dem, man repræsenterer, skaber væsentlige ændringer i de givne
arbejdsvilkår, må man give videre. Lukker man
en afdeling eller opretter man en ny, så skal man
jo selvfølgelig have mulighed for at sige det til
sine kollegaer, som man repræsenterer.
Så er jeg i øvrigt meget enig i de hjertesuk,
som hr. Frank Aaen kom med omkring demokratiet på arbejdspladserne som sådan, og hvordan man kan sikre en demokratisk udvikling,
både hvad angår kapitalstyring, og hvad angår
den enkelte arbejdsplads. Dér vil jeg sådan set
meget gerne bidrage til diskussionen. Om det
kan komme ind konkret i dette forslag, vil jeg
nok tvivle på, men jeg synes under alle omstændigheder, det er en vigtig diskussion, og dette
er, som hr. Frank Aaen også sagde, et lille skridt
i den rigtige retning. Det er et minimumsdirektiv, og jeg så meget gerne, at parterne på
arbejdsmarkedet udbyggede det. Det skal de jo
så i givet fald gøre sammen med de aktører, der
er uden for landets grænser, ellers er det jo ikke
ret meget værd. Men det er det, der er vanskeligt, og det er også det, der gør, at det er vigtigt
med lovgivning, for reglerne skal træde i kraft
på samme tidspunkt i alle lande.
Men jeg takker for de tilkendegivelser, der
har været. Nu kan jeg se, at fru Henriette Kjær

3278

Fredag den 26. januar 1996 (L 182)

er på vej herop, og det er fru Charlotte Antonsen
også, og det kan godt være, jeg har overfortolket
det negative. Men jeg synes faktisk, det er helt
fantastisk, at vi igen og igen, hver gang der er
lovforslag, der handler om en konkretisering, en
indfasning, en implementering af EU-lovgivning, skal høre en hel masse negativt, før man
lige til allersidst siger: Nå ja, hvis det ikke kan
være anderledes, så vil vi i øvrigt gerne. Det er
faktisk ikke en måde, man skaber forståelse for
det europæiske samarbejde på, et samarbejde,
som jeg har indtryk af at de to partier gerne vil
skabe forståelse for i den danske befolkning.
(Kort bemærkning).";Frank Aaen
205581;name_party;":
Jeg tager ordet igen, fordi jeg glemte at sige, at
jeg skulle hilse fra SF og sige, at de støtter lovforslaget. Så kan arbejdsministeren være helt
sikker på, at der er flertal for det i Folketinget.";Frank Aaen
205804;name_party;":
Jamen i sig selv er det da interessant, at Enhedslisten støtter et EF-direktiv, vil jeg så starte med
at sige. Ministeren er overrasket over, at et
EU-positivt parti som Venstre kan være imod et
EF-direktiv, og jeg mener faktisk, at det er
meget centralt for den hjemlige EU-debat, at vi
begynder at lade være med at skjule den politiske uenighed, der jo selvfølgelig er i EU-sager,
såvel som i det danske Folketing.
Jeg mener, at der i dag er plads til, at vi politisk drøfter de forskellige tiltag, der kommer fra
EU. Her er så et eksempel på et tiltag, som Venstre ikke har været enig i. Vi havde ønsket,
ministeren havde stemt anderledes i EU: nu har
vi så lovforslaget, og vi har direktivforslaget.
Jeg påviste herfra, at man på fem punkter i
lovforslaget går videre, end man gør i direktivet. Jeg mener, det er vigtige punkter, men selvfølgelig kan vi da diskutere det undervejs i
udvalgsarbejdet. Det vil vi godt give vores tilslutning til. Men ministeren kan ikke bare deraf
tolke, at Venstre nu er blevet EU-modstander,
eller at det er en usædvanlig situation. Jeg vil
tværtimod sige: Det er da ejendommeligt, hvis
man ikke går ind i de enkelte EU-sager og vurderer, om det nu er noget, der svarer til éns
politiske overbevisning eller ej, og jeg frygter
netop, at befolkningen kan få et negativt syn på
EU, hvis man har indtryk af, at politikerne rotter
sig sammen hver gang, og ingen tør sige deres
mening. Så kan det nærmere for mig at se skabe
frygt i befolkningen.

Ministeren var inde på, at parterne har ønsket
en lov, og så vil jeg godt spørge ministeren: Det
fremgår af lovforslaget, at loven ikke gælder for
de virksomheder eller for de områder, hvor
aftaler allerede er indgået om information og
høring og vel at mærke for de aftaler, der er indgået inden den 21. september 1996. Hvem er det
så, der har ønsket, at den del kom ind? For jeg
har da haft indtryk af, at de parter, der har indgået aftale, netop har ønsket, at de aftaler gælder, og at loven ikke gælder, og det var jo den
model, vi gerne havde set, når vi nu har fået
muligheden i EU for, at parterne kan vedtage
sagerne, så lad os da lade det ligge ude hos parterne: lad os lade være med at blande os, hver
gang vi har en mulighed for det her i Folketinget.";Charlotte Antonsen
208067;name_party;":
Det kan altså ikke komme som nogen overraskelse for arbejdsministeren, at vi taler imod
dette her forslag. Vi har siddet i Europaudvalget
og talt dunder imod det, taget afstand fra det, og
så ved jeg ikke, hvad der skulle gøre, at vi skulle
stille os herop på talerstolen og have en helt
fuldstændig anden holdning, fordi det nu bliver
vedtaget i Ministerrådet.
Nej, vi ønsker stadig væk, at arbejdsmarkedet
skal indrettes via fri forhandling og ikke via lov,
og der må jo være en fundamental forskel på,
hvad man mener som socialdemokratisk minister, og hvad vi mener i Det Konservative Folkeparti.
Ministeren åbnede op for en mere principiel
diskussion om, hvor grænserne for, hvad vi skal
sluge af det, der kommer fra EU, går, og i Det
Konservative Folkeparti har vi grænser. Vi har
lavet et EU-program, et oplæg med konkrete
bud på, hvad vi mener, og dér har vi nogle lister
over, hvad vi mener EU ikke skal blande sig i.
Og det er bl.a. denne del af arbejdsmarkedspolitikken, og det ved arbejdsministeren også godt.
Så siger vi, at vi støtter forslaget, for vi vil
gerne være med til at implementere EU-lovgivning i dansk lovgivning, og det synes jeg da er
en håndsrækning, når ministeren udmærket
godt ved, at det er et forslag, som vi grundlæggende er uenige med hende i.
Arbejdsministeren (Jytte Andersen):
Jeg kan forstå, at de konservative grænser i
EU-samarbejdet går imellem, at man gerne vil
det, vi kan kalde kapitalens fri bevægelighed,
men jo altså også gerne vil åbne op for social

Fredag den 26. januar 1996 (L 182)
dumping, for det, der jo er tale om med dette
direktiv, er, at det modvirker social dumping.
Det er en del af den sociale dimension, og det er
også den, der fra borgerlig side har været kritik
af i alle de diskussioner, der er om, hvordan
Europa skal udvikle sig.
Men det er da godt nok at få afklaret, at lønmodtagerrettigheder, hensynet til arbejdsmiljø,
hensynet til høring, hensynet til det at være med
til at finde ud af, hvor en given arbejdsplads
eller virksomhed bevæger sig hen, skal man altså overhovedet ikke forholde sig til. Det er da en
afklaring, som sådan set er meget nyttig.
Så spørger fru Charlotte Antonsen om dette
med aftaler, der er indgået. Det fremgår faktisk
af lovforslaget, at dér, hvor der er lavet aftaler,
som lever op til minimumskravene, som direktivet lægger op til, er de selvfølgelig gældende.
Sådan er det med al arbejdsmarkedspolitisk
lovgivning, at hvis man kan aftale sig frem til
noget, der ligger over det minimum eller det
regelsæt, der ligger i loven, så falder loven væk.
Det har været, kan jeg forstå på nogle af vores
EU-folk, forbavsende mange, der har indgået
aftaler, for da man læste skriften på væggen, så
skyndte man sig at lave nogle aftaler, og det
synes jeg er glimrende. Men der er altså nogle,
der skal have lovgivningen til at hjælpe sig til at
lave aftaler. I det omfang der laves aftaler, der
som sagt lever op til minimumsreglerne, er det
fuldstændig, som om der ikke var nogen lovgivning, og så kan den af gode grunde ikke genere
nogen som helst.";Henriette Kjær
211137;name_party;":
Det, ministeren lige har sagt om aftaler, der går
frem for lovgivning, er jeg fuldstændig enig i.
Det, der undrede mig ved ministerens forrige
indlæg, var, at ministeren sagde et eller andet i
retning af, at det er parterne selv, der har ønsket
en lov, og så kunne vi ikke tillade os at kritisere
det f.eks. fra Venstres side.
Dér er det for mig at se meget tydeligt, at der
nok er nogle af parterne i hvert fald, der har
ønsket at lave deres egen aftale, og jeg vil godt
gentage mit spørgsmål fra første runde: Hvad
nu hvis parterne efter september 1996 laver en
aftale, som implementerer direktivet, men
måske ikke er helt identisk med den danske lov?
Vil ministeren så også tillade, at den pågældende aftale træder i stedet for lovgivningen? For vi
ønsker, at så meget som muligt kan blive aftalt
mellem parterne, også selv om aftalen måske
først dukker op i 1997.

3279

Det andet spørgsmål er: Ministeren siger, at
dette forslag modvirker social dumping. Hvordan modvirker dette forslag social dumping?
Hvordan modvirker det social dumping, at 17
mand fra en multinational virksomhed med
titusindvis af ansatte mødes to gange om året og
snakker lidt sammen? Jeg kan ikke se, at det her
har noget som helst med social dumping at
gøre. Men det er da rigtigt, at det er en konsekvens af et oprindeligt krav fra den europæiske
fagbevægelse om, at man vil have medindflydelse. Det er så endt i dette her, som heldigvis
ikke er helt så slemt som det, man oprindelig
stillede krav om.
Men jeg mener ærlig talt ikke, at der ligger
nogen særlig forbedring for lønmodtagerne og
heller ikke noget som helst, der kan forhindre
social dumping.";Charlotte Antonsen
212794;name_party;":
Jeg vil også sige, at ministeren er kommet ind i
en kraftig overfortolkning af, hvad det er, vi
siger, og hvad dette direktiv og nu lovforslag
går ud på, for det drejer sig jo netop ikke om
social dumping. Det drejer sig om, at man skal
høre og informere nogle medarbejdere, og det er
den eneste ret, de får, at de bliver hørt og informeret. Og dér går man ikke ind i konkret at sikre sig mod social dumping, så det, arbejdsministeren er ude i, hører ingen steder hjemme og
slet ikke i denne debat.
Arbejdsministeren (Jytte Andersen):
Det lyder, som om Venstre og De Konservative
føler sig ubehageligt berørt, når man peger på,
at man faktisk fra de to partiers side inderligt er
imod den sociale dimension.
Så ryger de op som små kakerlakker og skal
forsvare, at sådan var det alligevel ikke ment.
Men det er jo en kendsgerning, at den del af
vores samarbejde med de andre europæiske
lande indeholder en social dimension, indeholder nogle rettigheder for lønmodtagerne. Og
rettigheder, lønmodtagerne har, er da i en eller
anden grad på forskellig vis med til at bidrage
til, at der ikke sker social dumpning. For hvis
man ved, hvad der er af lønninger, hvis man
ved, hvad der er af forhold på de virksomheder,
som hovedkoncernen har i andre lande, kan
man jo gå hjem lidt mere styrket i sin egen argumentation og i sit faglige arbejde og slå til lyd
for, at der faktisk er brug for nogle regler, som
gør det bedre for lønmodtagerne i det ene eller
det andet land. Sådan hænger tingene nu
engang sammen.

3280

Fredag den 26. januar 1996 (L 182)

Og hvad angår aftaler - ja, hvis aftaler indgås
og de ligger ud over, hvad der er minimumsreglerne i lovgivningen, så er det jo aftalerne,
der gælder, vil jeg sige til fru Charlotte Antonsen. Sådan er det på det danske arbejdsmarked i
dag, og sådan vil det også være fremover. Hvis
en aftale, som eksempelvis finanssektoren har
tilkendegivet at de gerne vil indgå, hvor de aftaler, hvordan de gerne vil indrette høring og
information af deres medarbejdere, hvis den
aftale, de bliver enige om - og jeg ville håbe at
de gør det - ligger ud over det, der er i minimumsreglerne her i direktivet og i lovforslaget,
er det glimrende, og så skal jeg ikke blande mig
i det. Men der skal altså være nogle minimumsregler for, hvordan man informerer, og hvordan
man hører i forhold til medarbejderne og så
ledelsesbeslutninger.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Henriette Kjær
215286;title_name;"Jeg foreslår, at lovforslaget henvises til Arbejdsmarkedsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Meddelelser fra formanden";Formanden
215495;title_name;"Der er ikke mere på dagsordenen.
Der er foretaget ændringer i følgende udvalg:
Landbrugs- og Fiskeriudvalget (25/1 96):
Udtræder: Annette Just (FP)
Nyt medl.: Niels Højland (FP)
Folketingets næste møde afholdes tirsdag den
30. januar 1996 kl. 13.00.
Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den kommende uge skal jeg henvise til den omdelte ugeplan.
Mødet hævet kl. 14.03";Formanden
