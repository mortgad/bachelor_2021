split;reason;text;value
0;;"Tirsdag den 15. januar 2013 (D)

1

Det eneste punkt på dagsordenen er:
1) 2. (sidste) behandling af beslutningsforslag nr. B 49:
Forslag til folketingsbeslutning om dansk militært bidrag til
støtte for indsatsen i Mali.
Af udenrigsministeren (Villy Søvndal).
(Fremsættelse 15.01.2013. Første behandling 15.01.2013. Betænkning 15.01.2013).

44. møde";
387;Time;Dagsorden;kl. 22.00
408;Time;"1) Eventuelt: 2. (sidste) behandling af beslutningsforslag nr. B
49:
Forslag til folketingsbeslutning om dansk militært bidrag til støtte
for indsatsen i Mali.
Af udenrigsministeren (Villy Søvndal).
(Fremsættelse 15.01.2013. Første behanling 15.01.2013. Betænkning
15.01.2013).

Forhandling";Kl. 23:30
712;title_name;"Der er ikke stillet ændringsforslag.
Ønsker nogen at udtale sig? Hr. Nikolaj Villumsen som ordfører
for Enhedslisten.";Formanden
839;Time;;Kl. 23:30
850;Time;;Kl. 22:00
863;title_name;"Mødet er åbnet, men da udvalgets betænkning endnu ikke er omdelt,
må vi desværre foreløbig udsætte mødet til kl. 22.30.
Jeg er ikke i stand til at love, at der ikke bliver yderligere udsættelser – beklager: vi gør, hvad vi kan.
Mødet er udsat. (Kl. 22:00).";Formanden
1129;Time;;Kl. 22:30
1142;title_name;"Mødet er genoptaget, men vi har ikke fået afsluttet behandlingen i
Forsvarsudvalget. Der er først møde der kl. 23.00, og det vil sige, at
mødet udsættes til kl. 23.30.
Mødet er udsat. (Kl. 22:30).";Formanden
1348;Time;;Kl. 23:30
1361;title_name;Mødet er genoptaget.;Formanden
1391;Time;Samtykke til behandling;Kl. 23:30
1428;title_name;"Det punkt, der er opført som nr. 1 på dagsordenen, kan kun med Tingets samtykke behandles i dette møde. Hvis ingen gør indsigelse, betragter jeg Tingets samtykke som givet.
Det er givet.

(Ordfører)";Formanden
1649;name_party;":
Udenrigsministeren blev tidligere i dag noget sur på Enhedslisten og
kaldte os en række grimme ting. Efter svarene fra regeringen i udvalgsbehandlingen kan jeg faktisk godt forstå, at ministeren er frustreret og får lyst til at skælde ud, for i det her har regeringen en rigtig, rigtig dårlig sag.
Ifølge Læger Uden Grænser er civile i byerne Douentza, Lere og
Gao blevet ramt af de franske bombardementer hen over weekenden.
Mange er blevet drevet på flugt af lige netop disse bombardementer.
Oplysningerne kan den danske regering ikke afkræfte. Tværtimod
ønsker den danske regering at bakke op om fortsatte bombardementer ved at støtte den franske intervention.
Når Folketinget om lidt vedtager at sende dansk flystøtte til den
franske intervention, der i de kommende 3 måneder vil fragte franske fremmedlegionærer og panservogne rundt i Vestafrika, aner vi
ikke, om operationen vil blive udvidet. Vi kan ikke få nogen garanti
for, at Folketinget eller Det Udenrigspolitiske Nævn vil blive hørt,
hvis missionen udvides med andet materiel eller personel. Det er
fuldstændig uklart, hvad missionen kan udvikle sig til, før Folketinget igen vil blive inddraget. Det synes jeg er dybt bekymrende.
Svarene på udvalgsspørgsmålene har vist, at det danske bidrag er
politisk og ikke militært begrundet. Alene til operationen i Mali har
Frankrig nu ti militære og to civile transportfly. Derudover råder det
franske militær selvfølgelig over langt flere transportfly. Danmarks
bidrag er altså ikke tvingende nødvendigt, men politisk motiveret.
Hvad er det så, Danmark siger politisk ja til? Ifølge den franske
præsident ønsker man at fortsætte krigen, til oprøret er nedkæmpet.
Det ønsker den danske regering ikke at tage afstand fra.
Men konflikten i Nordmali har stået på, siden landet blev dannet,
og tidligere er oprørere fra den lokale befolkning blevet kæmpet ned.
Det understreger vigtigheden af, at man i Mali finder en politisk løsning, som kan accepteres af touaregfolket i Nordmali og sikre en
økonomisk udvikling i den marginaliserede del af det i forvejen dybt
forarmede land. Den franske strategi vil derimod føre til, at lokalbe-

2

Tirsdag den 15. januar 2013 (B 49)

folkningen, der er sure på centralregeringen, kan blive tvunget i armene på islamisterne.
Derudover står det oven på udvalgsbehandlingen klart, at man i
en meget lille grad har afsøgt forhandlingsvejen med oprørerne. Den
maliske regering har end ikke udpeget en officiel forhandlingsdelegation til at forhandle med oprørerne på trods af internationalt pres
fra bl.a. Danmark.
Desværre tilslutter Danmark sig nu en militær intervention, som
ikke har til formål at skabe fred og forhandling, men udelukkende
har til formål at erobre den nordlige del af Mali, som man har gjort
det ved tidligere militæroperationer i landets historie.
Jeg frygter, at den franske intervention, som Danmark nu tilslutter sig, vil medføre, at mange flere civile vil blive ofre og dø, og at
konflikten vil blive langvarig og muligvis brede sig til nabolandene.
Det kan styrke islamisterne stik imod regeringens hensigt.
Der er brug for en politisk løsning i Mali. Der er brug for, at der
bliver taget hensyn til lokalbefolkningens interesser i den nordlige
del af Mali. Etableringen af en fredsbevarende styrke fra Den Afrikanske Union under FN-mandat og -kontrol kunne være en del af
løsningen. Det bør Danmark arbejde for.
Konkret bør Danmark lige nu støtte den humanitære indsats, som
er stærkt påkrævet med hundredetusinder af maliske flygtninge i
Mali og de omkringliggende lande. Det er her, Danmark kan gøre en
indsats, og det er også her, vores indsats fra dansk side bør ligge.";Nikolaj Villumsen
5303;Time;;Kl. 23:35
5316;title_name;Tak til ordføreren. Der er ikke nogen bemærkninger. Så er det udenrigsministeren, der har ordet.;Formanden
5422;Time;;Kl. 23:35
5458;title_name;":
Jeg skal lige rette en lille fortalelse over for hr. Nikolaj Villumsen.
Jeg er jo ikke sur, men bekymret. Jeg er bekymret, fordi jeg meget
sjældent, synes jeg, har set et parti så galt afmarcheret i forbindelse
med sådan fundamentale positioner.
Det her drejer sig vel ret beset om det, man kunne kalde international solidaritet. Det, Enhedslisten i virkeligheden siger til afrikanerne, er: I må klare jeres konflikter selv.
Det siger man, på trods af at de har en præsident i Mali, der beder
om, at det internationale samfund kommer til undsætning, fordi de er
ved at blive løbet over ende af terrorgrupper, som indtil nu har drevet 400.000 mennesker på flugt.
Det drejer sig om international solidaritet med dem, der arbejder
humanitært i Mali. Det gør bl.a. Dansk Røde Kors, det gør Red Barnet, det gør Institut for Menneskerettigheder.
Når hr. Nikolaj Villumsen så siger, at han tror, at det her ikke er
godt for nabolandene, så synes jeg, man skal lytte til, hvad nabolandene siger. Nabolandene siger det modsatte, ligesom FN siger det
modsatte, ligesom Malis præsident siger det modsatte: ligesom alle
de ytringer, vi har fra folk, udtrykker bekymring over, at byer bliver
løbet over ende og endnu flere mennesker bliver drevet på flugt.
Så er der en påstand fra Enhedslistens side i debatten i dag om, at
vi skulle være optaget af humanitær bistand. Jeg kunne ikke være
mere enig. Det er jo en af grundene til, at vi i 2012 fra dansk side har
givet godt 82 mio. kr. i bilateral bistand. Derudover har vi givet 10
mio. kr. i humanitær bistand til Mali. Derudover har vi givet 50 mio.
kr. til Sahellandene, bl.a. Mali. Det står så i forhold til, at den her
aktion andrager 14 mio. kr.
Jeg tror, at enhver, der kender mit politiske ståsted, ved, at jeg
har været fantastisk kritisk over for nogle af de krige, den tidligere
regering gik ind i, med god ret.
For mig er det derfor desto mere underligt, at man er imod, når vi
som det ene står med en sag, der er så klar, som nogen sag nogen
sinde har været, nemlig at vi har et klokkeklart FN-mandat, senest

bekræftet i nat: når vi som det andet har en appel fra Malis præsident
om at komme dem til undsætning: når vi som det tredje har et ønske
fra Den Afrikanske Union og som det fjerde har et ønske fra den organisation, der varetager området, og som hedder ECCOWAS, Den
Vestafrikanske Samarbejdsorganisation.
Jeg synes, man er meget galt afmarcheret, når man sidder alle de
her ting overhørig. I virkeligheden er meldingen vel fra Enhedslisten, at når det drejer sig om forhold i Afrika, må de sejle deres egen
sø, når det kommer til militære konflikter.
Jeg er helt klar over, at Enhedslisten er med på den humanitære
del af det. Det her drejer sig bare ikke om den humanitære del. Det
drejer sig om at forhindre, at hundredtusindvis af mennesker bliver
drevet på flugt. Det drejer sig om, at byer bliver løbet over ende. Det
er derfor, de beder om hjælp.
Derfor vil jeg godt kvittere over for den del af Folketinget, det
store flertal, der i dag er med til at sikre, at Danmark tager sin del af
ansvaret i den her konflikt.";Villy Søvndal
8552;Time;;Kl. 23:39
8565;title_name;Tak til udenrigsministeren. Forsvarsministeren.;Formanden
8622;Time;;Kl. 23:39
8658;title_name;":
Også jeg vil gerne takke for den hurtige proces, som Tingets velvillige behandling har givet, og for den brede opbakning, som der er. Det
er vigtigt for vores folk, der skal af sted, og som er på vej af sted, og
for deres familier at vide, at der er bred opbakning til den indsats,
som de kommer til at levere.
Det har været en hurtig proces, og derfor vil jeg gerne gøre opmærksom på besvarelsen af Forsvarsudvalgets spørgsmål 2, hvoraf
det fremgår, at når vi træffer den her beslutning, betyder det også, at
vi presser missionen, presser flyvevåbnet.
Vores Herculesfly er en efterspurgt ressource, som jo ikke bare
holder i hangaren og venter på, at der er opgaver til det, men som er
i brug hele tiden. Det betyder også, at når vi sender flyet af sted, og
hvis det kommer til at blive i de fulde 3 måneder, så vil der være andre opgaver, som enten må nedprioriteres eller ikke kan løses i den
periode.
Ikke desto mindre er det et vigtigt bidrag til indsatsen i Mali, og
så meget desto større grund synes jeg der er til, at vi i fællesskab er
tilfredse med den opbakning, der er til B 49 her i aften.";Nick Hækkerup
9772;Time;;Kl. 23:40
9785;title_name;Tak til forsvarsministeren. Jeg har ikke noteret andre, der ønsker ordet. Hr. Nikolaj Villumsen. Er det til anden runde? Ja.;Formanden
9919;Time;(Ordfører);Kl. 23:41
9954;name_party;":
Jeg synes bare, at det er meget vigtigt meget klart at afkræfte, at Enhedslisten er ligeglad med det, der sker i Mali. Nej, tværtimod er vi
kommet med meget konkrete forslag til, hvad Danmark bør gøre.
Vi har foreslået, at en etablering af en fredsstyrke fra Den Afrikanske Union under FN-mandat og -kontrol kunne være en del af
løsningen på konflikten. Vi har helt konkret foreslået, at Danmark
bidrager med humanitær hjælp.
Jeg synes, at den internationale solidaritet, som udenrigsministeren taler for, klinger hult. Det er en international solidaritet, der lige
nu rammer civilbefolkningen i Mali med bomber, som har ramt og
dræbt civile hen over weekenden, og som har drevet dem på flugt.
Det har aldrig nogen sinde været internationale solidaritet set
med Enhedslistens øjne, og det plejede heller ikke tidligere at være
udenrigsministerens opfattelse af begrebet solidaritet.

Tirsdag den 15. januar 2013 (FM )

Derfor vil jeg gerne slå fast, at Enhedslisten har nogle meget klare forslag til at støtte civilbefolkningen i Mali, som kan være med til
at løse konflikten og sikre, at den ikke i fremtiden vil blive ved med
at blusse op, så flere civile vil dø, og så konflikten vil brede sig til
nabolandene.";Nikolaj Villumsen
11180;Time;;Kl. 23:42
11193;title_name;"Tak til ordføreren.
Så er der vist ikke flere, der har bedt om ordet, og så går vi til
afstemning.";Formanden
11301;Time;Afstemning;Kl. 23:42
11325;title_name;"Der stemmes om forslagets endelige vedtagelse, og der kan stemmes
nu.
Jeg slutter afstemningen.
For stemte 99 (V, S, DF, RV, SF, LA og KF), imod stemte 8 (EL),
hverken for eller imod stemte 0.
Forslaget til folketingsbeslutning er vedtaget. [Forslaget vil blive
sendt til udenrigsministeren].";Formanden
11628;Time;Meddelelser fra formanden;Kl. 23:43
11667;title_name;"Der er ikke mere at foretage i dette møde.
Folketingets næste møde afholdes i morgen, onsdag den 16. januar
2013, kl. 13.00.
Jeg henviser til den dagsorden, der fremgår af Folketingets hjemmeside.
Mødet er hævet. (Kl. 23:43).

3";Formanden
