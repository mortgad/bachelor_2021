split;reason;text;value
0;;"Tirsdag den 23. januar 1996 (D)

42. m ø d e";
82;Time;"Dagsorden
1) Forespørgsel nr. F 12:
Forespørgsel til undervisningsministeren [om,
hvad regeringen agter at gøre for at styrke
befolkningens internationale erfaringer, viden
og kompetence gennem alle dele af vort uddannelsessystem].
Af Anders Mølgaard (V) og Frank Dahlgaard
(KF) m.fl.
(Forespørgslen anmeldt 31/10 95. Fremme af
forespørgslen vedtaget 7/11 95).
2) Første behandling af lovforslag nr. L 167:
Forslag til lov om ændring af lov om erhvervsuddannelser med flere love. (Skolepraktik).
Af undervisningsministeren (Ole Vig Jensen).
(Fremsat 17/1 96).
3) Første behandling af lovforslag nr. L 168:
Forslag til lov om ændring af lov om uddannelse af pædagoger. (Overbygningsuddannelsen).
Af undervisningsministeren (Ole Vig Jensen).
(Fremsat 17/1 96).
4) Første behandling af lovforslag nr. L 169:
Forslag til lov om ændring af forskellige pensionsbestemmelser.
Af undervisningsministeren (Ole Vig Jensen).
(Fremsat 17/1 96).
5) Første behandling af lovforslag nr. L 170:
Forslag til lov om selvejende institutioner for
videregående uddannelser m.v.
Af undervisningsministeren (Ole Vig Jensen).
(Fremsat 17/1 96).
«
6) Første behandling af lovforslag nr. L 171:
Forslag til lov om ændring af uddannelseslovene på seminarieområdet. (Økonomibestemmelser, overgang til selveje m.v.).
Af undervisningsministeren (Ole Vig Jensen).
(Fremsat 17/1 96).

l

2965

Den første sag på dagsordenen var:
1) Forespørgsel nr. F 12:
Forespørgsel til undervisningsministeren:
»Hvad agter regeringen at gøre for at styrke
befolkningens internationale erfaringer, viden
og kompetence gennem alle dele af vort
uddannelsessystem?«
Af Anders Mølgaard (V), Ulla Tørnæs (V), Henning Urup (V), Frank Dahlgaard (KF), Jens Jørgensen (KF) og Eva Møller (KF).
(Forespørgslen anmeldt 31/10 95. Fremme af
forespørgslen vedtaget 7/11 95).
Begrundelse
Anders Mølgaard (V):
Med denne forespørgsel til undervisningsministeren ønsker vi som forslagsstillere at sætte
fokus på den internationale dimension i vort
uddannelsessystem.
Venstre og Det Konservative Folkeparti finder, at det er på høje tid, at vi her i Danmark
diskuterer nationale principper og målsætninger. Vi ønsker naturligvis, at denne debat bliver
startskuddet til en konstruktiv og perspektivrig
proces, som forhåbentlig en dag vil resultere i en
national strategi, en strategi, som et bredt flertal
her i Folketinget en dag vil kunne tilslutte sig.
Også i relation til et uddannelsessystem er man
nødt til at forholde sig til den realitet, at moder
Jord krymper hver da홢, og naturligvis skal vort
uddannelsessystem geares til at møde den internationale udfordring. \
På centrale områder som samhandel, sikkerhed og miljø forstærkes den internationale
afhængighed landene imellem dag for dag. Det
bliver mere og mere relevant at tale om et reelt
europæisk og delvis globalt skæbnefællesskab.
I grove træk har vi som en lille nation tre
reaktionsmuligheder. Punkt 1: Vi kan naturligvis vælge dumstædigt at påstå, at vi ingenting
kan se - som strudsen med hovedet i hullet.
Punkt 2: Vi kan vælge passivt at flyde med i
malstrømmen og sige, at vi ikke som et lille land
kan stille noget op over for udviklingen. Punkt
3: Vi kan også gøre noget aktivt, forsøge at formulere nogle positive visioner, forsøge selv at
sætte dagsordenen. Naturligvis foretrækker jeg
, løsningsforslag 3.
Netop et lille land som Danmark har alt at
vinde ved et stærkt internationalt samarbejde.
Vor kulturelle egenart og vort høje velfærdsniveau kan kun fastholdes og udvikles gennem

2966

Tirsdag den 23. januar 1996 (F 12)

en positiv international kappestrid, hvor paradoksalt det end må lyde.
Nogle vil måske med rette spørge, om vi danskere ikke er mindst lige så gode til fremmedsprog som f.eks. englænderne eller franskmændene, eller om vi ikke er mindst lige så gode til
at sælge på eksportmarkederne som de store
nationer, eller om vi ikke er mindst lige så gode
til at forske på medicin- og fødevareområdet
som f.eks. England og Frankrig. Men efter vores
opfattelse er det ikke tilstrækkeligt at være lige
så god til fremmedsprog eller til at sælge et produkt som englænderne eller franskmændene.
Næsten pr. definition stilles der som
udgangspunkt større krav til en lille nation: vi
skal være et hestehoved foran, hvis vi vil klare
os. Det er muligt, vi stadig væk er nogle mulehår foran i dag, men for os er det vigtigt, at det
også er tilfældet i år 2010 og år 2025. Derfor er
det vigtigt at stille skarpt på de menneskelige og
faglige kvalifikationer, vi forventer er i rygsækken, også når næste generation forlader vort
uddannelsessystem.
Vi skal huske, at Mette på 6 år og Søren på
8 år, der i dag går i henholdsvis børnehaveklasse og 2. klasse, sandsynligvis vil være på
arbejdsmarkedet frem til omkring år 2060.
Sørens og Mettes dagligliv, men også arbejdsliv,
vil sandsynligvis stille krav om en meget stærkere international orientering, end tilfældet er
her i 1996.
Det er vigtigt, at denne udvikling ikke skaber
fremmedgørelse, afmagt og rodløshed, og derfor består den svære balance i vort uddannelsessystem også i at styrke fortroligheden med
vore egne rødder, samtidig med at vi øger
kendskabet til det internationale samfund. Dette
dobbeltkrav er væsentligt at have for øje også
under denne debat.
Besvarelse";kl. 13.00
5371;title_name;":
Jeg vil gerne som indledning takke forespørgerne for denne lejlighed til at gøre aktuel status
over internationaliseringen, som den også finder
sted i vort uddannelsessystem, og for at få lejlighed til at drøfte det i Folketinget.
I Danmark er der heldigvis en årelang tradition i uddannelsessystemet for at beskæftige sig
med internationale forhold, en tradition, som er
begrundet i den geografiske, historiske og politiske virkelighed, som vi nu engang er en del af.

I 1960'erne blev der talt om international forståelse, i 1970'erne om international undervisning, i 1980'erne om interkulturel undervisning,
men målet var det samme: at skabe kendskab til
og forståelse for andre landes befolkning, sprog,
levevis og kultur.
I 1990'erne tales der om den internationale
dimension i uddannelserne eller om internationalisering. Dette årti er i særlig grad karakteriseret ved nationernes stigende afhængighed af
hinanden på alle områder: økonomiske, teknologiske, sociale, miljømæssige og kulturelle.
Målsætningerne på uddannelsesområdet må
derfor defineres bredere end før.
I dag handler det i stigende grad om at forberede befolkningen på at leve og handle i et globaliseret informationssamfund præget af international konkurrence, men også af gensidig
afhængighed. Et sådant samfund stiller store
krav til både unges og ældres kvalifikationer.
Internationale erfaringer, viden og kompetencer
bliver nødvendige og naturlige elementer i et
uddannelsesforløb, såvel de formelle som de
ikkeformelle.
Jo tidligere i børnenes og de unges liv en
uddannelse ligger, jo større er imidlertid behovet for at tage afsæt i det kendte danske, som
eleverne nu engang er fortrolige med. Her er det
internationale aspekt i særlig grad et middel for
eleverne til at opnå forståelse både af deres egen
og af andre landes kultur og dermed også af
vestlige værdinormer som f.eks. demokrati og
menneskerettigheder.
På de videregående uddannelser derimod vil
internationaliseringsaspektet være et andet: her
er det et mål i sig selv.
Jeg har i min redegørelse valgt at tage afsæt i
de udtryksformer, som er typiske for internationaliseringen eller for den internationale dimension i uddannelserne, nemlig for det første
undervisningen i fremmedsprog, for det andet
undervisningen i internationale fag og emner og
for det tredje kontakten med udlandet, herunder
udvekslings- og praktikophold.
Men først noget om folkeskolen og ungdomsuddannelserne. Vi skal først og fremmest fortsætte og udbygge vore bestræbelser på at styrke
denne undervisning både som en færdighedsøvelse og som et middel til at forstå andre landes kultur, historie og samfundsforhold.
Kun ved at lære om fremmede forhold kan vi
til bunds forstå vore egne. I den nye folkeskolelov har vi givet eleverne mulighed for at lære
hele tre fremmedsprog, og vi har rykket starten

Tirsdag den 23. januar 1996 (F 12)
på den obligatoriske sprogundervisning helt
ned til 4. klasse.
Også på det almene gymnasieområde har vi
med de seneste reformer styrket undervisningen i fremmedsprog. Her er sigtet, at alle elever
skal kunne formulere sig mundtligt og skriftligt
på mindst to fremmedsprog, og vi har udvidet
rækken af fremmedsprog, sådan at eleverne nu
også kan læse mere sjældne sprog som f.eks.
japansk.
Inden for det erhvervsgymnasiale område har
sprogundervisningen på samme måde en fremtrædende plads. Med virkning fra den 1. august
1995 er to fremmedsprog blevet gjort obligatorisk på HTX, ligesom det er det i HHX og de
almene gymnasier. Ved enkelte handelsgymnasier er der som forsøg adgang til at læse russisk
eller italiensk som tredje fremmedsprog alternativt til fransk eller spansk. Det er min hensigt
nøje at følge udviklingen på området, sådan at
jeg har det nødvendige grundlag for eventuelle
senere justeringer.
Men det er ikke kun i den egentlige sprogundervisning, at der er en spændende udvikling i
gang. Også i mange af de andre fag er den internationalt orienterede synsvinkel stadig mere
fremherskende, hvilket bringer mig videre til
undervisningen i internationale fag og emner,
som jeg allerede har nævnt.
Jeg kan omtale folkeskoleområdet: I bogen
»Centrale kundskabs- og færdighedsområder«,
som for nylig er blevet udsendt, er den internationale forståelse udtrykkelig fremhævet som en
del af undervisningen i historie, geografi og
samfundsfag.
Også folkeskolelovens formålsbestemmelser
afspejler i deres nye udformning den internationale dimension, idet det nu kraftigt understreges, at skolen skal give eleverne forståelse for
andre landes kulturer.
Men det er nok især i ungdomsuddannelserne, at synliggørelsen af internationale forhold i
tilknytning til undervisningen som sådan er
størst. Overalt hvor det er relevant, er der i fagbeskrivelserne lagt vægt på den internationale
dimension. F.eks. er det nye store samfundsfag i
erhvervsuddannelserne særdeles internationalt
orienteret. På samme måde er det internationale
aspekt i de erhvervsgymnasiale uddannelser
HHX og HTX nu også fremhævet i alle relevante
fag.
På mange skoler - og det gælder både på
grundskoler og i ungdomsuddannelserne oprettes såkaldte Europaklasser eller internatio-

2967

nale klasser, hvor der bruges tid på internationale projekter og på studie- og udvekslingsture.
Her får eleverne derfor et grundigere kendskab
til andre lande, end de ellers ville kunne have
fået.
Tilsvarende er der på mange handelsskoler
etableret særlige internationale linjer for elever,
der lægger særlig vægt på fremmedsprogsundervisningen, ligesom der udbydes særlige
valgfag med vægt på internationale forhold. Jeg
kan også nævne, at jeg for 1995 har besluttet at
give tilskud til i alt tre gymnasieskoler i Danmark, hvor eleverne kan tage den internationale
eksamen.
Som et nyt skud på stammen inden for de
korte videregående uddannelser kan jeg oplyse,
at der et par steder i landet nu vil blive udbudt
en engelsksproget markedsøkonomuddannelse,
hvor der tilknyttes engelske eller amerikanske
gæstelærere.
Der er således også på dette område tale om
en igangværende udvikling over et bredt felt.
Det er min agt, hvilket jeg vil vende tilbage til
senere i redegørelsen, at få undersøgt og vurderet virkningerne på undervisningen af de mange
og mange forskelligartede initiativer, som blomstrer rundt omkring på skolerne, og her tænker
jeg især på gymnasieskolerne, på hf-kurserne
og VUC'erne.
Også på det tredje område - kontakten med
udlandet - finder der en rivende udvikling sted.
Det skyldes ikke mindst vores deltagelse i EU's
programmer og initiativer på uddannelsesområdet, som har haft og vil få stor betydning for
danske elever og studerende og for deres lærere.
Med søsætningen i 1995 af de to store uddannelsesprogrammer Leonardo og Sokrates forventer jeg, at udviklingen kommer til at gå
stærkt. Jeg kan oplyse, at der netop nu er mindst
200 skoler, der arbejder med multilaterale skolepartnerskaber i EU's skoleprogram, og hertil
kommer yderligere ca. 200 skoler, der er med i
et bilateralt lingvasamarbejde, som også omfatter elevudvekslinger.
Europa-Kommissionen har for nylig besluttet
at udvide antallet af skolepartnerskaber ganske
betydeligt, og det vil vi i Danmark forsøge at
udnytte optimalt. I Kommissionens netop
offentliggjorte udkast til hvidbog om almen
uddannelse og erhvervsuddannelse stilles der
som noget nyt forslag om et Erasmuslignende
program for unge i erhvervsuddannelserne.

2968

Tirsdag den 23. januar 1996 (F 12)

Formålet er at genfinde ånden fra svendetidens vandringer, som i så stor udstrækning har
bidraget til kvaliteten af europæiske produkter,
og som samtidig har bevist, hvor vigtig mobiliteten er for erhvervelse af viden og knowhow.
Et sådant program er efter min opfattelse en
fremragende idé. Den er så god, at vi faktisk
allerede i nogle år har praktiseret den i Danmark. Unge i erhvervsuddannelserne har siden
1992 med støtte fra Arbejdsgivernes Elevrefusion kunnet tilbringe hele eller store dele af
deres uddannelsestid i virksomheder eller på
skoler i udlandet og efterfølgende få perioden
godskrevet enten helt eller som en del af den
danske uddannelse.
Da ordningen startede i 1992, gjorde 200 unge
brug af den. Siden er antallet af unge, der drager
ud, steget støt, og i slutningen af 1995 forventes
mellem 400 og 450 unge danske at gøre brug af
muligheden for at opnå internationale erfaringer
og kvalifikationer.
Jeg ser med glæde hen til et EU-program, der
kan understøtte den danske ordning og medvirke til en yderligere styrkelse af de unges muligheder på dette område. For at sætte yderligere
skub i et af de nye EU-programmer under
Sokrates, nemlig Comeniusprogrammet for skolerne, har jeg besluttet at give et særligt økonomisk bidrag til de skoler, som kommer med i det
nye program, svarende til halvdelen af den støtte, der ydes skolerne fra EU.
Udlandsophold er imidlertid ikke kun en
mulighed for disse dele af uddannelsessystemet.
I erkendelse af vigtigheden af udenlandske
impulser blev der med vedtagelsen af den fri
ungdomsuddannelse åbnet for, at et udlandsophold kan indgå som en del af uddannelsen. Efter
indgåelsen af de første 100 uddannelsesaftaler
på området har det vist sig, at ca. halvdelen af
aftalerne har inkluderet et udlandsophold. Det
siger noget om de unges store interesse for
international kompetence, og om, at vi her har
ramt noget helt centralt for ungdommen, som vi
så skal skabe muligheder for kan udbygges og
udvikles.
Jeg vil som nævnt behandle de videregående
uddannelser for sig, fordi de indtager deres
egen plads i internationaliseringsbestræbelserne. Disse uddannelser har til alle tider været
stærkt afhængige af internationale erfaringer og
viden.
Forskning er jo i sit væsen international. Indtil
for bare 10 år siden var det imidlertid karakteristisk for de højere uddannelsers internationali-

sering, at det hovedsagelig var eliten blandt forskere og undervisere, der havde kontakt med
udlandet. På denne måde kunne de blive inspireret og videregive deres erfaringer og viden til
de studerende.
Med vedtagelsen af den såkaldte EF-pakke
om det indre marked i 1986 og vedtagelsen af
Erasmusprogrammet i 1987 og den deraf følgende åbning af institutionerne for udenlandske
studerende skete der imidlertid en markant
ændring. Nu er det en væsentlig del af alle
nybagte kandidater fra universiteterne, som har
studeret mindst ét semester i udlandet, og andelen vokser hastigt. Internationaliseringen af de
videregående uddannelser blev så at sige demokratiseret. Det er de enkelte institutioner selv,
der i vidt omfang må fastlægge og udbygge den
internationale dimension i uddannelserne, men
jeg agter på alle for mig mulige måder at støtte
institutionerne i deres bestræbelser på at øge
såvel de studerendes som lærernes internationale erfaringer og viden. Det er mit indtryk bl.a.
fra de strategiplaner, jeg har set fra universiteterne på det seneste, at der også i høj grad arbejdes med strategier for internationalisering.
Det er nok et gennemgående og rigtigt træk,
at uddannelsesinstitutionerne som udgangspunkt går efter at vælge internationale samarbejdspartnere ud fra kriterier om faglig kvalitet
og relevans.
Jeg ved, at rektorkollegiets internationale
udvalg netop nu arbejder på en rapport om
internationaliseringsstrategier på de højere
uddannelser. Rapporten er en opfølgning på et
seminar, der blev afholdt i slutningen af 1995.
Rapporten skal bl.a. bidrage til at øge samarbejdet mellem institutionerne f.eks. om danskundervisning for udlændinge, og jeg ser frem til
det endelige resultat af denne rapport. Som jeg
har set det udtrykt i en af universiteternes strategiplaner:
»Universitetet har en kulturel forpligtelse til
at medvirke til, at ny erkendelse og nye tanker
tænkes, formuleres og publiceres på dansk. Den
omstændighed, at engelsk er ved at blive det
internationale videnskabelige sprog, på samme
måde som latin var det i universitetets barndom
og ungdom, må ikke implicere, at dansk forvandles til det almuesprog, det var engang.«
Det er klart, at Danmark som et lille sprogområde har det særlige problem, at ikke mange
uden for vores eget land forstår dansk eller satser på at lære det. En af strategierne på uddannelsesinstitutionerne må derfor nødvendigvis
være at udbyde fag og kurser på engelsk.

- Tirsdag den 23. januar 1996 (F 12)
At det er en balance, og at der ikke skal internationaliseres for enhver pris, er blevet understreget i Landssammenslutningen af Moderate
Studenter i den i øvrigt udmærkede rapport,
som hedder »Perspektiver for internationalisering af de videregående uddannelser« og i
øvrigt i den OECD-undersøgelse om internationalisering, »A Curriculum«, som Danmark deltager i. Netop undervisning på engelsk ikke
mindst i startfasen kan gå ud over kvaliteten af
undervisningen for de danske studerende.
Vi forsøger også at gå den anden vej, at gøre
udlændinge, der agter at opholde sig i Danmark
i længere tid, i stand til at lære dansk. EuropaDansk-projektet skal ses i dette lys. Det er et
projekt, der består af et præsentationsprogram
om dansk kultur, uddannelse m.m. og et undervisningsprogram i dansk. Jeg forventer mig
meget af dette projekt, som dog først rigtig vil få
effekt i løbet af 1997.
Indførelsen af den nye universitetsstruktur,
tre plus to plus tre, har også været en del af
vores internationaliseringsbestræbelser. At det
er lykkedes for os at gøre vore afgangsniveauer
internationalt sammenlignelige, fik vi et glædeligt bevis på, da vore bacheloruddannelser blev
så tilfredsstillende anbefalet af USA's nationale
råd for evaluering af udenlandske eksaminer på
baggrund af amerikanske uddannelseseksperters grundige undersøgelse af vort uddannelsessystem.
I samme forbindelse kan jeg oplyse, at den
danske regering arbejder aktivt såvel i Europarådet som i EU og i UNESCO på at fremme den
gensidige anerkendelse af eksamensbeviser
både på det akademiske og på det professionelle
niveau. I de samme otganisationer arbejder vi
også på at indføre gennemskuelige eksamensbeviser, som skal kunne forstås af arbejdsgivere
overalt i verden.
For at støtte institutionerne i deres bestræbelser på at fremme udvekslingen af studerende
har vi på finansloven for 1996 afsat særlige midler til danske udvekslingsstuderende, der sendes til udlandet, og til udenlandske udvekslingsstuderende, der optages på en dansk
uddannelsesinstitution.
Studie- eller praktikperioden skal være af
minimum tre måneders varighed og indgå i
uddannelsesforløbet. Jeg har budgetteret med et
beløb på 5.000 kr. pr. studerende til dette formål. Vi vil i løbet af efteråret have oplysninger
om, hvilken virkning indførelsen af disse særlige midler har haft på udvekslingen.

2969

11993 gennemførte vi som bekendt en reform
af ph.d.-uddannelsen, så den i højere grad blev i
overensstemmelse med internationale tendenser
inden for dette uddannelsesområde. Gode
forskningsmiljøer er som nævnt internationale.
Danskerne kan sågar få hele deres ph.d.-uddannelse i udlandet med stipendier og omkostningerne dækket inden for rammerne af den danske uddannelse.
\
Med den seneste ændring af SU-loven er der
nu skabt mulighed for, at udlændinge, når det
er til gavn for dansk forskning, kan få en
ph.d.-uddannelse i Danmark.
Helt generelt vil jeg sige, at unges ophold i
udlandet i kortere eller længere tid er og bliver
et af de allervigtigste midler til at styrke den
internationale dimension i uddannelserne og til
at opbygge den mellemfolkelige forståelse og
kommunikation, som er nødvendig, hvis vi skal
bevare et fredeligt og demokratisk globalt fællesskab.
Jeg har derfor i samarbejde med i øvrigt flere
andre ministerier i 1995 udsendt en vejledning
til unge, der ønsker at studere eller arbejde i
udlandet. Det er min hensigt at revidere vejledningen i løbet af kortere tid, således at alle unge
til enhver tid har mulighed for at få ajourført og
korrekt viden om de forskellige former for
udlandsophold og om de mange spørgsmål om
f.eks. skat, bolig, forsikring, værnepligt og
meget mere, der skal afklares i forbindelse hermed.
Jeg vil også pege på de lempelser, som på
Undervisningsministeriets foranledning er blevet gennemført med hensyn til opholdstilladelser til udlændinge, der skal studere eller forske i
Danmark. Lempelserne vil gøre det lettere at tiltrække studerende til danske uddannelser, og
det vil blive lettere at få gæsteforelæsere m.v. til
landet, alt sammen til gavn for det internationale miljø på vore skoler og institutioner.
Men der er stadig barrierer for studentermobiliteten. Europa-Kommissionen kommer i
næste måned med en såkaldt grønbog, dvs. et
oplæg til medlemsstaterne om, hvad vi kan gøre
for at fjerne disse barrierer. Denne grønbog vil
jeg naturligvis se på med stor interesse: især vil
jeg fokusere på de forslag, der måtte være til at
fjerne barfiererne for lærermobiliteten.
Som noget særligt og meget afgørende vil jeg
fremhæve de muligheder, der ligger i informationsteknologien. Anvendelsen af moderne
informationsteknologi på alle niveauer i uddan- '
nelsessystemet bidrager til at styrke befolknin-

2970

Tirsdag den 23. januar 1996 (F 12)

gens internationale viden og kompetence, ikke
mindst fordi informationsteknologi muliggør
mange og forskelligartede kontakter med udenlandske uddannelsesinstitutioner og med elever
og studerende på samme niveau.
Denne teknologi gør det ligeledes muligt i
stort omfang at trække på udenlandske informationskilder som f.eks. databaser af forskellig
art, hvilket skaber grundlag for øget viden om
internationale forhold.
Jeg kan med tilfredshed konstatere, at et
hastigt stigende antal skoler og institutioner,
undervisere, elever og studerende engagerer sig
i at fremme anvendelsen af informationsteknologi i uddannelsessektoren.
Jeg har igennem den seneste tid taget en række initiativer til at fremme og stimulere dette
område inden for alle niveauer i uddannelsessystemet. F.eks. er der givet støtte til eksperimenter og pilotforsøg i folkeskolen, i gymnasiet
og på erhvervsskolerne, ligesom alle uddannelsesinstitutioner gradvis bliver forbundet på net.
Og jeg har ikke mindst - det synes jeg er vigtigt
- oprettet et center for teknologistøttet undervisning.
Den danske regering arbejder endvidere
aktivt både inden for EU og inden for Nordisk
Ministerråd for at styrke og udvikle teknologien.
Det er også et udtryk for ønsket om at udnytte denne teknologi, at Undervisningsministeriet
nu har sin egen homepage på Internettet bl.a.
med oplysninger på engelsk om det danske
uddannelsessystem. Jeg er sikker på, at vi inden
for meget kort tid vil opleve måske endda en
eksplosion på dette område, hvor unge over
hele verden vil, som det hedder, klikke ind på
nettet for at få information om studiemuligheder i andre lande, og vi skal naturligvis sørge
for at være på med nyttige og ajourførte oplysninger.
Jeg kan oplyse, at jeg i det hele taget vil arbejde aktivt for at gøre danske uddannelser attraktive i udlandet bl.a. ved at gøre informationer på
fremmedsprog om det danske system lettere tilgængelige. Der er allerede mange og gode informationer, men udviklingen går stærkt, og vi
skal selvfølgelig sørge for hele tiden at være
ajour.
Internationalisering er en proces, som til stadighed skal styrkes og udvikles. Mange og
mange vigtige aktiviteter foregår på de enkelte
skoler og institutioner i øvrigt helt uden om
ministeriet, og i mange tilfælde er det amter,

kommuner eller arbejdsmarkedets parter, der
har det afgørende ord, også hvad internationalisering angår.
Endelig rejser de unge også selv helt på eget
initiativ og i et omfang som aldrig før set. Det er
en udvikling, som vi må glæde os over, men
ikke nødvendigvis blande os i.
Det gælder også, hvis vi ser på det danske
uddannelsessystems særkende, folkeoplysningen. Langt de fleste af folkeoplysningens sædvanlige undervisningsområder er selvstændige,
frivillige tilbud, hvor undervisningsplanerne
udarbejdes ganske uafhængigt af det offentlige.
Vi kan f.eks. ikke pålægge dem at internationalisere deres undervisning. Det mener jeg nu
også ville være ganske unødvendigt. Der er i
disse folkelige kredse en gammel og stærk tradition for at søge mellemfolkelige kontakter, og
den er bestemt ikke blevet svagere i de senere
år.
Men på alle de områder i uddannelsessystemet, hvor jeg har mulighed for det, vil jeg som
nævnt medvirke til, at formålet med de mange
internationale aktiviteter klargøres og der stilles
de rigtige kvalitetskrav til det internationale
arbejde i undervisningen.
Derfor har jeg også bedt Socialforskningsinstituttet om sammen med ministeriet at
iværksætte en undersøgelse af de mange aktiviteter, der finder sted på gymnasier, hf-kurser og
på VUC-centrene. Når undersøgelsen er slut, vil
vi offentliggøre resultaterne og anbefalingerne
til skolerne om, hvordan der opnås den bedste
kvalitet i det internationale arbejde.
Jeg vil også overveje nærmere, om der skal
laves en tilsvarende undersøgelse af de internationale aktiviteter på folkeskoleområdet.
Selv om der sker meget, vil der kunne gøres
endnu meget mere. Vi skal i Danmark være med
til at sikre, at kvalitet er i højsædet, og at tilbagevendende uddannelse fremmer færdigheder og
kvalitet. Vi skal medvirke til, at hvert enkelt
land vil kunne udnytte de andres erfaringer, og
vi skal fremme de fælles demokratiske værdinormer, herunder ikke mindst respekten for et
multikulturelt globalt fællesskab.
Jeg vil derfor fortsætte med over en bred front
at opmuntre og støtte de bestræbelser, der
udfoldes i uddannelsesverdenen for at åbne de
danske uddannelsesinstitutioner mod det internationale samfund, som vi bliver stadig mere
integreret i. Det er mit håb, at vi i Undervisningsministeriet derigennem vil kunne bidrage
til en øget bevidsthed og en øget indsats såvel

I I

Tirsdag den 23. januar 1996 (F 12)

på de enkelte uddannelsesinstitutioner som hos
de enkelte lærere og hos de enkelte elever og
studerende.
Forhandling
Anders Mølgaard (V):
Jeg vil først starte med at takke ministeren for en
meget lovende besvarelse. »Et lille land, og dog
så vidt om jorden end høres danskens sang og
mejselslag.« Vi har alle sunget disse verslinjer
fra H.C. Andersens dejlige sang »I Danmark er
jeg født«. Bedre end mange bøger eller mangen
en festtale beskriver netop disse to verslinjer
den dobbelthed, som karakteriserer Danmarks
forhold til omverdenen.
Ja, vel er vi en lille stamme, men samtidig
berejste, og traditionen tro møder vi verden
med åben pande. Vores virke indskrænkes ikke
kun til området nord for Kruså og vest for
Øresund.
Lige siden vikingetiden har vores forfædre
rejst ud for at suge ny viden og nye færdigheder
og skikke til sig for ofte senere at vende tilbage
til Danmark med inspiration og gåpåmod.
Søfolk, købmænd, studerende, svende på valsen
og unge studenter på dannelsesrejse til Paris har
i århundreder forsøgt sig udenlands. Længe før
interrail, EU-sprogrejser og Erasmusprogrammer har unge kendt og værdsat betydningen af
at være internationalt orienteret.
Selv om det måske kan opfattes som en kættersk tanke, fristes man ligefrem til at postulere,
at på visse områder er det en flot ambition at nå
op på vore forfædres niveau.
Det bør i hvert fald mane til eftertænksomhed, at i 1600-tallets Danmark skulle en håndværkssvend mindst tre år på valsen for senere at
kunne slå sig ned som mester på Sjælland eller i
Skåne. Selv her på tærsklen til år 2000 ville en
sådan målsætning blive modtaget med både
hovedrysten og himmelvendte øjne, og det sætter måske bedst af alt begrebet udvikling i relief.
Så vidt det historiske perspektiv, som i denne
sammenhæng er uhyre relevant.
Som omtalt i begrundelsen for forespørgslen
er formålet med denne debat at sætte nye mål, at
lokalisere nye fyrtårne og at finde nye veje, der
fører til morgendagens sigtepunkter. Vi er
naturligvis helt på det rene med, at der allerede i
dag, som også ministeren har været inde på, er
mange aktiviteter i gang i vort uddannelsessystem for at styrke den internationale dimension.

2971

Ministeren har beskrevet en række af disse
tiltag, og der er al mulig grund til at udtrykke
respekt for den indsats, som mange gode ildsjæle yder på talrige institutioner rundt om i landet.
Men i Venstre finder vi, at tiden er inde til at
forsøge at definere en regulær national strategi
på dette område.
Efter Venstres opfattelse må den internationale dimension i uddannelserne sigte mod at
skabe færdiguddannede på alle niveauer, der
besidder evnen til både at forstå, deltage og
reflektere i et samfund, hvor det globale fællesskab bliver stadig større.
Men samtidig forudsætter forståelsen for
fremmede kulturer et solidt fundament, der
tager udgangspunkt i vores egen kulturelle baggrund. Målsætningen om en international
dimension i uddannelserne må bygge på følgende to hovedprincipper:
1) Den internationale dimension skal indgå som
et naturligt integreret element i uddannelserne.
2) Den internationale dimension bør som noget
centralt bygge på den faglige refleksion og
tage udgangspunkt i en konkret faglig sammenhæng.
Dermed ønsker vi at understrege, at sikring af
et gedigent fagligt niveau har topprioritet. Flere
og flere unge bør hente inspiration og viden
uden for landets grænser, samtidig med at kvaliteten er i højsædet. Vi ønsker ikke at stimulere
6-dages-klassefester i London eller 14-dagessightseeingture hos jævnaldrende i Italien. Faglig relevans og opfølgning er ultimative krav.
Det er altafgørende, at det internationale perspektiv indgår helt naturligt i den daglige
undervisningssituation, og derfor må den øgede
fokusering på dette tema f.eks. ikke gå ud over
indlæring af basale færdigheder i folkeskolen
som at skrive, læse og regne.
Integration af den internationale dimension i
uddannelserne kan følge to hovedveje:
1. Integration kan ske vertikalt i hvert fag, hvor
de internationale elementer på en naturlig
måde anvendes i en faglig perspektivering.
Man kunne f.eks. i historie belyse paralleller i
Europa til vore landboreformer i slutningen
af 1700-tallet eller i. samfundsfag undersøge,
hvordan andre i-lande tacklede energikrisen
i 1970'erne.
2. Integration kan også ske horisontalt, altså på
tværs af fagene, hvor det er den internationale dimension, der binder selve fagene sammen. F.eks. kunne en gymnasieklasse vælge

2972

Tirsdag den 23. januar 1996 (F 12)

at sætte fokus på temaet »den internationale
arbejdsdeling« og vælge vinkler fra både
geografi, samfundsfag og historie.
For at skabe et solidt afsæt for denne uddannelsespolitiske offensiv har Venstre netop fremlagt et 28 siders debatoplæg. Debatoplægget er
udarbejdet af en arbejdsgruppe bestående af
undervisere samt elever og studenterrepræsentanter fra alle niveauer i uddannelsessystemet.
Oplægget gennemgår systematisk de tre
hovedniveauer:
1. Folkeskolen.
2. Ungdomsuddannelserne.
3. De videregående uddannelser.
For hvert af de områder beskrives målsætninger og midler. Vi har også krydret oplægget
med solstrålehistorier fra det virkelige liv, som
kunne være rettesnore for andre potentielle
ildsjæle på andre uddannelsesinstitutioner.
Jeg vil nu trække et lille udpluk af de mange
forslag for debatoplægget frem her i dag:
1. Indføre engelsksprogede aktiviteter fra 1.
klasse.
2. Inden en elev forlader folkeskolen, bør han
eller hun være igennem mindst ét ophold i
udlandet med privat indkvartering hos en
privat værtsfamilie. EU-undervisningsministrene burde overveje muligheden for at
lave et education rail-system, der sikrede
minimale transportudgifter for unge på
f.eks. udvekslingsture.
3. Alle skoler og uddannelsesinstitutioner bør
have adgang til Internettet.
4. Undervisningsministeriet burde i tæt samarbejde med de danske dagblade tage initiativ til, at samtlige skoler og uddannelsesinstitutioner tilbydes danske og udenlandske
aviser, som daglig bør være til fri afbenyttelse for alle elever og studerende.
5. Flere lærerstuderende bør tage et praktikophold i udlandet.
6. Lærerudveksling bør stimuleres.
7. Studieture bør som noget naturligt indgå i
selve eksamenspensumet. Det vil også være
naturligt at lave f.eks. en projektopgave
med udgangspunkt i et udvekslingsophold.
8. Man bør inden for de erhvervsrettede ungdomsuddannelser satse strategisk og fokusere på f.eks. Øst- og Centraleuropa eller
Asien, der kan forventes at blive betydelige
økonomiske samarbejdspartnere for Danmark.
9. Der bør afsættes flere midler til unge studerende, der som »free movers« rejser selvstændigt.

10. Specielt de videregående uddannelsesinstitutioner bør satse på mere gennemarbejdede engelsksprogede uddannelsestilbud.
11. Modtagelse og integration af udvekslingsstuderende og gæstelærere skal sigte mod
etablering af velfungerende internationale
studie- og forskningsmiljøer.
12. Vi skal fra dansk side støtte en øget anerkendelse af eksamensbeviser og akademiske kvalifikationer.
13. Lærerudveksling og gæsteprofessorater bør
i højere grad anvendes til at nå målsætningen om internationale perspektiver i undervisningen.
14. Etablere sommeruniversiteter, som jo med
stor succes praktiseres i f.eks. USA og
Frankrig. Det bør være et permanent tilbud
og ikke kun her i kulturbyåret 1996.
Desværre tillader tiden ikke at berøre flere
konkrete forslag, men jeg vil til sidst gerne
understrege, at når Venstre taler om det internationale perspektiv, gælder det altså både EU,
Norden, Øst- og Centraleuropa, Asien og USA.
Det er vigtigt ikke alene at tænke i snævre
EU-baner.
På vegne af samtlige folketingspartier vil jeg
fremsætte følgende:
Forslag om motiveret dagsorden
»Idet Folketinget opfordrer undervisningsministeren til i folketingsåret 1996-97 at give Folketinget en redegørelse for den seneste udvikling
af den internationale dimension i uddannelserne og for en fremtidig strategi på området,
går Folketinget over til næste sag på dagsordenen.«
(Dagsordensforslag nr. D 32).
Fjerde næstfonnand (Kirsten Jacobsen):
Der er nu fremsat følgende forslag om motiveret
dagsorden: (Se ovenfor). Dette forslag indgår
herefter i forhandlingen.";Ole Vig Jensen
35185;name_party;":
Når vi hører undervisningsministerens tale her i
Folketinget, fremgår det helt klart, at vi i denne
sag i hvert fald ikke står på bar bund, at vi ikke
står ved begyndelsen, men at vi i internationaliseringen er rigtig langt fremme, og at der har
været gjort en indsats på dette område igennem
rigtig mange år. Det betyder dog ikke, at vi ikke
også skal lægge strategier for fremtiden, og det

Tirsdag den 23. januar 1996 (F 12)
er givet det, der er opgaven, og det, der så også
kan indgå i den videre diskussion.
Internationaliseringen af vort uddannelsessystem er væsentlig i vort samfund, og vi har da
også i mange år haft en markant tradition for at
have den internationale dimension med i
undervisningen, hvilket er nødvendigt, hvis vi
skal klare os nationalt og internationalt.
For Socialdemokratiet er det vigtigt, at internationaliseringen i uddannelsen tilrettelægges,
så der ikke kun bliver tale om internationalisering, der kommer en del af de uddannelsessøgende til gavn. Det er vigtigt at forberede alle
elever under uddannelse, så de kan begå sig i et
samfund, der er globalt. Derfor har internationaliseringen også været en del af vores uddannelsestradition igennem årene tilbage fra
1960'erne, som også undervisningsministeren
redegjorde for det i sit svar til Uddannelsesudvalget tilbage i marts måned 1995.
Denne internationalisering af vort uddannelsessystem har haft det mål at gøre eleverne fortrolige med at skabe kendskab til samt forståelse
for andre landes sprog, levevis, kultur og tradi- tioner. Det er kommet til udtryk ved undervisningen i internationale emner i de enkelte fag,
ved undervisningen i fremmedsprog samt ved
kontakt med andre lande - vel først og fremmest i Europa.
Med udviklingen i Europa i de sidste 25 år er
behovet for internationalisering i uddannelserne
tydeligvis vokset. Det er en udfordring at sikre
alle relevante uddannelser et betydeligt internationalt indhold. Det hænger også nøje sammen
med udviklingen på arbejdsmarkedet - mulighederne for beskæftigelse. I de fleste fag er det
faktisk nødvendigt, at man i dag kan et eller
flere sprog.
Udfordringen omhandler ikke mindst voksenuddannelserne og f.eks. de kortere og videregående uddannelser. Ofte møder man
arbejdsgivere, der lægger betydelig vægt på, at
sprogundervisning indgår i de arbejdsmarkedskurser, der udbydes. Måske er det endda sådan,
at det er på voksenuddannelsesområdet, der er
den allerstørste brug for en indsats her og nu,
idet vi jo dér har store grupper, som måske
mangler den internationale erfaring.
Det er selvfølgelig vigtigt, at eleverne i folkeskolen har den internationale dimension med i
undervisningen, og det fremgår da også af
Undervisningsministeriets faghæfter, at dette er
tilfældet. Med den nye folkeskolelov undervises
der i engelsk fra 4. klasse, og jeg vil godt sige, at

2973

fra Socialdemokratiets side vil vi være betænkelige, ja, vi vil være imod, at man skulle undervise fra 1. klasse. Vi tror, at det er vigtigt, at man
lærer de andre fag i l . , 2., 3. klasse og så får
engelskundervisning fra 4. klasse. Det er et rigtigt niveau, vi dér er landet på, og der er da heller ingen tvivl om, at når eleverne forlader folkeskolen i dag, har de ganske gode kundskaber
i engelsk og i hvert fald yderligere mindst et
fremmedsprog, i øvrigt langt bedre kundskaber,
end de havde tidligere. Det hænger selvfølgelig
også sammen med de oplevelser, eleverne har
uden for skoletiden.
Men det fremgår også af faghæfterne, at eleverne skal have kendskab til den nære og til den
fjerne verden, så der er også taget fat på disse
spørgsmål.
I gymnasiet er der ikke nogen tvivl om at man
har taget det internationale arbejde op som en
betydelig udfordring, og på handelsskolerne
etableres der særlige internationale linjer. At
internationaliseringen virker, ser man tydeligt af
det store antal unge, der efter gymnasiet og
handelsskolen tager ophold i udlandet. Efter
undervisningsministrenes vedtagelse af den
europæiske dimension i uddannelsen er der
basis for mere systematisk at styrke den europæiske dimension i undervisningen. I læseplanerne indarbejdes den europæiske dimension i
relevant undervisning som f.eks. sprog, historie
og geografi, men også i andre fag.
På gymnasierne foregår der da også en betydelig stigende international aktivitet. Alt andet
vil rent faktisk også være ganske utænkeligt.
Det er lige fra sprogundervisningen til internationalisering af fagene i øvrigt, idet fag som
historie, samfundsfag og geografi skal omfatte
internationale forhold.
I gymnasierne gør man sig da også i høj grad
bekendt med internationale forhold ved at deltage i studierejser. Det er således sådan i dag, at
hver anden gymnasieklasse rejser til udlandet,
og i den sidste opgørelse, som fandt sted i
1990-91/1991-92, havde man en stigning på
10 pet. Jeg er ikke i tvivl om, at hvis man ajourfører den opgørelse, er det langt højere tal, der
ligger fremme på nuværende tidspunkt. Man
kan også se af den samme undersøgelse, at skolelederne i ganske høj grad henter inspiration i
udlandet for at sikre den internationale dimension i undervisningen.
Også på universiteterne må kravet være, at
undervisningen har et betydeligt internationalt
indhold, og at studieplanerne indrettes, så der er

2974

Tirsdag den 23. januar 1996 (F 12)

mulighed for, at udlandsophold indgår i undervisningen, uden at studietiden forlænges.
Med finanslovforliget er der i øvrigt sikret en
udvidet SU-støtte til studerende i udlandet,
således at der nu er mulighed for at få SU i op til
4 år, hvis man studerer i udlandet. Det er i
øvrigt, synes jeg, meget positivt i forhold til tidligere holdninger på det område.
Det er også vigtigt at sikre - og det arbejdes
der med - at merit kan overføres imellem universiteterne, men samtidig kræves der selvfølgelig gensidighed i forhold til studerende i
udlandet, som ønsker at studere på danske universiteter. Vi skal gøre det attraktivt for udenlandske studerende at læse i Danmark, og det
skal også være attraktivt for universiteterne at
tage udenlandske studerende ind på studierne.
På erhvervsuddannelsesområdet sker der en
rigtig, men også en absolut nødvendig udvikling. Med Leonardo-programmet sker der frem
til 1999 en udvikling af internationale udviklingsaktiviteter. Internationaliseringen i uddannelsen har mange perspektiver, der sker meget
på området, og denne udvikling vil fortsætte.
For at sikre sammenhæng kræver det selvfølgelig en stor indsats af undervisningsministeren
og Undervisningsministeriet, og fra de diskussioner, der har været, har jeg også indtryk af, at
ministeriet og undervisningsministeren er indstillet på at yde denne indsats.
Jeg synes, det er positivt, at der bliver lavet en
strategi på området, og at der også af ministeren
bliver givet en redegørelse om, hvor vi står på
nuværende tidspunkt.";Jens Peter Vernersen
42002;name_party;":
Den canadiske premierminister Lester B. Pearson modtog i 1950'erne Nobels Fredspris. I
fredspristalen spurgte Pearson: »Hvordan kan
der blive fred her i verden, hvis folk ikke forstår
hinanden, og hvordan kan det overhovedet
fremmes, hvis ikke de har kendskab til hinanden?« Hvad Lester B. Pearson talte om, var netop at fremme den internationale forståelse og
fremhæve, at dette kun kan ske, hvis de sproglige og kulturelle barrierer fjernes. Selv om
Lester B. Pearsons vinkel først og fremmest var
en udenrigspolitisk vinkel, er den et godt
udgangspunkt for denne forespørgsel om fremme af internationaliseringen i Danmark.
Det er også således i dag, at man faktisk med
udgangspunkt i Lester B. Pearsons tale har
oprettet internationale gymnasier, der er spredt
over hele verden, de såkaldte united world col-

leges, som netop har internationaliseringen som
målsætning.
Siden er det derfor også for længst kommet
til, at vi i Danmark i langt højere grad diskuterer
og iværksætter initiativer til fremme af den
internationale dimension i vort uddannelsessystem. Det skyldes efter Det Konservative Folkepartis opfattelse tre grundlæggende forhold:
For det første er det danske erhvervslivs
behov for internationalt orienteret arbejdskraft
steget markant i takt med den øgede globalisering og den stigende liberalisering af verdenshandelen. Der er i dag en skæv udvikling mellem uddannelsessystemet og arbejdsmarkedet,
og jeg vil derfor indledningsvis spørge, hvorledes undervisningsministeren agter at inddrage
de forspring, som dansk erhvervsliv har internationalt, mere aktivt i uddannelsessystemet.
For det andet har udviklingen i informationsteknologien nedbrudt de fysiske og sproglige
barrierer, der tidligere har eksisteret mellem
landene, og dette har medvirket til at gøre Danmark til en aktiv del af den globale landsby.
Endelig er der i forskellige internationale fora,
herunder og ikke mindst på EU-plan, sket en
betydelig tilgang af finansielle ressourcer, der
både kan og skal udnyttes til at fremme internationaliseringen ikke mindst her i 1996, der jo er
EU's år for livslang uddannelse.
Ligeledes skal det fremhæves, at EU med
Maastricht-Traktaten fik traktatfæstet uddannelsesområdet med artikel 126 og 127, der
omhandler en styrkelse af samarbejdet, udviklingen og udvekslingen inden for Den Europæiske Union.
Det er her vigtigt at understrege, at Det Konservative Folkeparti ser det som en styrke, at
kompetencefordelingen mellem nationalstaterne
og EU på dette område er klart defineret, således at uddannelsesområdet er et højt prioriteret
område på det mellemstatslige niveau.
Med andre ord skal det danske uddannelsessystem ikke udsættes for nogen grad af harmonisering, men give mulighed for at tilbyde og
fremme den internationale dimension i uddannelsesforløbet. Der gennemføres en lang række
gode EU-initiativer, men man kan sætte spørgsmålstegn ved, om der overhovedet er et overblik over ressourceforbruget.
Det Konservative Folkeparti vil derfor gerne
foreslå undervisningsministeren, at der foretages jævnlige evalueringer af dette, og høre, om
ministeren har planer i denne retning, herunder
også planer for EU's år for livslang uddannelse.

Tirsdag den 23. januar 1996 (F 12)

2975

For Det Konservative Folkeparti skal begrebet Som undervisningsministeren også tidligere
internationaliseringen først og fremmest omfatte selv har været inde på, mener vi også, at man
følgende målsætninger:
skal fremme europaklasserne, og at der skal
Internationaliseringen dækker over at skabe afsættes yderligere ressourcer til studieture og
kendskab til og forståelse for fremmede kultutil internationalt orienterede projekter.
rer, beherskelse af fremmedsprog, personlige
Det tredje område er de erhvervsrettede
erfaringer erhvervet gennem ophold i udlandet
uddannelser. For de erhvervsrettede uddannelog kontakt til det internationale miljø, hvilket.
ser gælder der helt særlige forhold. Da disse i
ikke mindst giver danske kandidater, der stude- endnu højere grad end andre uddannelser skal
rer i udlandet, og udenlandske kandidater, der
ses med erhvervsrettede briller, er det meget
studerer i Danmark, konkurrencedygtige forvigtigt at fremme forståelsen for internationale
hold.
forhold, for beherskelse af fremmedsprog, herFor at sikre, at såvel de studerende som
under også den erhvervsrelaterede del af sproerhvervslivet får de bedst tænkelige vilkår for gene, samt styrke den internationale udveksling
internationaliseringen, skal uddannelsessystevia praktikophold. Her er der god grund til at
mets forskellige trin alle målrettes i langt højere
fremhæve EU-programmet Leonardo, som er et
grad end i dag først og fremmest på folkeskolegodt ressourcegrundlag for en styrkelse af den
området. Her skal den internationale dimension erhvervsrettede indsats.
styrkes. Dette gøres ved, at man mere målrettet
Et fjerde område er de videregående uddaninddrager internationale perspektiver i de
nelser. Den kundskab og erkendelse, som er
enkelte fag, eksempelvis samfundsfag, religion 홢blevet udviklet på universiteterne og de højere
og historie. Her ser vi det som afgørende, at
læreanstalter, er gennem tiderne blevet mere
man ikke vælger kun at satse på EU-dimensiointernational, ikke mindst via universiteternes
nen, selv om den er nok så relevant. Det er
netværk over de nationale grænser. For de fleste
meget vigtigt, at man holder fast i, at internatiostuderende er fremmedsprogene en naturlig del
naliseringen skal ses ud fra et globalt synspunkt. af hverdagen, idet faglige tidsskrifter og meget
På folkeskoleområdet skal fremmedsprogene
undervisningsmateriale i dag kun foreligger på
også styrkes, og for Det Konservative Folkeparti fremmedsprog.
er en styrkelse af fremmedsprog et kardinalImidlertid må indsatsen styrkes på følgende
punkt. Hvis fremtidens generationer ikke skal
områder: Mobiliteten skal styrkes gennem stuopdeles i et A- og et B-hold rent sprogligt, må
dieophold og praktik i udlandet, således at
det være et krav, at alle som minimum lærer to
sprog, kultur og faglige kundskaber styrkes.
fremmedsprog. Dette kræver muligvis, at ind- Her bør vi fremhæve Erasmus- og Sokratesprolæringen af det første fremmedsprog fremryk- grammerne som EU-initiativer, der er en klar
kes til en tidligere start end i dag, men det er her styrkelse af udvekslingen. Ligeledes bør det
væsentligt at understrege, at forudsætningen
nævnes, at der på finansloven for 1996 er afsat
for, at man overhovedet kan lære fremmed15 mio. kr. ekstra til dette formål. De danske
sprog, er, at man kan tale dansk godt nok. Deruddannelsesinstitutioner bør udbyde undervisfor skal en styrkelse af danskundervisningen i ning på hovedsprogene og til dette benytte
folkeskolens første klasser foregå parallelt med
udenlandske foredragsholdere og undervisen styrkelse af indlæringen af fremmedsprog.
ningsmateriale. Dette skal også ses som et initiMed hensyn til undervisningsmateriale og
ativ for at tiltrække udenlandske studerende til
lærernes uddannelse er det også vigtigt, at der
de danske uddannelsesinstitutioner.
sker en opgradering, herunder bl.a., at underviHer vil jeg gerne spørge undervisningsminisere tilbydes udenlandsophold. Konkret bør
steren, hvad regeringen har af planer for interogså materiale i form af videoer og udenlandske nationale, danske uddannelsesmiljøer.
aviser være til rådighed for folkeskoleeleverne.
Vi skal også fremme forskningsmuligheder i
Ligeledes bør de muligheder, som den informaudlandet, herunder deltagelse i internationale
tionsteknologiske udvikling giver, bruges langt
forskningsnetværk, samt fremme publicering af
mere aktivt i dag, herunder bl.a. Internettet.
danske forskningsresultater i meriterende interEt andet område er gymnasier og hf. For
nationale fagbøger. Overordnet er der ingen
gymnasier og hf gælder det samme grundlag
tvivl om, at man har glæde af at tage på et udensom på folkeskoleområdet, at fremmedsprogs- landsophold i løbet af et uddannelsesforløb,
undervisningen bør styrkes som redskabsfag. , men her er der ofte problemer med meritover-

2976

Tirsdag den 23. januar 1996 (F 12)

førsler. Hvad agter ministeren at gøre for at sikre et mere effektivt meritsystem?
Endelig er der hele folkeoplysningssektoren.
Der er i dag en lang række aktiviteter, der gennemføres inden for den ikkekompetencegivende
sektor i folkeoplysningsregi. Hvad agter ministeren at foretage sig for at sikre, at man ligeledes i folkeoplysningsarbejdet får fremmet den
internationale dimension?
Det Konservative Folkeparti har en lang række ønsker og spørgsmål til fremme af internationaliseringen. Forhåbentlig vil et folketingsflertal
i dag medvirke til i internationaliseringens tegn
at øge indsatsen for at fremme den internationale dimension i det danske uddannelsessystem.
Det er i hvert fald et meget stort ønske i Det
Konservative Folkeparti.";Lene Espersen
50837;name_party;":
Det er en åben dør, som Venstre og De Konservative forsøger at slå ind med denne forespørgsel, for der sker faktisk en meget kraftig internationalisering af alle dele af uddannelsessystemet. Mange unge tager et år på en udenlandsk
skole, og på de videregående uddannelser bliver det mere og mere almindeligt, at studerende
tager en del af deres uddannelse i udlandet,
ligesom mange uddannelsesinstitutioner udbyder en del af undervisningen på engelsk. Der er
bl.a. igennem EU omfattende programmer, der
letter udvekslingen af elever, studerende og
lærere, et stigende antal unge tager en periode
uden for uddannelsessystemet for at rejse rundt
i verden, osv.
Det er en meget positiv udvikling. Vi har en
ungdom, der har langt mere international forståelse end tidligere generationer. Der er ingen
tvivl om, at det på ikke særlig lang sigt vil få
væsentlig betydning for befolkningens holdning
til udlændinge her i landet og også vil give en
langt større forståelse for internationale begivenheder.
En stor styrke er det, at der vokser en ungdom op, der tænker internationalt. Det vil også
give et langt mere realistisk billede af styrker og
svagheder i det danske samfund. På nogle
områder vil de unge konstatere, at det danske
samfund faktisk har nogle værdier sammenlignet med de fleste andre samfund, på andre
områder vil de finde ud af, at den danske tro på
egen fortræffelighed kun bygger på uvidenhed
og national selvglæde. I begge tilfælde kan et
mere realistisk billede kun bidrage til at gøre
samfundet bedre.

Det fremgår, at Venstre har været i kontakt
med brede kredse i uddannelsessystemet og
fundet erfaringer frem, herunder har partiet
fundet en række eksempler på regelsæt og vilkår i øvrigt, der kunne forbedres. Det er prisværdigt.
Men det undrer lidt, at Venstre sammen med
De Konservative valgte forespørgselsformen for
at gøre opmærksom på disse eksempler. Forespørgselsformen er især velegnet til at diskutere
en udvikling, hvor noget går skævt og der derfor er grund til at rette op på udviklingen. Dette
er mildest talt ikke tilfældet her, og mindre
ændringer i vilkår og regelsæt er der mange
andre måder at opnå end gennem forespørgsler.
Men vi er naturligvis villige til at se på de mange forslag, som Venstre er kommet med, og til at
være med til at bære nogle af dem igennem.
Nogle af forslagene synes dog mindre gennemtænkte. F.eks. foreslås det at indføre engelsk
i 1. klasse. Det er meget svært at se begrundelsen herfor. Der klages med jævne mellemrum
over, at folkeskolen ikke magter at give eleverne
et tilstrækkeligt grundlag i f.eks. dansk og matematik, men ingen, der har nogen berøring med
ungdommen, kan undlade at bemærke, at hvad
angår fremmedsprog, især engelsk, er de unges
kendskab støt stigende. Derfor er det svært at se
en begrundelse for netop her at lægge undervisningen om.
Men selv om vi som sagt gerne vil være med
til at løse nogle af de problemer, som Venstre
har introduceret, vil jeg bruge resten af min taletid på områder, hvor udviklingen ikke går i den
rigtige retning.
Først vil jeg tage fat på åbningen indadtil. Det
er karakteristisk, at mens Danmark er blevet et
meget åbent samfund udadtil i den forstand, at
flere og flere danskere kan rejse ud i kortere
eller længere tid, modsvares det ikke af en tilsvarende åbenhed indadtil. Der er få udlændinge fra andre vestlige lande, der søger hertil for
at få en uddannelse, og de udlændinge, der af
forskellige grunde søger hertil, oplever ikke, at
de modtages godt.
Hvad angår det første, er der naturlige grunde til, at Danmark ikke er et tilløbsstykke ved
studenterudvekslinger i forbindelse med f.eks.
EU's ordninger: store lande og store sprog vil
altid trække mere end små lande med små
sprog. Danskere, der rejser ud, søger også fortrinsvis til lande, hvor der tales verdenssprog.
Det er begrænset, hvad der kan gøres for at
løse det problem, men noget kan gøres, og det er

(373)
Tirsdag den 23. januar 1996 (F 12)
væsentligt at gøre det. Udlændinges undren
over danske forhold er en lige så vigtig kilde til
forståelse af danske styrkepunkter og svagheder, som danskeres ophold i udlandet er det.
Jeg vil nævne et par punkter, hvor der bør
gøres en indsats. Det ene drejer sig om de faglige uddannelser. Det er et område, hvor Danmark med rette kan være stolt af sine traditioner. Det er de færreste lande, der har faglige
uddannelser af den kvalitet, som vi har, men
ikke desto mindre er disse uddannelser i krise i
disse år. Baggrunden er, at de ligesom de øvrige
statslige uddannelser blev udsat for årlige nedskæringer i de borgerlige regeringers tid, mens
deres konkurrenter, gymnasierne, klarer sig
langt bedre, da de hører under amterne. Derfor
har de faglige uddannelser fået et dårligt ry og
mindre søgning, og når de samtidig har fået en
markedslignende økonomi, truer den manglende søgning kvaliteten af uddannelserne. Derfor
er en dansk styrkeposition truet af ødelæggelse i
disse år.
En løsning, som skolerne selv har peget på,
kunne være at udnytte kapaciteten til at tilbyde
andre lande en forsvarlig faglig uddannelse: det
kunne f.eks. være en hjælp til øst- og mellemeuropæiske lande. Det ville kræve et konkret
program, og det vil formodentlig også nogle
steder være nødvendigt at hæve niveauet gennem efteruddannelseslærere, så vi er sikre på, at
vi kan være kvaliteten af det, som vi tilbyder
andre, bekendt. Til gengæld får vi så også sikret
kvaliteten for vore egne uddannelsessøgende.
Et andet område, hvor en indsats er påkrævet, er inden for forskeruddannelserne. Mens
almindelige universitetsstuderende normalt
vælger udlandsophold efter interesse for det
pågældende lands kultur, universiteternes
berømthed og lign., dvs. efter forhold, hvor
danske universiteter er handicappede, vælger
forskerstuderende i højere grad efter specifikke
kvaliteter, og her burde Danmark have lige så
gode muligheder som andre og større lande.
Derfor er det bekymrende, at så få forskerstuderende vælger at tage deres uddannelse i Danmark, og det kan kun betyde, at vi får for få steder med en forskeruddannelse af international
kvalitet.
Det er der også en række andre indikatorer
der peger i retning af, bl.a. har Forskerakademiet udtalt sig kritisk om kvaliteten af danske forskeruddannelser. Det kunne derfor være nyttigt
at gøre en indsats for at trække flere forskerstuderende hertil, men det ville samtidig kræve, at

2977

vi opbyggede nogle forskeruddannelsesmiljøer,
som vi kunne være bekendt at tilbyde. Hvis vi
gjorde det, ville vi opnå en dobbelt fordel: vi ville kunne drage fordel af den viden, som-unge
mennesker kommer hertil med, og vi ville øge
kendskabet til, hvad moderne forskeruddannelse af international kvalitet indebærer i de akademiske miljøer.
Endelig skal jeg nævne, at der er grund til at
se på kvaliteten af de engelskkundskaber, som
lærerne har på nogle af de kurser, der i dag
udbydes på engelsk. Det er jo velkendt, at mens
kendskabet til engelsk er stort i de yngre generationer, er det ikke altid sådan i de ældre, og
der klages altså mange steder over, at kvaliteten
af det engelsk, der tales på de internationale
uddannelser, er for ringe: det burde der nok
gøres noget ved.
Jeg vil slutte af med den store skamplet, nemlig behandlingen af de udlændinge, der allerede
er her, og det gælder desværre på næsten alle
niveauer i det danske samfund. Unge af udenlandsk herkomst kan nok blive optaget på den
tekniske skole, men når de søger læreplads, bliver de fravalgt. Unge kan få en uddannelsesplads, men de får ikke arbejde bagefter, hvis de
har et fremmedklingende navn. Interesserede
kan f.eks. læse ugebladet Ingeniøren, der har
haft en række artikler om ingeniører med en
dansk uddannelse, men med et fremmedklingende navn, og derfor har de ikke fået job.
Selve uddannelsessystemet er for så vidt
åbent nok for udlændinge, men som arbejdspladser er institutionerne ikke meget bedre end
det øvrige arbejdsmarked.
Da Folketingets Forskningsudvalg besøgte
Berkeley Universitet i Californien, spurgte vi,
hvordan de bar sig ad med at være det formodentlig bedste offentlige universitet i verden. Et
af svarene var, at vi skulle lægge mærke til, at
fire af de folk, vi talte med, talte med udenlandsk accent. En sammenligning med et dansk
universitet er slående: bortset fra en svensker i
ny og næ er der langt mellem udenlandske
ansatte, og Berkeley har dog et kontinents
talentmasse at trække på, før det behøver at gå
til udlandet.
Denne cirkel skal brydes. Det er godt nok, at
danskere rejser ud, men åbenheden skal gælde
begge veje, og derfor skal vi også trække udenlandske talenter hertil. En af forudsætningerne
er, at Danmark lærer at behandle folk af udenlandsk herkomst ordentligt.

2978

Tirsdag den 23. januar 1996 (F 12)

Der er næppe tvivl om, at der er tale om et
generationsproblem. Når den ungdom, vi taler
om i dag, overtager ledelsen rundt omkring i
samfundet, vil vi få et mere åbent og dermed
bedre samfund, men i den ældre del af befolkningen hersker der desværre en stor frygt for
udlændinge. Jeg kan ikke lade være med at
nævne, at i de to folketingsgrupper, der har rejst
debatten her i dag, er der adskillige medlemmer, der nærer denne frygt.
Vi kan ikke vente på, at en ny generation vokser op, vi bliver nødt til at gøre noget i mellemtiden. Et af midlerne er at gøre det lige så vigtigt
for virksomheder og offentlige institutioner at
have det image at være åben for udlændinge,
som det gudskelov er blevet at have et godt
arbejdsmiljø.
Til slut skal jeg sige, at vi naturligvis støtter
det dagsordensforslag, som vi er medforslagsstillere af. Jeg vil dog spørge ministeren, om han
vil sikre, at den redegørelse, der skal gives,
kommer til at omhandle begge facetter, både
danskeres mulighed for at internationalisere sig,
bl.a. ved at rejse ud, og udlændinges mulighed
for at komme hertil. Det bør være to sider af
samme sag.";Kjeld Rahbæk Møller
60689;name_party;":
Internationalisering har længe været et modeord. Vi støder på det dagligt og i flere og flere
sammenhænge, og internationalisering betragtes som noget positivt og nødvendigt.
Med den konstante forbedring af transportog kommunikationsmulighederne er verden
blevet mindre, og vi er alle beboere i en global
landsby. Med telefon, fax og Internet kan vi i
dag kommunikere og nå hinanden uden større
problemer på ingen tid, selv om vi bor på hver
sin side af kloden.
Dette stiller en række nye krav til os alle. Vi er
ikke bare nationale, men også globale borgere.
Som altid når der er tale om en trend, skal man
passe på ikke at lade sig overbegejstre og ukritisk hylde alle former for internationalisering.
Men der er ingen tvivl om, at behovet for internationalisering er konkret og på nogle områder
presserende. I en lille, åben økonomi som den
danske kan vi ikke isolere os. Vi er afhængige af
andre lande og dermed også afhængige af et vist
kendskab til andre landes samfund og kulturer.
Så er spørgsmålet: Hvad kan vi gøre for at fremme befolkningens internationale viden og erfaring?
i

.

I

Denne forespørgsel retter sig først og fremmest mod uddannelsessystemet og forståeligt
nok, for det er oplagt at begynde her. Nu er
uddannelsessystemet ganske vist mange ting
lige fra folkeskolen til folkeoplysningen, men
generelt må man sige, at vi i uddannelsessystemet har meget gode muligheder for at give det
internationale højere prioritet.
I folkeskolelovens første paragraf hedder det,
at folkeskolen skal gøre eleverne fortrolige med
dansk kultur og bidrage til deres forståelse for
andre kulturer. Det synes jeg er ganske godt og
præcist formuleret. En forståelse for andre kulturer kræver kendskab til dem, og et kendskab
til og forståelse for andre kulturer i et samspil
med et grundigt kendskab til den danske kultur
synes jeg er optimalt.
Men er kendskab til og forståelse for andre
kulturer det, der menes, når vi i dag taler om
international viden, erfaring og kompetence?
Det er det næppe. Den internationale dimension
er blevet udvidet. Tidligere var der tale om
international dimension, når man bare havde
lært et fremmedsprog eller tog på en studietur
til et andet land. Det er da også stadig to vigtige
elementer, men internationalisering er ikke gjort
med det. Den internationale dimension er en
kombination af kendskab til og beherskelse af
fremmedsprog, viden om andre lande og endelig et bredt samarbejde med andre lande.
For at starte med sproget. Undervisning i
fremmedsprog starter i den danske folkeskole i
4. klasse, altså når vore skoleelever har fået et
solidt og godt kendskab til det danske sprog.
Desuden gives der mulighed for at få undervisning i tre fremmedsprog i løbet af folkeskolen,
og i gymnasiet er der introduceret fremmedsprog, som ikke hidtil er blevet udbudt, f.eks.
japansk. På flere uddannelsesinstitutioner er det
endvidere blevet muligt at følge undervisningen
på engelsk.
Hvad angår viden om og kendskab til andre
lande, taler vi i folkeskolen om den internationale forståelse i flere fag. Dette dækker over, at
lærerne skal huske at inddrage andre kulturer ikke bare i de oplagte fag som historie, samfundsfag og geografi, men i det hele taget. Flere
og flere uddannelsesinstitutioner indgår i mere
eller mindre faste samarbejdsforhold med
uddannelsesinstitutioner i andre lande, og flere
skoler får multilaterale skolepartnerskaber: et
led i den generelle styrkelse af mulighederne for
udlandsophold.

Tirsdag den 23. januar 1996 (F 12)
På universiteterne er der et boom af ansøgninger om at komme til udlandet for at studere.
Universitetets internationale kontor fortæller
om en konstant stigning, og mange unge vælger
endda at tage af sted uden andet end deres SU.
Så lysten og viljen til at komme til udlandet og
tilegne sig international viden, erfaring og kompetence stortrives efter min mening hos de
unge. Men de kunne selvfølgelig godt motiveres
yderligere, nemlig ved at vi sørger for, at det
ikke er unødig svært at internationalisere sig.
I rektorkollegiets internationale udvalg arbejdes der for øjeblikket med en rapport om internationaliseringsstrategier. Man vil bl.a. søge at
øge samarbejdet mellem institutionerne, og
uddannelserne skal gøres internationalt sammenlignelige, så det bliver lettere at internationalisere sin uddannelse ved f.eks. at tage dele af
den i udlandet, uden at det af den grund sinker
uddannelsesforløbet. Samtidig skal eksamensbeviserne blive så sammenlignelige, at arbejdsgiverne rundt om i verden ved, hvilke uddannelser der tales om, ligegyldigt om en jobansøger kommer med en uddannelse fra Danmark,
Holland eller USA.
Internationaliseringen bliver imidlertid først
optimal, hvis vi opnår at integrere den i hele
vores uddannelsessystem. Det er ikke nogen
kunst at lave mere eller mindre tilfældige
udlandsophold, men det er en kunst og en
opgave at få det internationale til at fylde så
meget, at skolen ville være totalt anderledes,
hvis det internationale forsvandt.
Et godt eksempel på en uddannelsesinstitution, som har formået at inddrage den internationale dimension på eksemplarisk vis, er Kolding Købmandsskole. Som et fast led i deres
2-årige uddannelse til akademiøkonom sendes
eleverne i en periode til udlandet. I øjeblikket er
således 80 unge fra Kolding Købmandsskole
placeret over hele verden. Først tilegner eleverne sig en del af deres teoretiske viden på skolen
i Kolding, herefter sendes de til udlandet primært for at få praktisk erfaring og for at lære det
udenlandske erhvervsliv at kende. Men ikke
nok med det. I Kolding har man endvidere gjort
akademiøkonomuddannelsen til en åben
uddannelse i England. Uddannelsen har været
igennem en længere godkendelsesprocedure,
der har bevirket, at når eleverrie forlader Kolding Købmandsskole, så står de med et dobbelt
eksamensbevis, dels som akademiøkonom, dels
med et uddannelsesbevis fra skolen i England.

2979

Et andet glimrende internationaliseringseksempel finder vi på Kaospiloternes projektlederuddannelse i Århus. Skolen optager studerende fra hele Norden og arbejder på at lægge
det andet år af uddannelsens 3 år i San Francisco. Det er så sandelig en internationalt orienteret uddannelse. Og det er bare to eksempler der er mange flere fra det danske uddannelsessystem.
Et af de områder, hvor jeg tror der er brug for
en særlig indsats i de kommende år, er på voksenuddannelsesområdet. De unge har lysten og
gejsten til at komme til udlandet for at uddanne
sig, men blandt mange voksne er der stadig en
angst for det med det fremmede. Og derfor tror
jeg, at det er vigtigt, at vi bruger orlovsordningerne, at vi bruger voksenuddannelsesstøtten til
at sikre, at stadig flere voksne også får den
internationale dimension med i deres liv:
Jeg tror også, at mange inden for erhvervslivet med tiden vil erkende, at det også kan være
en god idé at være med til at finansiere den form
for uddannelser for at sikre, at man har nogle
medarbejdere, der er up to date.
Flere har fremhævet, at samtidig med fokuseringen på den internationale dimension må det
danske særpræg ikke glemmes. Det er vi i Det
Radikale Venstre naturligvis fuldstændig enige
i. Det danske særpræg er og bliver vigtigt, men
netop kombineret med den internationale
dimension kan det danske komme til at stå endnu stærkere. Det er ofte først i sammenligningen, at man bliver opmærksom på sine egne
særpræg, såvel de positive som de negative.
Derfor synes jeg også, at der er al mulig
grund til at fremhæve vor daglige mulighed for
sammenligning med andre kulturer. Jeg tror, at
de stadig flere fremmede, som kommer til Danmark, giver danskerne en fantastisk mulighed
for at udvikle en mere internationalt orienteret
identitet. En af barriererne for at begå sig i en
international sammenhæng er ofte angsten for at
møde noget, som ikke ligner én selv. Men netop
ved at vore børn eksempelvis i folkeskolen
møder elever fra mange forskellige kulturer,
lærer de det fremmede at kende. Dé får nye
identifikationsfigurer og dermed også udvidede
muligheder for at udvikle sig til kosmopolitter.
Alt i alt: Udviklingen er godt i gang, og det er
vigtigt at hjælpe den med at fortsætte, også efter
endt formel uddannelse. Der påhviler virksomheder og offentlige institutioner et stort ansvar
for at sørge for, at deres medarbejdere fortløbende får internationale erfaringer. Det er

2980

Tirsdag den 23. januar 1996 (F 12)

naturligvis ikke gratis, men det kan blive endnu
dyrere, hvis vi ikke prioriterer den internationale dimension højt.
Det Radikale Venstre kan tilslutte sig det
dagsordensforslag, der er fremsat.";Elsebeth Gerner Nielsen
69266;name_party;":
For Fremskridtspartiet er det naturligvis
væsentligt, at eleverne i folkeskolen og på ungdomsuddannelser som f.eks. gymnasiet og tekniske skoler m.v. er klar over, at der er en verden uden for dette land. Disse skoleniveauer tilstræber en bred, dannende uddannelse, og derfor er det naturligvis en del af undervisningen at
lære om vores omverden.
Når vi så ser på de læreanstalter for videregående uddannelser som f.eks. universiteter m.v.,
der alene har til formål rent fagligt at kvalificere
eleverne til at kunne begå sig inden for et fag, så
skal en internationalisering af uddannelserne
alene finde sted, når det er fagligt nødvendigt,
altså når der er informationer af væsentlig
betydning for uddannelsen at hente i udlandet.
Den internationale inspiration, som jeg vil
kalde den, på de videregående uddannelser kan
naturligvis eksempelvis foregå gennem gæstelærere eller gennem, at en elev tager en del af
sin uddannelse på en uddannelsesinstitution i
udlandet. Noget, der også kan forbedre situationen omkring internationalisering, er, at det vil
være godt at få prioriteret fremmedsprog højere
i folkeskolen, end det er tilfældet i dag, også
gerne med en tidligere start, og her er vi i Fremskridtspartiet ganske enige med hr. Mølgaard i
hans betragtninger om, at vi eventuelt kunne
starte allerede i 1. klasse.
Jeg siger ikke, at man skal glemme at undervise eleverne i forståelsen af det danske samfund og glemme danskundervisningen: forudsætningen for at forstå verden omkring os er, at
vi har et stærkt fundament, et stærkt fundament
i kraft af en viden om vort eget hjemland.
Studierejser i gymnasiet og lign. har en tendens til at minde om turistrejser med et begrænset fagligt indhold. Derfor tror jeg ikke, at det
kan anbefales at udvide dette redskab til international forståelse, før der kommer et væsentlig
større fagligt indhold i de enkelte rejser.
Omvendt mener jeg naturligvis heller ikke, at
disse studierejser skal afskaffes. Jeg mener faktisk også, det kan være ganske betænkeligt, når
man på skoler rundt omkring laver, som ministeren var inde på, europaklasser eller USAklasser har vi sågar set.

Det væsentlige i uddannelsen må fortsat være
at opnå en kompetence til at kunne klare sig
videre i denne verden. International kompetence tvivler jeg på man henter ved at fokusere på
brudstykker af vor omverden. Der er en klar
tendens til, at det blot er noget af den omliggende verden, der læres om, og langtfra alt væsentligt, f.eks. kunne jeg her nævne, at Sydøstasien
ofte mangler.
Fremskridtspartiet går som bekendt ind for et
billetsystem anvendt i uddannelsessystemet, og
det mener vi faktisk kan give et væsentligt rygstød for internationaliseringsbestræbelserne ved
at give eleverne mulighed for at vælge også en
udenlandsk skole eller anden undervisningsinstitution i hele den pågældende uddannelsesperiode eller dele heraf.
I nogle situationer er det efter Fremskridtspartiets opfattelse væsentligt, at man får et
andet fagligt input end det, man kan tilegne sig
på den uddannelsesinstitution, man nu går på.
Derfor har udlandsophold ikke kun det formål
at give internationale erfaringer, men også at
supplere det rent faglige i forhold til, hvad der
kan opnås inden for landets grænser.
For at tage en dansk eksamen og for at få
bevilget det, som Fremskridtspartiet kalder
uddannelsesbilletten, må det stå helt klart, at
studieprogrammet skal kunne godkendes i forhold til de danske standarder for at tage en
dansk eksamen. I dag ved vi jo, at systemet fungerer på den måde på universiteterne, at når
man ønsker at tage til udlandet, så skal man for
at kunne tage sin SU med have forhåndsgodkendt de fag, man nu vil tage i det pågældende
land.
Fremskridtspartiet kan godt blive lidt bekymret, hvis dette her vil komme til at koste eksplosivt mange ekstra ressourcer i uddannelsessystemet i form af større bevillinger, hvilket vi i
partiet må tage klart afstand fra. Det er jo klart,
at i det, Venstre har lagt op til i deres oplæg, er
der mange gode ideer, erkendt, men det er
meget, meget nemt at komme med det ene forslag efter det andet, uden at der er økonomiske
konsekvensberegninger i det. Og det er klart, at
jo større offentlige udgifter vi har, desto større
skattetryk har vi, og det går også ud over de
unge, også dem, der er i uddannelsessystemet,
på et tidspunkt.
Vi må i hvert fald slå én ting fast, og det er, at
hvad angår de rent faglige kvaliteter, så behøver
vi først på de højere læreanstalter at bekymre os
om, hvorvidt de kan dækkes ind inden for lan-

Tirsdag den 23. januar 1996, (F 12)
dets grænser. Uddannelsessystemet skal indtil
da primært lære eleverne nogle basale funktioner, så de studerende kan virke i dagens informationssamfund.
Der er altså ikke noget tvingende behov for at
bevilge yderligere ressourcer på grund af internationaliseringsønskerne. Matematik-, historie-,
dansk-, engelsk- og tyskkundskaber kan lige så
godt læres, ved at man læser bøger eksempelvis
om Tyskland eller Thailand. Vi skal derfor gøre
os klart, at man sagtens kan lære noget om
andre lande, uden at man absolut tager til
udlandet, og det er samtidig med, at man lærer
nogle af de grundlæggende og vigtigste færdigheder.
For os i Fremskridtspartiet er det utrolig vigtigt at huske dette her element, inden der bevilges hundredvis af millioner af kroner til studieture, der mere eller mindre kunne komme til at
fungere som turistrejser.
Vi skal erklære, at vi naturligvis støtter den
foreliggende dagsorden, som er foreslået af
samtlige partier. Vi er interesseret i at få en
redegørelse for den seneste udvikling på det
område, vi her taler om i dag, fra ministeren, og
det ser vi naturligvis positivt frem til.";Jan Køpke Christensen
74947;name_party;":
Styrkelsen af den internationale erfaring og
kompetence er meget vigtig. Det har alle ordførere været inde på. Det drejer sig både om
sprog, viden og kompetence og kendskab til
andre lande. Det vil være fornuftigt, hvis
uddannelsessystemet tager det udgangspunkt,
at vi lever i en global landsby, hvor begivenheder opleves meget direkte først via tv og kort
efter via politiske og økonomiske reaktioner.
Det smukke billede med landsbyen er desværre
ikke at forstå som et idyllisk sted, men som et
meget dynamisk sted med mange konflikter.
Det bør også være en del af vores forståelse af
de internationale elementer.
Flygtninge kommer til Danmark fra hele verden. Det bliver meget centralt, at vi forstår verden som det fælles sted, vi af uransagelige
grunde har fået fodfæste, men trods alt som et
fælles sted. Den internationale ånd bør gennemsyre det danske uddannelsessystem, både når
det drejer sig om forståelsen af miljø, økonomi,
politik, krig og magtkampe - alt trækker i den
retning. I stedet for holdningen, at Danmark er
det bedste sted i verden, bør man indtage en
mere ydmyg holdning og blot konstatere, at
Danmark er det sted, hvor vi bor, og som det

.l

2981

folk, der bor på dette område, må vi forsøge at
udvikle det så godt som muligt.
EU er for snævert til den internationalisme,
som Enhedslisten står for. EU er blot nationalisme i en større skala med mere økonomi og magt
og militær i ryggen. Derfor bør alle forsøg på at
opdrage danskerne f.eks. via skolesystemet til
en bestemt EU-nationalfølelse stoppes, og det
håber jeg vi er enige om herinde.
Men der er en lang række tiltag, som allerede
i dag har en solid plads i det danske uddannelsessystem: undervisningsministeren har jo
været inde på mange af dem og andre ordførere
også. Det er vigtigt, at regeringen gør, hvad den
kan, for at fastholde og videreudvikle disse
internationale elementer. Det er f.eks. mulighederne for at udveksle studenter - udvekslingspladser, som det allerede i dag praktiseres mange steder i landet - og studieophold i udlandet.
Her er det bl.a. vigtigt, at de økonomiske muligheder er rimelige, så der bliver en reel mulighed
for alle studerende til at kunne opholde sig i
perioder i udlandet f.eks. via et effektivt stipendiesystem. Der har også været nævnt forskningsmiljøerne, som jo i deres natur en internationale.
Jeg vil ikke gennemgå alle de forskellige ting,
som andre også har været inde på, men det er
vigtigt, at man prøver at forstå, at internationaliseringen rummer utrolig mange elementer, og
derfor har vi heller ingen problemer med den
dagsorden, som ligger fra alle ordførere, som
siger, at man skal prøve at få en redegørelse, og
at man skal prøve at have en strategi for dette
her område.
Det er jo rigtigt, som andre ordførere har
været inde på, at de unge kommer ud i verden
og rejser ud i verden, men det har folk jo altid
gjort. Alle folkeslag har med tiden flyttet sig
over grænsen og rejst til hinanden. De er også
kommet til Danmark i forskellige perioder, men
det har været forskelligt, hvordan vi i Danmark
har modtaget folk, der kom. F.eks. modtog vi
hollænderne, da de kom til Amager under
Christian IV, på en meget mere venlig måde,
end man i dag modtager mange flygtninge og
indvandrere, som kommer til landet.
Studierejser er også en vigtig ting, som bl.a.
indgår i mange ungdomsuddannelser. Desværre er det en ret bekostelig ting for mange unge,
hvilket betyder, at der er enkelte personer eller
grupper af personer, som ikke kommer med på
disse rejser. Det er naturligvis vigtigt, at det ikke
udvikler sig til at blive almindelig turisme, men

2982

Tirsdag den 23. januar 1996 (F 12)

bliver fagligt begrundet. Altså det er ikke
meningen, at man bare skal tage ud i verden
uden noget formål, hvis man skal gøre det som
et led i sin uddannelse. Det er, kunne man sige,
ligesom når Folketingets udvalg en sjælden
gang finder på at rejse ud: så skal der også være
et velbegrundet formål med det. Det skal ikke
bare være folketingsturisme.
Det er også vigtigt, at danske uddannelser
vinder anerkendelse i udlandet. Det kan ikke
klares ved, at man går ind og laver ensretningsprogrammer, hverken på verdensplan eller i EU.
Det har der været en del diskussion om. Tværtimod mener vi, at det er vigtigt, at man fastholder, at der er forskellige uddannelser, og at der
også er forskellige måder at tackle uddannelsesproblemer på i forskellige lande.
Men ligesom Danmark laver handelsaftaler
med andre lande, er det også godt og udmærket, at man laver uddannelsesaftaler om, hvilke
uddannelser der gensidigt kan respekteres og
anerkendes, og at man over for modparten
beskriver, hvad vi lægger i de forskellige
uddannelser.
Derfor er det udmærket, at den homepage,
som bl.a. ministeren omtalte, at den internationale database bliver beskrevet, så alle lande kan
læse, hvad forskellige danske uddannelser står
for, sådan at man hurtigt kan få en oplysning,
hvis der er en fra Danmark, der søger en uddannelse eller søger uddannelse i et andet land eller
arbejder i et andet land, at man da kan få at
vide, jamen denne. uddannelse dækker det og
det. Tilsvarende skal vi have mulighed for at
læse, hvad andre landes uddannelser dækker.
Det er en langt bedre vej at gå end at forsøge
på at lave ensretningsprogrammer, hvad enten
det er på FN-niveau eller det er på EU-niveau.
Det er ikke den vej, vi skal gå. Vi skal lige præcis
anerkende den forskellighed, som er nødvendig,
for at også verdenssamfundet kan udvikle sig.
Og dér mener jeg så, det er vigtigt, at regeringen
også er med til at sætte en stopper for de forsøg,
der har været fra EU's side, på at lave ensretninger bl.a. med hensyn til bedømmelsessystemer
og fælles kriterier.
Det er utrolig vigtigt, at vi forstår, at vi lever i
en multikulturel verden, som i høj grad også er
blevet en del af den danske hverdag, ikke kun
for dem, der rejser ud. Det må naturligvis indgå
i alle aspekter, og uanset om man uddanner sig
til pædagog, sygeplejerske, jurist eller slagter, er
man nødt til at kende til andre folkeslag, andre
folkeslags kulturer og forskellige kultursociolo-

giske problemstillinger. Det er ikke kun noget,
der kan beskues udefra, men det bliver en del af
hverdagen, og vi skal opleve det både som en
del af hverdagen og ved at komme ud og se,
hvordan andre mennesker lever.
Jeg tror, hvis vi skal snakke sammen om at
løse nogle af de problemer, der er på verdensplan - krige, hungersnød og miljøkatastrofer at den fælles kultur og den fælles forståelse af,
at vi lever i en multikulturel verden, er utrolig
vigtig, og det er vigtigt, at det også gennemsyrer
vores uddannelsessystem.
Derfor synes vi, det er positivt, at man nu
lægger op til, at der skal komme en redegørelse
og en strategi fra ministeren på dette her område. Derfor er vi også med på den foreslåede
dagsorden.";Bruno Jerup
81753;name_party;":
Som parti er CD solidt forankret i det internationale aspekt, og det indgår med stor vægt i partiets formålsbestemmelse. Vi har den holdning, at
der kun er én fare for dansk identitet, og det er,
at vi selv glemmer vores sprog, historie og værdigrundlag. Uden at sætte noget som helst
spørgsmålstegn ved betydningen af det internationale aspekt på alle leder og kanter hører det
dog også med, at uden eksistensen af nationer er
ordet international meningsløst. Det betyder jo
netop mellem nationer.
Det internationale samfund er jo ikke som en
verden, hvor alting blandes sammen i én stor
gryde, og hvor målet er at nedbryde den nationale egenart. Tværtimod kan man sige, at fortrolighed og sikkerhed i egne forhold som
sprog, historie osv. er nødvendig for at kunne
være åben over for det, der er nyt og anderledes.
Det internationale ligger i forlængelse af det
nationale. Åbenhed og nysgerrighed er den første dør til, at en befolkning får lyst til at skaffe
sig viden, få kontakt og komme ud at se og
møde de andre eller modtage dem her.
Det kan uddannelsessystemet medvirke til
lige fra børnehaveklassen, og hele vejen igennem spiller det en væsentlig rolle for, at vi kan
agere aktivt og kvalificeret i det internationale
samfund, hvor nationer både konkurrerer med
hinanden og udveksler ny viden og erkendelse,
men hvor man også samtidig stræber efter at
overholde en række fælles hensyn som f.eks.
menneskerettigheder, fred og beskyttelse af det
globale miljø. Vi er nødt til fra barnsben at lære
at zappe mellem de nationale og internationale
kanaler i vort eget modtage- og sendeapparat.

Tirsdag den 23. januar 1996 (F 12)
Den næste dør til internationalisering er sproget som kommunikationsmiddel. For Danmark
som et lille sprogområde er det derfor ikke til at
komme uden om at lære fremmedsprog. Det
sker bedst, når man samtidig har sikkerhed i
modersmålet. Derfor skal danskundervisningen,
ikke mindst i folkeskolen, fortsat stå stærkt. Der
skal ikke lefles for fremmedsprog, fordi de er
finere end dansk. De skal læres, fordi de er et
nødvendigt redskab. Det er ikke tilstandene fra
Holbergs tid, der skal genskabes, hvor beherskelse af fremmede sprog var en sag for den
akademiske overklasse. Derfor er det interessant, at universiteterne har fastslået det som en
kulturel forpligtelse at publicere på dansk.
Men samtidig er det rigtigt, når der på universitetsniveau også udbydes fag og kurser på
især engelsk. Det må bare ikke føre til en forringelse af kvaliteten i undervisningen, sådan som
Moderate Studenter har advaret imod. Det ville
være ét skridt frem og to tilbage. Det, vi gør,
skal være gennemtænkt og fagligt forsvarligt.
Det er vi helt enige med Moderate Studenter i.
Jeg vil i det hele taget gerne komplimentere
landssammenslutningen for det oplæg, der kom
i oktober, om internationaliseringen af de videregående uddannelser. Jeg synes stort set, at alle
de punkter, det beskæftiger sig med, er velvalgte og gennemarbejdede.
Også Venstre har bidraget med et oplæg forud for debatten i dag. Det omfatter hele uddannelsessystemet og kommer med en lang stribe
konkrete forslag. Det har et perspektiv, som CD
kan tilslutte sig. Og jeg mener samtidig, at den
redegørelse, undervisningsministeren er kommet med i dag, peger i samme retning.
Der er heldigvis allerede gang i en masse initiativer på alle niveauer, men ud over den tid,
det er nødvendigt at bruge på at sikre, at indsatsen bliver ordentligt gennemtænkt, er der også
økonomiske barrierer, som gør, at det hele ikke
kommer på én gang. Alle muligheder for at gøre
brug af EU's programmer skal selvfølgelig
udnyttes bedst muligt, men for folkeskolens
vedkommende er der Venstres forslag om, at
der på enhver skole bør være adgang til Internet
og tilstrækkelig vejledning i, hvordan det bruges. CD kan ikke være mere enig, og vi ser gerne, at alle skoler hurtigst muligt forsynes med
tilstrækkeligt udstyr, og at alle lærere får de
nødvendige kvalifikationer. Det kommer bare
ikke på én dag.
Selv om folkebibliotekerne ikke hører under
undervisningsministerens område, så er de

2983

næsten ikke til at komme uden om i forbindelse
med udbredelse af Internet og internationalisering. Det giver jo adgang til et meget omfattende, gratis informationssystem, og det hører vel
til virkeliggørelsen af informations- og kommunikationssamfundet, at adgang til gratis lån fra
de elektroniske reoler efterhånden kommer til at
indgå på linje med befolkningens øvrige almene
information ved lån af bøger, tidsskrifter osv. altså basisydelser, som er betalt over skattebilletten. Skal internationaliseringen gælde hele
befolkningen, bør man vel også se på det.
Som tidligere nævnt er internationalisering
ensbetydende med konkurrence. Det gælder
også i uddannelserne, og specielt for de lange
videregående kan der komme nye hensyn, der
skal debatteres. Det gælder om at være bedst, og
for Danmark som lille nation kan det være nødvendigt at gøre specialisering og internationalisering til to sider af samme sag. Vi er ikke store
nok til at være i front på alle områder. Derfor
må vi være beredt på at skulle prioritere og satse på at blive endnu bedre dér, hvor vi er gode i
forvejen. På længere sigt kan det i EU-sammenhæng blive et spørgsmål om, hvor mange fagretninger og hvilke forskningsmiljøer der med
fordel kan bæres af danske universiteter. I CD
tror vi, at den specialisering vil komme, og
dansk forsknings styrkeområder må derfor sikres forskningsmiljøer på internationalt niveau.
Til slut vil jeg takke undervisningsministeren,
som har været på valsen hele vejen rundt i
uddannelsessystemet på regeringens vegne.
Den rejsebeskrivelse kan CD helt tilslutte sig.
CD kan også tilslutte sig det fremsatte dagsordensforslag.";Addi Andersen
87479;name_party;":
Jeg vil godt sige tak til undervisningsministeren
for en præcis redegørelse. Vi kan vel sige, den er
en form for status over, hvordan tingene står
dags dato på det område, vi debatterer i dag, og
at vi står stærkt, behøver vi ikke tage en folketingsdebat for at konstatere. Det er noget, vi kan
følge i vores hverdag rundt omkring i landet,
hvor vi færdes. Danmark står godt og stærkt.
Det notat, Venstre har lavet forud for debatten i dag, har jeg siddet og læst i toget på vej
herind, og jeg vil da sige, at der står mange gode
ting deri, men der står sådan set ikke noget, jeg
ikke mere eller mindre var klar over i forvejen.
Men o.k., det er udmærket at få tingene remset
op, og jeg skal senere vende tilbage til en enkelt
detalje, som jeg ikke er helt enig i.

2984

Tirsdag den 23. januar 1996 (F 12)

Men jeg vil godt sige noget om det, som det
hele jo egentlig drejer sig om: Det er og bliver
dygtiggørelse. Det har faktisk til alle tider været
en ledetråd i det danske samfund, at der skulle
arbejdes hen imod, at befolkningen var virkelig
veludrustet til at møde dagens opgaver. Hvis
man ser på de seneste 40-50 år, har verdenssamfundet gennemgået en rivende udvikling,
der i allerhøjeste grad også har berørt det danske samfund, måske nærmest som en revolution, kan vi vist godt sige.
Denne udvikling har stillet og vil også fremover stille kæmpestore krav, specielt til vore
unge, der skal ind i det uddannelsessystem, vi
tilbyder dem. Men det er også noget, der stiller
utrolig store krav til vore uddannelsesinstitutioner på faktisk alle niveauer. Jeg synes somme
tider, det må være meget, meget vanskeligt at
drive en uddannelsesinstitution i dag, fordi lidt groft sagt - det, der er rigtigt i dag, er måske
forkert i morgen. Så hurtigt går udviklingen, og
uddannelsesinstitutionerne skal hele tiden forstå at geare om til de krav, der stilles her og nu.
Med hensyn til det, som også har været en del
af debatemnet i dag, nemlig udvekslingsarbejdet på undervisningsområdet, vil jeg sige, at
mellem Danmark og store dele af verden - det
er ikke alene EU, vi taler om i dag - er der på
faktisk alle niveauer gennem mange år foregået
en betydelig udveksling, som ikke alene har
betydet meget for den rent sproglige udvikling,
men også har haft utrolig stor betydning på en
lang række andre områder, bl.a. det kulturelle.
Til syvende og sidst er formålet med dagens
diskussion formentlig at sikre, at Danmarks
interesser skal tilgodeses, bl.a. vores eksport,
som ikke har været meget fremme i dag. Men
når jeg tænker på uddannelse og fremgang for
samfundet, tænker jeg i mange henseender på,
at vi skal have en god og fornuftig erhvervsudvikling, og her må vi sige, at netop med hensyn
til den øgede eksport, Danmark har haft gennem utrolig mange år - den er stigende næsten
fra år til år - kan de mange veluddannede folk
inden for erhvervslivet, som har været til rådighed, tage en stor del af æren.
Venstre har delt rapporten op i folkeskole,
gymnasier osv., og det er udmærket. Jeg slog
ned på folkeskolen, og her er det Venstres mål,
at alle elever mindst én gang under folkeskoleforløbet skal på et ophold i udlandet, og
omvendt skal der en udenlandsk elev her til
landet på et genbesøg. Jeg synes, det er en god
vision, men jeg vil godt sige til hr. Anders Møl-

gaard, at jeg tror, der vil gå utrolig mange år,
inden den kan indfries. Der er altså også nogle
økonomiske aspekter i den sag, ikke alene på
folkeskoleområdet, men også på andre områder,
så selv om der heldigvis finder en hel del sted
på folkeskoleområdet, tror jeg nok, der vil gå
mange år, inden vort samfund og forældrene er
så velhavende, at man kan sætte et sådant projekt i gang.
Så vil jeg kun lige sige her til sidst, at jeg
håber, at alt det, vi har talt om her i dag, kan
blomstre. Men når en ting blomstrer godt, vil
man normalt helst have, at den blomstrer i éns
egen have. Jeg synes, det er udmærket, at
undervisningsministeren har nogle tanker om,
hvad der skal ske på området, men for mit og
Dansk Folkepartis vedkommende er det sådan,
at vi helst ser, at mange af tingene skal blomstre
og gro ude i de enkelte dele af vort samfund. Vi
her i Folketinget kan måske på forskellig vis
komme med et eller andet moment, der kan
gavne og få folk til at gå yderligere ind i opgaverne, men det må efter min opfattelse aldrig
blive Folketinget, der skal lede og styre arbejdet.
Vi støtter dagsordensforslaget, og når der til
slut står noget om en fremtidig strategi, håber
vi, at den strategi kommer til at indeholde rigtig
meget af det, der gror ude omkring i vort samfund på området.";Poul Nødgaard
92095;title_name;":
Det tilkommer vel først og fremmest forespørgerne at vurdere forløbet af debatten, men det
skal nu ikke afholde mig fra at sige, at jeg synes,
det har været en overordentlig positiv debat, vi
har haft i dag.
Nogle har stillet det spørgsmål, om det i virkeligheden var nødvendigt med en debat af
denne karakter, altså om det var nødvendigt at
rejse en sådan forespørgsel. Men jeg synes, vi
kan konstatere, at med de indlæg, der har været
fra alle ordførere, er sagen bedst tjent med det,
og jeg synes også, det har været rart at kunne
notere, at alle ordførere finder, der er en god
udvikling i gang.
Hr. Poul Nødgaard sluttede som den sidste af
ordførerne af med at konstatere, at Danmark
står godt og stærkt, og det er jeg sådan set ikke
uenig i. Hr. Kjeld Rahbæk Møller gik, om jeg så
må sige, til den anden side og sagde, at der allerede sker meget positivt på dette felt. Jeg tror, de
udtalelser dækker hele feltet meget godt ind,
men det betyder selvfølgelig ikke, at der ikke er
noget, vi kan og skal gøre bedre, og vi skal også

Tirsdag den 23. januar 1996 (F 12)
være opmærksomme på, at det er et område,
hvor udviklingen går utrolig stærkt.
Derfor er jeg også glad for, som alle Folketingets partier er det, at regeringen kan tilslutte sig
det fremsatte forslag om motiveret dagsorden.
Vi finder faktisk, det giver en god anledning til
at give Tinget en redegørelse for den seneste
udvikling og fremlægge synspunkter om den
fremtidige strategi på området i løbet af samlingen 1996-97, og ved denne lejlighed skal jeg
nøjes med at gøre nogle få bemærkninger til et
par af de synspunkter, der har været fremme
under debatten.
Jeg har lyst til at sige noget om det, flere ordførere har været inde på, og som Venstre har
gjort sig overvejelser om, nemlig at fremme
engelsk som sprog i 1. klasse. Det havde vi jo en
lang og indgående debat om i forbindelse med
forberedelsen af folkeskolereformen, og jeg
mener ikke, der er behov for at tage nye initiativer på det felt netop nu.
Jeg er enig med dem, der har sagt, at i vore
bestræbelser på at internationalisere må vi ikke
indsnævre aktiviteterne til at omfatte EU-området. Det er klart, at en række EU-muligheder,
bl.a. tilskudsordningerne, giver nogle særlige
chancer: men det er vigtigt, at hele verden er
åben for en række af de initiativer, vi også vil
tage fra dansk side, og de muligheder, vi vil
give danske studerende.
Fru Lene Espersen spurgte, hvilke initiativer
jeg og regeringen ville tage, når det gjaldt om at
fremme det internationale miljø på de danske
uddannelsesinstitutioner, hvad vi ville gøre for
at fremme meritsystemet, og hvad vi ville gøre
for at fremme den internationale dimension i
voksenuddannelserne og folkeoplysningen. Jeg
mener faktisk, jeg berørte det i mit første indlæg, men netop det kan indgå i den statusopgørelse, jeg skal give Folketinget i næste samling.
Hr. Kjeld Rahbæk Møller var inde på et
område, som jeg synes er meget væsentligt at få
fremhævet ved denne lejlighed, nemlig at hvis
vi vil gøre os håb om at modtage udenlandske
studerende, gæstelærere og lærere i det hele
taget her i vort land, skal vi selvfølgelig først og
fremmest lære at være åbne over for dem, der
allerede er bosat her i landet og gør brug af vort
uddannelsessystem på en række forskellige
områder. Her er et og andet tilbage at ønske,
forstod jeg på hr. Kjeld Rahbæk Møller, og det
er jeg enig i: men tingene hænger uvægerligt
sammen, og det må vi være opmærksomme på i
vort videre arbejde.
^

2985

Fru Elsebeth Gerner Nielsen sagde, at netop
ved at sammenligne os med andre bliver vi på
godt og ondt klogere på os selv. Det hænger
nøje sammen med, at vi må åbne vore grænser
og vore institutioner, så udenlandske studerende og lærere også kan komme til Danmark.
Endelig vil jeg sige, at en række forslag og
initiativer - også dem, partiet Venstre har gjort
sig overvejelser om i sit udmærkede oplæg krævef ikke blot ændrede holdninger og en
aktiv indsats af os alle sammen, men også ekstra
midler. Det er en sag, vi nødvendigvis må se på
fra år til år i forbindelse med de finanslove, som
bestemmer, hvilke midler der vil være til rådighed for at sætte yderligere gang i hele internationaliseringen.
For mit vedkommende vil jeg takke for en
god debat om dette væsentlige emne.
Anders Mølgaard (V):
I min begrundelse for forespørgslen understregede jeg, at det primære formål med den var at
sætte fokus på målsætninger og principper og
sætte gang i en positiv proces, som kan føre til
formuleringen af en regulær national strategi for
naturlig integration af den internationale
dimension i alle dele af vort uddannelsessystem.
Det lader til, at dette er lykkedes.
Et par af ordførerne har påpeget, at fyrtårnene og sigtepunkterne i Venstres oplæg er meget
ambitiøse, og det er en kritik, jeg tager til mig
med stor glæde. Vi føler i hvert fald, at dette
tema forpligter os til at tænke 10,20 og 30 år ud i
fremtiden.
Jeg mener, vi med debatten i dag har fået et
positivt afsæt for at formulere en national strategi, og jeg glæder mig over den brede enighed i
Folketinget om dette tema.
Hermed sluttede forhandlingen.
Afstemning
Forslag om motiveret dagsorden nr. D 32 af
Anders Mølgaard (V), Jens Peter Verner sen (S),
Lene Espersen (KF), Kjeld Rahbæk Møller (SF),
Elsebeth Gerner Nielsen (RV), Jan Køpke Christensen (FP), Bruno Jerup (EL), Addi Andersen
(CD) pg Poul Nødgaard (DP) (se foran) vedtoges ehstemmigt med 119 stemmer.

2986

Tirsdag den 23. januar 1996 (F 12)

Hermed sluttede forespørgslen.

Den næste sag på dagsordenen var:
2) Første behandling af lovforslag nr. L 167:
Forslag til lov om ændring af lov om erhvervsuddannelser med flere love. (Skolepraktik).
Af undervisningsministeren (Ole Vig Jensen).
(Fremsat 17/1 96).
Lovforslaget sattes til forhandling.";Ole Vig Jensen
97864;title_name;"De mange samtaler bedes fortsat uden for salen.
Forhandling";Formanden
97948;name_party;":
Socialdemokratiet har i mange år ønsket en ligestilling på uddannelsesområdet, så alle egnede
blev sikret en uddannelsesgaranti, hvad enten
der var tale om en boglig uddannelse eller en
erhvervsuddannelse.
Det er mig komplet uforståeligt, at erhvervslivet ikke allerede har kunnet indse, at den eneste
måde, hvorpå man kan gøre det attraktivt at
påbegynde en erhvervsuddannelse, er at sikre,
at garantien for at kunne gennemføre uddannelsen også er til stede. Alle ved jo, at unges valg af
uddannelse er meget præget af forældrenes vejledning, og indtil nu har jeg godt kunnet forstå,
at ingen forældre med respekt for sig selv har
anbefalet deres børn at tage en erhvervsuddannelse uden på forhånd at være sikre på, at børnene kunne fuldføre den. Der er aldrig nogen,
der har sat spørgsmålstegn ved, om unge, der
starter på en gymnasieuddannelse, skulle kunne
gennemføre den, hvis de ellers var egnede, og
sådan bliver det også fremover med erhvervsuddannelserne som følge af dette lovforslag.
Der skal ikke lægges skjul på, at det glæder
mig utrolig meget, at fornuften har sejret i denne
sag, og nu er det så op til politikerne at sørge
for, at der gives skolerne mulighed for at tilbyde
uddannelser, hvor kvaliteten er i højsædet, og
på den måde gøre en skolepraktikplads ligeværdig med en ordinær praktikplads.
Jeg ved godt, at der gennem de sidste par år
er skabt flere praktikpladser takket være tilskudsordninger og det økonomiske opsving,

men der er stadig elever, som ikke kan få en
ordinær praktikplads. Den 1. oktober 1995 var
der 6.738 praktikpladssøgende, og heraf var de
2.738 i skolepraktik, så trods den klart forbedrede situation er der behov for denne back
up-ordning, der skaber garanti for, at alle egnede unge vel at mærke, der starter på en
erhvervsuddannelse, også kan gennemføre den.
Der skal ikke herske tvivl om, at Socialdemokratiet altid har ønsket at fastholde vekseluddannelsesprincippet, og vi mener, at uddannelsesgarantien skal være et sikkerhedsnet, som
træder i kraft, i det omfang erhvervslivet ikke
magter at løse opgaven. Det er jo tydeligt for
enhver, at erhvervslivet allerede nu mangler
faglært arbejdskraft, og havde vi ikke haft skolepraktikordningen, kunne vi have stået med
yderligere flaskehalsproblemer på arbejdsmarkedet. I og med at staten påtager sig halvdelen
af finansieringen af skolepraktikken, må det
også mindske erhvervslivets modstand mod
ordningen.
For mig er det vigtigt, at særloven om skolepraktik indarbejdes i erhvervsuddannelsesloven
og i samme ombæring udvides til at omfatte
unge, der uforskyldt har mistet en indgået
uddannelsesaftale, og unge, der gennem anden
uddannelse har erhvervet sig en kompetence,
der svarer til 2. skoleperiode og gør dem egnede
til at gennemføre en erhvervsuddannelse f.eks.
gennem aktivering. En anden uhyre vigtig del er
retssikkerheden i delaftaler, hvor der er tale om
ligestilling mellem elever med en ordinær
uddannelsesaftale og elever i skolepraktik, så
skulle vi nu ikke se at få ro på erhvervsuddannelsesområdet og glæde os på de unges vegne?
Hermed skal jeg give tilslutning fra Socialdemokratiet til lovforslaget.
Anders Mølgaard (V):
Denne diskussion har vi haft mange gange
efterhånden, især i de sidste 2-3 år og senest i
december i forbindelse med førstebehandlingen
af lovforslag nr. L 110. Langt hen ad vejen bliver
det derfor en gentagelse af de synspunkter, jeg
har gjort gældende på Venstres vegne ved de
tidligere debatter og som sagt så sent som i
december 1995.
Det kan ikke komme bag på nogen, at Venstre
i årevis energisk har kæmpet for en skrotning af
skolepraktikordningen. I dag er det som
bekendt kun 3,5 pet. af ansøgerne, der ikke
opnår en uddannelsesaftale, og der er derfor
stort set balance mellem udbud og efterspørgsel
på praktikpladsområdet.

Tirsdag den 23. januar 1996 (L 167)
Venstres skepsis over for skolepraktikken
bygger på to meget tungtvejende forhold, som
jeg har også har gjort gældende ved tidligere
debatter. For det første blev der alene i 1995
indgået 39.000 praktikpladsaftaler, og den primære årsag er naturligvis, at der er kommet
mere damp under kedlerne i det private
erhvervsliv, specielt i hjemmemarkedserhvervene, der har ligget underdrejet i en række år, og
som bekendt tegner netop disse mindre, hjemmemarkedsorienterede virksomheder sig for en
meget stor del af uddannelsen af de unge, som
vælger en erhvervsrettet uddannelse.
Samtidig vil vi frem til år 2000 opleve et markant fald i antallet af unge på grund af den
almindelige demografiske udvikling, og denne
markante tendens har allerede fået mange virksomheder og hele brancher til at starte massive
rekrutteringsprojekter for at sikre sig den nødvendige andel af disse privilegerede årgange.
Den akkumulerede effekt af henholdsvis den
demografiske udvikling og den pæne fremgangslinje i det private erhvervsliv vil efter min
bestemte opfattelse vende fuldstændig op og
ned på den problematik, som var i fokus i
december med lovforslag nr. L 110 og er det
igen i dag med lovforslag nr. L 167.
En anden tungtvejende årsag til, at Venstre
går imod forslaget, bunder i nogle principielle
overvejelser. Vi finder, at skolepraktik dybest
set undergraver selve vekseluddannelsesprincippet, som ikke uden grund er blevet rost til
skyerne også i internationale sammenhænge, og
jeg tror, at netop vor trofasthed mod dette princip er en del af forklaringen på vores gode konkurrenceevne.
Derfor har jeg og Venstre hele tiden været
dybt skeptiske over for skolepraktikken og dens
permanentgørelse, og derfor er vi naturligvis
imod det foreliggende lovforslag.";Anne-Marie Meldgaard
103535;name_party;":
Formålet med lovforslaget er at videreføre skolepraktikordningen og gøre den permanent
samt at udvide kredsen af personer, der har
mulighed for at blive omfattet af ordningen.
Det er jo ikke nogen hemmelighed, at Det
Konservative Folkeparti helst havde set, at skolepraktikordningen var ophørt, og at problemet
i stedet var blevet løst gennem målrettede initiativer til at overvinde de regionale og branchemæssige forskelle, der har afstedkommet et
behov for praktikpladser. Men som en del af
finanslovaftalen for 1996 indvilgede Det Kon-

2987

servative Folkeparti i at lade skolepraktikordningen fortsætte, idet den er blevet bragt i en
form, der er mere fornuftig, samtidig med at vi
erkendte, at nogle små grupper havde et reelt
problem.
Lovforslaget lægger op til, at ordningen udvides til at omfatte unge, der uforskyldt har mistet
en indgået uddannelsesaftale, og unge, der gennem anden uddannelse har opnået kompetence
til at fortsætte i en erhvervsuddannelse efter 2.
skoleperiode. Dette volder Det Konservative
Folkeparti nogle problemer. Som vores daværende ordfører, hr. Frank Dahlgaard, allerede
påpegede under førstebehandlingen af lovforslag nr. L 110, tager vi generelt afstand fra en
udvidelse af målgruppen, og under udvalgsarbejdet vil vi som minimum arbejde for at
afgrænse ordningens omfang.
De finansielle konsekvenser anses at udgøre
17 mio. kr. for de unge, der uforskyldt mister en
indgået uddannelsesaftale, og yderligere 17 mio.
kr. for den gruppe, der via anden kompetence
kan fortsætte i en erhvervsuddannelse. Udvidelserne af elevtallet skønnes at kunne rummes
inden for det forudsatte antal årselever i perioden 1997-99, men med de udvidelser, lovforslaget lægger op til, vil jeg dog tillade mig at et
sætte et lille spørgsmålstegn ved, om dette økonomiske skøn kan holde, og forfølge dette
spørgsmål i udvalgsarbejdet.
Det Konservative Folkeparti kan derfor ikke
umiddelbart tilslutte sig lovforslaget som helhed og vil under udvalgsarbejdet først og fremmest arbejde for en afgrænsning af udvidelsesbegrebet.";Lene Espersen
105598;name_party;":
Som det allerede er nævnt, er i hvert fald intentionerne i dette lovforslag diskuteret tidligere
her i Folketinget, og som det fremgår af
bemærkningerne, er det også, et resultat af
finanslovaftalen med Det Konservative Folkeparti.
Uanset om forligspartneren måske ikke er
helt vild med forslaget, kan jeg betro ministeren,
at vi er villige til at bære forslaget igennem i
uændret form. Det er vi vel ud fra den betragtning, at vi betragter skolepraktikken som en
mulighed, der skal være til stede for de unge,
der ikke er i stand til at få en hel erhvervsuddannelse, fordi der ikke er praktikpladser nok til
de pågældende.
Vi er klart tilhængere af den eksisterende
vekseluddannelse, som roses meget fra alle

2988

Tirsdag den 23. januar 1996 (L 167)

sider, og det gør vi også gerne. Men der er nogle
få unge, som ikke kan få en praktikplads, og her
kommer der et sikkerhedsnet for de pågældende. Viser det sig så, at der ikke bliver behov for
det, fordi vi kommer i den lykkelige situation, at
der er praktikpladser til alle, er der jo ikke
behov for skolepraktikken. Så falder den væk,
for det er ikke en ordning, der under alle
omstændigheder skal opretholdes, selv om der
ingen elever er.
Ordningen er ikke skabt af hensyn til
erhvervsskolernes overlevelse og af hensyn til
de mennesker, der er beskæftiget på erhvervsskolerne. Det drejer sig om hensynet til de unges
muligheder for at få en uddannelse under alle
omstændigheder, og derfor kan vi fuldt ud tilslutte os lovforslaget, som det er fremsat af
ministeren.";Aage Frandsen
107153;name_party;":
Vi har efterhånden været gennem denne debat
nogle gange, og der er ingen tvivl om, at tanken
om vekseluddannelser er vældig god. Det bedste, der kan ske for de unge, er selvfølgelig, at de
først gennemgår det teoretiske forløb og derefter kommer i praktik i en ordinær virksomhed,
og heldigvis er der da også flere og flere unge,
som får en uddannelsesaftale. Vi er inde i en
gunstig økonomisk udvikling, som sikrer, at
stadig flere virksomheder ansætter unge, og det
er positivt.
Regeringen har også taget initiativ til, at det
nu bliver sikret, at der gives ekstra tilskud til de
arbejdsgivere, som opretter ekstraordinære
praktikpladser til den gruppe unge, som af en
eller anden grund har svært ved at finde en
praktikplads. Alligevel er vi i Det Radikale Venstre sikre på, at der stadig vil være nogle unge
tilbage, som ikke kan komme ud i det ordinære
erhvervsliv og gøre deres uddannelse færdig, og
derfor er der ikke anden udvej end at fastholde
skolepraktikordningen og altså gør den ordning, som indtil nu har været tidsbegrænset, til
en permanent ordning.
Jeg er ked af at kunne konstatere, at de grupper af unge, der først og fremmest vil blive tale
om, og som vil benytte sig af skolepraktikordningen, vil være de etniske minoriteter, nogle af
de ældste praktikpladssøgende og andre grupper, som vi især kender fra storbyerne. Også
disse unge har efter radikal opfattelse ret til en
uddannelse, og samfundet har en forpligtelse til
at sørge for, at de får en uddannelse. På den
baggrund kan vi kun tilslutte os det fremsatte
lovforslag.";Elsebeth Gerner Nielsen
108732;name_party;":
Det lovforslag, vi behandler i dag, medfører
både en udvidelse og en fortsættelse af skolepraktikken. De store udgifter, vi allerede i forvejen har til skolepraktikordningen, skal nu
udvides med anslået 34 mio. kr. på årsbasis, og
det er både ekstraudgifter for staten og for
Arbejdsgivernes Elevrefusion, der er indeholdt i
forslaget.
Fremskridtspartiet må tage klart afstand fra
dette lovforslag, og det kommer nok ikke bag på
nogen. Jeg tror, vi var det første parti, der tog
afstand fra denne ordning. Vi har altid hyldet
vekselundervisningen mellem skoleundervisning og den rigtige - og jeg understreger: rigtige
- praktikundervisning, men ikke denne skolepraktik, som man kalder det. Man kan altså ikke
være på skole og i praktik samtidig. Det er
inkonsekvent, og derfor ønsker Fremskridtspartiet ikke at gøre denne ordning permanent.
Jeg vil ikke spørge Socialdemokratiet, for det
parti har jeg opgivet på dette område - men
hvorfor indser ministeren ikke, at vi fortsat må
gøre noget for netop erhvervslivet og de
næringsdrivende, så de fremover får mulighed
for at optage mange, mange flere i praktik? Jeg
ved godt, det går den rigtige vej, og det er også
udmærket, men jeg mener, der kunne gøres
noget yderligere for erhvervslivet.
Som sagt er det naturligvis godt, at der kommer flere i praktik, end tilfældet har været tidligere. Men man gjorde en forkert investering,
da man indførte skolepraktikordningen, og derfor må der fortsat arbejdes på at forbedre
erhvervslivets vilkår, så optagelse af praktikanter automatisk sker dér, hvor de trods alt lærer
mest, nemlig i det private erhvervsliv. Hele
grundlaget for, at et samfund kan fungere optimalt, er et pulserende erhvervsliv, og dette
erhvervsliv må forkæles. Det vil være til gavn
for alle i samfundet, herunder også de unge
mennesker, der skal bygge videre på det samfund, vi lever i i dag.
Jeg kan ikke undlade - netop når jeg siger, at
jeg har opgivet Socialdemokratiet - at appellere
til ministeren for området, og han er som
bekendt radikal. Vi har set på det seneste, at
netop radikale politikere her i salen, f.eks. økonomiministeren og hr. Jørgen Estrup, vitterlig
har indset, at vi må gøre op med det, der kaldes
forsørgersamfundet, og vi må også prøve at
fjerne orlovsordningerne osv., der er alt for dyre
for samfundet. Jeg synes, det har været nogle
positive impulser, der er kommet fra Det Radi-

II

Tirsdag den 23. januar 1996 (L 167)

kale Venstre: det kunne tyde på, at der blæser
nye vinde i dette parti, og det skal Det Radikale
Venstre kun have tak for. Vi håber og tror, at de
meldinger, der er kommet frem, kun er starten,
og at man i Det Radikale Venstre vil gøre op
med det samfund, vi har i dag, hvor alle skal
have alt fra det offentlige.
Jeg tror også, Det Radikale Venstre er enig i,
at det ikke nytter noget, at vi f.eks. som her har
en ordning, der gør lærerne og skolen mere og
mere afhængige af det offentlige. Hvorfor ikke
gøre dem afhængige af det private erhvervsliv,
så det private erhvervsliv måske også får et
endnu større engagement end det, der allerede
er i dag, med hensyn til at få indflydelse på det,
der skal ske på erhvervsskolerne?
Vi tager naturligvis klart afstand fra lovforslaget, og vi er glade for de bemærkninger, der
faldt fra Det Konservative Folkeparti. Det ser jo
slet ikke ud til, at forslaget bliver vedtaget. Så
kan SF selvfølgelig sige, at de lægger stemmer
til, men det står klart, at der er lavet en finanslovaftale med Det Konservative Folkeparti, så
jeg går naturligvis ud fra, at det også er Det
Konservative Folkeparti, der endeligt skal godkende det. Så også en tak til Det Konservative
Folkeparti.
(Kort bemærkning).";Jan Køpke Christensen
112414;name_party;":
Det kan da godt være, hr. Jan Køpke Christensen har opgivet Socialdemokratiet, men vi har
altså ikke opgivet at overbevise Fremskridtspartiet om, at det er ravruskende galt og et sammensurium af alt muligt, når man fremfører
sådan en tale.
Hr. Jan Køpke Christensen bliver nødt til at
forklare mig, hvordan det hænger sammen:
Hvordan kan skolepraktikken give erhvervslivet så mange flere omkostninger, når staten
påtager sig at finansiere halvdelen af skolepraktikken? Jeg tror også, at det bagland, hr. Jan
Køpke Christensen mener at repræsentere, godt
vil erkende i dag, at der faktisk er mangel på
faglært arbejdskraft på arbejdsmarkedet, og
derfor egentlig godt vil tage imod denne udfordring.
(Kort bemærkning).";Anne-Marie Meldgaard
113161;name_party;":
For at der nu ikke er nogen, der skal få den
opfattelse, at der er opstået en ny alliance i
dansk politik, vil jeg da gøre opmærksom på, at
det, at vi i Det radikale Venstre nu tager diskus-

2989

sionen om forsørgersamfundet, ikke er det samme som, at vi på nogen måde er parat til, at
enhver skal have lov til at sejle sin egen sø.
Det, husmændene sagde for ca. 100 år siden,
da den danske husmandsbevægelse opstod, var,
at det, det drejer sig om, er at opøve sig i selvhjælp, og en væsentlig forudsætning for at kunne hjælpe sig selv er, at man har en uddannelse.
Det er der ikke noget nyt i at sige. Både Hørup
og Grundtvig gjorde opmærksom på det samme.
Så hvis vi ikke bare skal lade os forsørge, er
det fantastisk vigtigt, at vi alle sammen har en
ordentlig uddannelse, og jeg vil sige til hr. Jan
Køpke Christensen, at det er præcis det, vi bl.a.
sikrer med det her lovforslag.
(Kort bemærkning).";Elsebeth Gerner Nielsen
114095;name_party;":
Vi skal altså ikke så lang tid tilbage, da havde vi
ikke den her skolepraktikordning. Jeg vil da
gerne have at vide fra Det Radikale Venstre, om
enhver skulle sejle sin egen sø på daværende
tidspunkt. Var det sådan, at det hele flød på
daværende tidspunkt?
Jeg mindes også, at Det Radikale Venstre
accepterede det, dengang man ikke havde
skolepraktikordningerne. Man stiller det her op,
som om det er noget helt nyt. Det er et forholdsvis nyt system, man har indført, men efterhånden indfører man så mange mærkelige ordninger, orlovsordninger osv., og når der går få år,
så er det en velerhvervet rettighed, borgerne
har.
Det Radikale Venstre plæderer i hvert fald
for, at det er en velerhvervet rettighed, og at
man altså ikke skal komme og fjerne noget, som
man har indført på et tidspunkt. Derfor sagde
.jeg netop i relation til Det Radikale Venstre, at
jeg synes, vi har set, at den sunde fornuft - for
nu at bruge det ord, som den socialdemokratiske ordfører brugte i dag - er gået op for Det
Radikale Venstre på visse områder, bl.a. med de
bemærkninger, der har været fra økonomiministeren om orlovsordningerne.
Jeg synes, det er flot, at der er nytænkning
selv i Det Radikale Venstre, så vi har noget at
glæde os til, tror jeg, for det er utrolig sjældent,
at vi ser det fra netop dette parti. Derfor skal
partiet have al den ros, det har fortjent, på det
her område. Jeg vil som Fremskridtsmand være
den første til at rose Det Radikale Venstre på
disse områder her.

2990

Tirsdag den 23. januar 1996 (L 167)

(Kort bemærkning).";Jan Køpke Christensen
115663;name_party;":
Jeg ved ikke, om der er tale om nytænkning fra
Det Radikale Venstres side, men jeg kan da i
hvert fald sige, at det, vi gør, er, at vi tænker.
Hr. Jan Køpke Christensen spørger, om vi
tidligere bare har ladet de unge sejle deres egen
sø. Ja, det er jeg faktisk ked af at konstatere:
Sådan er det.
Desværre er det sådan, at en stor gruppe
unge stadig væk ikke får nogen uddannelse.
Indtil videre er det sådan, at mellem en fjerdedel
og en femtedel af de unge aldrig får nogen
erhvervsuddannelse. Det er det, vi nu tager på
os som samfund. Det er det, vi siger at vi nu vil
gøre noget ved. Vi vil sørge for, at alle unge får
en kompetencegivende uddannelse. Derfor er vi
også nødt til at sikre, at de unge, som ikke kan
komme ud i almindelig praktik, kommer i skolepraktik. Det er det, jeg kalder sund fornuft.
(Kort bemærkning).";Elsebeth Gerner Nielsen
116519;name_party;":
Jeg synes, man skal forholde sig til virkelighedens Danmark. Man skal ikke stikke de unge
mennesker blår i øjnene og få dem til at tro, at
alle kan få en uddannelse og en erhvervsuddannelse. Hvad er det dog for noget, at stå her fra
Folketingets talerstol og prøve at plædere for at
overbevise alle unge mennesker i dette land om,
at de kan få en uddannelse?
Ja, man kan lave nogle tilsvarende kurser osv.
- og det er ingen kritik af de unge mennesker,
der ikke kan få en uddannelse. Jeg mener, alle er
ligeværdige i dette samfund. Jeg mener, at den
arbejdsmand, der går og fejer gulvet i en fabrik
osv., er lige så vigtig som akademikeren. Det er
det, vi skal slå fast. Vi skal lade være med at
give det indtryk af, at alle skal stå med et
uddannelsesbevis, efter at de har været igennem
nogle studier osv. eller været på erhvervsskole,
og så tro, at nu kan de gå ud og få et job.
Det er jo ikke tilfældet. Det er ikke virkelighedens Danmark, og selv Det Radikale Venstre
kan ikke ændre den situation ved bare at sige:
Vi skubber dem ind, vi giver dem en skolepraktik. Når erhvervslivet ikke vil have dem, så skal
vi nok give dem det, og så tror vi på, at de får en
plads bagefter som uddannede i det pågældende erhverv.
Det passer jo ikke, og det ved den radikale
ordfører også. Man ved det godt, men man
vasker hænder fra regeringens side og siger: Nu
har vi i hvert fald gjort, hvad vi kunne. Vi ved

godt inderst inde, at det ikke er realitetens verden: bagefter er der desværre mange, der ikke
kan få en plads, en fast plads i erhvervslivet.
Lad være med at gå ud og stikke folk, særlig
de unge mennesker, blår i øjnene og give dem
det indtryk, at når de har et uddannelsesbevis,
så er den hellige grav vel forvaret. Det passer
ikke, og det ved Det Radikale Venstre.
Og så synes jeg, det er på høje tid, vi også får
en venlig tone over for hinanden, for jeg synes
stadig væk, der er nogle positive aspekter hos
Det Radikale Venstre: det vil jeg gerne understrege endnu en gang.
(Kort bemærkning).";Jan Køpke Christensen
118548;name_party;":
Jeg er nu meget glad for, at vi bliver beskyldt for
at have gjort det, vi kunne, for de unge. Jeg
synes, det også ville klæde Fremskridtspartiet,
hvis de gjorde det, de kunne, for de unge.
Så synes jeg faktisk, det er lidt nedværdigende at høre her, at alle skal ikke have en uddannelse, og alle skal ikke tvinges, og hvad ved jeg.
Det, vi taler om her på skolepraktikområdet,
er faktisk, at alle egnede unge skal have mulighed for at gennemføre deres uddannelse, og
ikke alt muligt tilfældigt ude til højre og venstre.";Anne-Marie Meldgaard
119081;title_name;"Hr. Jan Køpke Christensen for en kort bemærkning, og så tror jeg, vi er ved at være tilbage i
ordførerrækken.
(Kort bemærkning).";Formanden
119236;name_party;":
Det er jeg enig med formanden i.
Jeg kunne ikke undgå det alligevel. Jeg havde
sagt til mig selv: Nu går jeg ikke op efter Socialdemokratiets ordfører, for jeg ved, det er håbløst. Men når det er således, at man fra Socialdemokratiets side påstår, at det er nedværdigende
over for de unge, det, Fremskridtspartiet kommer med, så vil jeg sige til Socialdemokratiet, at
intet i denne verden er nemmere end at stå og
dele julegaver ud til befolkningen og også til de
unge. Det er noget af det nemmeste, og hvis
man vil være populær hos de unge, så gør man
jo bare det, at man sætter sig ned og giver en hel
masse løfter.
Det kunne Fremskridtspartiet da også godt
gøre, hvis vi var et urealistisk parti, men vi har
nu valgt at sige: Jamen vi skal også finde de
økonomiske midler, der skal til. Vi skal dokumentere den politik, vi kommer med. Vi er fak-

Tirsdag den 23. januar 1996 (L 167)
tisk det eneste parti i denne sal, der kommer
med et helt alternativt forslag til finanslov, hvor
vi dokumenterer punkt for punkt, hvor vi finder
kronerne.
Hvis Socialdemokratiet stadig væk har den
holdning, som jeg kan forstå de har, at de vil blive ved med at give gyldne løfter, at de vil blive
ved med at dele julegaver ud også til de unge
mennesker, og glemmer det vigtigste, nemlig at
fortælle, hvem der skal betale, jamen så må jeg
sige, at der naturligvis kun er borgerne til at
betale og i sidste ende også de unge mennesker
og erhvervslivet, der hermed får store byrder
pålagt med hensyn til skatter, erhvervsskatter
osv., og dermed kan erhvervslivet ikke opsluge
de unge mennesker, som skal i praktik.
Socialdemokratiet burde sætte sig ned og
prøve at tænke den dér tanke igennem, at man
fandt pengene, før man gav dem ud. Det kan
Socialdemokratiet ikke finde ud af: det har de
aldrig kunnet finde ud af, og det kan de stadig
væk ikke finde ud af.
Jeg tror nok, man måske burde kigge lidt tilbage på Staunings tid. Den linje, Stauninglinjen,
var nemlig, at man satte tæring efter næring. Det
har Socialdemokratiet fuldstændig glemt i dag.";Jan Køpke Christensen
121291;name_party;":
Ja, det er en interessant debat, der her udspinder
sig mellem Socialdemokratiet, Fremskridtspartiet og De Radikale. Den vil jeg ikke gå ind i - i
hvert fald ikke lige i første omgang.
Jeg synes, det er væsentligt i dette lovforslag,
at skolepraktikken nu gøres permanent, og at
den bliver en del af lov om erhvervsuddannelser. Enhedslisten finder, det er vigtigt, at alle har
en reel mulighed for at få en erhvervsuddannelse, og at de, der starter på en sådan, også kan
gøre den færdig.
Det er med al tydelighed vist, at aftagerne af
disse uddannelser ikke har været i stand til at
lave noget, man kunne kalde planlægning. Det
såkaldte private erhvervsliv har ikke været i
stand til at gennemføre en planlægning, der tilgodeser de unges interesser.
Derfor er vi nødt til at sikre de samfundsmæssige behov. Det er behovet for, at der både
uddannes tilstrækkelig mange, og at de unge
ikke diskrimineres i deres valg. Det er vigtigt, at
borgere i Danmark, i dette tilfælde de unge, der
ønsker sig en erhvervsuddannelse, ikke bliver
underlagt fuldstændig vilkårlighed, der bl.a.
betyder, at samfundet ikke løser nogle af de
opgaver, der er behov for at få løst.

2991 .

Det var jo tydeligt, hvis man ser tilbage på
1980'erne, at erhvervslivet, det såkaldte
erhvervsliv, ikke formåede at tage tilstrækkelig
mange unge ind og uddanne dem, og da der så
kom en kort periode her i 1990'erne, hvor man
manglede folk, brokkede man sig over, at der,
ikke var uddannet tilstrækkeligt mange inden
for forskellige områder. Det viser med al tydelighed, at erhvervslivet ikke er i stand til at løse
den opgave, og derfor er det vigtigt, at samfundet i stedet for prøver at sikre sig, både at der
bliver uddannet nok, og at de unge har en
mulighed for at gøre sig færdige.
Vi har i.forbindelse med behandlingen af lovforslag nr. L 110 været inde på, at det her også
handler om, at nogle bestemte grupper kan gøre
deres uddannelse færdig. Det handler om etniske minoriteter, det handler om ældre, der skal i
praktik, og det handler om unge fra bestemte
sociale miljøer. Det er fuldstændig forkert, som
nogle skitserede det, at der skulle være tale om
unge, der ikke er egnede til at få en erhvervsuddannelse. Det er muligvis unge, som ikke har så
let ved at få en praktikplads i det private
erhvervsliv. Derfor synes vi, det er vigtigt, at
man går ind og giver dem et tilbud.
Der er desuden et par ekstra forbedringer i
lovforslaget, idet der bliver mulighed for, at en
ung, som uforskyldt har mistet sin uddannelsesaftale, kan få en skolepraktik, og at unge, der
gennem anden undervisning har erhvervet sig
kompetence til at fortsætte en erhvervsuddannelse efter anden skoleperiode, får adgang til
skolepraktik - to forbedringer, der hver koster
omkring 17 mio. kr. efter ministerens beregning.
Så vi ser altså lovforslaget som en udmærket
forlængelse af den eksisterende lov, plus at der
er et par forbedringer i den. Derfor kan vi støtte
det, og vi synes, at det er et udmærket element,
der sikrer, at de unges muligheder for at få en
erhvervsuddannelse ikke, sådan som Fremskridtspartiet ønsker det, styres af det private
erhvervsliv, hvis interesser ofte er meget
snæversynede.
Ad di Andersen (CD):
Dette lovforslag er med i aftalen om finansloven
og har det mål, at alle egnede, der ønsker en
erhvervsuddannelse, skal have en reel mulighed
for at gennemføre den og ikke afskæres, hvis det
viser sig umuligt at få en praktikplads.
Det er vigtigt at holde fast i vekseluddannelsesprincippet i erhvervsuddannelserne, og det
ville derfor være at foretrække, hvis skolepraktikken var overflødig.

2992

Tirsdag den 23. januar 1996 (L 167)

Praktikpladssituationen er heldigvis blevet
meget forbedret de seneste år, men man er nødt
til at bevare skolepraktikken som alternativ, fordi der ellers vil være nogle, der bliver ladt i stikken, også selv om de opfylder alle krav om
egnethed. Det drejer sig især om etniske minoritetsgrupper.
De øvrige ændringer, hvor forslaget lægger
op til en helt rimelig og fornuftig udvidelse af,
hvem der kan komme i skolepraktik, kan CD
også give sin tilslutning til.";Bruno Jerup
125396;name_party;":
Det lovforslag, vi behandler her i dag, er jo et
led i finanslovaftalen. Den er Dansk Folkeparti
ikke med i, men derfor kan man selvfølgelig
godt forholde sig til forslaget.
Jeg vil nok sige, at praktikforanstaltningerne i
hvert fald nok vil være svære at afskaffe, for de
er kommet for at blive. De er så udvidet med to
elementer, som det fremgår af bemærkningerne,
der koster, som jeg kan læse det, to gange 17
mio. kr., det er 34 mio. kr.
Vi vil ikke afvise forslaget i dag, det vil vi
bestemt ikke: vi vil have lov at grave lidt mere i
det og herunder bl.a. også eventuelt stille nogle
spørgsmål til undervisningsministeren, der
kunne gå ud på, at det jo nu engang er sådan her
i livet, at hvis man vil bruge mere ét sted, så må
man spare et andet.
Jeg kender ikke den aftale, der er indgået
mellem regeringen og De Konservative om denne finanslov, men jeg synes jo nok, det var værd
at vurdere, om man inden for den eksisterende
praktikhistorie kunne lave nogle reduktioner,
der om ikke helt gik lige op med de 34 mio. kr.,
så i hvert fald bragte en større balance i det, når
man lige uden videre skal have 34 mio. kr. ekstra.
Når man følger uddannelsessektoren, som jeg
også foreslår hr. Jan Køpke Christensen at gøre,
synes jeg nok, at man ikke sådan lige med et
pennestrøg kan afskaffe en ordning, der har
fungeret utrolig godt for utrolig mange mennesker.";Poul Nødgaard
126803;title_name;":
Jeg noterer med glæde, at der er et klart flertal
for lovforslaget her, og det på trods af, at vi jo,
når det gælder skolepraktikordningen, har ført
mere end en ideologisk krig både her i Tinget og
uden for.
Jeg hæftede mig selvfølgelig ved den konservative ordfører fru Lene Espersens betænkelig-

hed ved den del af forslaget, som åbnede mulighed for, at man kunne meritere sig til skolepraktikken: det vil vi selvfølgelig drøfte. Der skal
ingen tvivl være om, at den aftale, vi har indgået, overholdes.
Men jeg minder om, at der alene er tale om
ved den del af forslaget her at give mulighed
for, at unge, som opfylder egnethedskriteriet til
skolepraktikken og dermed er på højde med
det, man forlanger ved udgangen af den anden
skoleperiode, skal have mulighed for som alle
andre at gøre deres uddannelse færdig. Derfor
er der god grund til at få set nærmere på det, og
jeg svarer selvfølgelig på de spørgsmål, der
måtte komme, også under udvalgsarbejdet.
Jeg synes også, at man i den forbindelse skal
være opmærksom på, at ved, at egnede unge får
mulighed for at gøre deres erhvervsuddannelse
færdig, så står de jo til rådighed - og det bør hr.
Anders Mølgaard også være opmærksom på for det arbejdsmarked, hvor arbejdsgiverne nu
hævder, at der vil blive mangel på unge, mangel
på arbejdskraft. Her gør vi altså faktisk en ekstra
indsats for at imødekomme ønsket om, at der
længst muligt er kvalificeret, fagligt uddannet
arbejdskraft til rådighed.
Så jeg synes, at for dem, der har udtrykt
betænkelighed eller har været meget imod, er
der i og for sig god grund til at tænke over tingene én gang til, ud over at det jo netop også er
indgået i regeringens overvejelser ved fremsættelsen af lovforslaget at sikre, at alle unge - i det
her tilfælde: som er egnede - kan færdiggøre
deres uddannelse.
Ellers har jeg ikke mange flere bemærkninger
at gøre til lovforslaget. Det sikrer jo altså, at den
brede vifte af uddannelsesmuligheder, som stilles til rådighed for vore unge i dag, gerne skulle
betyde, at der vil være meget få og efterhånden
helst ingen, som ikke er i stand til at gennemføre
en ungdomsuddannelse og dermed erhverve sig
en kompetence af en eller anden art.
Jeg skulle måske, for at der ikke skal herske
nogen tvivl, sige om økonomien, at nok er det
anslået, at for de to grupper, der er nævnt, som
her får muligheder for at komme i skolepraktik,
vil det koste to gange 17 mio. kr., men for det
første er det skønnet, at beløbet kan holdes
inden for det samlede budget, og for det andet:
Hvis vi bremsede disse unge i at gøre den
uddannelse færdig, som de faktisk er egnede til,
så ville de jo - det viser al erfaring - melde sig et
andet sted i uddannelsessystemet, og så ville
udgiften i de fleste tilfælde blive mindst den

(375)
Tirsdag den 23. januar 1996 (L 167)
samme og måske endda større, fordi nogle af
dem nødvendigvis måtte starte mere eller mindre forfra.
Så alt i alt synes jeg, det er et afbalanceret forslag, og det er vel også grunden til, at det har
fået den forholdsvis brede, positive modtagelse.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ole Vig Jensen
129966;title_name;"Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
3) Første behandling af lovforslag nr. L 168:
Forslag til lov om ændring af lov om
uddannelse af pædagoger. (Overbygningsuddannelsen).
Af undervisningsministeren (Ole Vig Jensen).
(Fremsat 17/1 96).
Lovforslaget sattes til forhandling.
Forhandling";Formanden
130441;name_party;":
Ingen var i tvivl om, at reformen af de pædagogiske grunduddannelser i 1991 ville få konsekvenser for videreuddannelserne på området,
og på baggrund af den enighed, der var til stede
i det udvalg, der afgav betænkning nr. 1275 i
juni 1994 om overbygningsuddannelserne for
pædagoger, og i særdeleshed set i lyset af, at
lovforslaget her med undtagelse af finansieringen er i overensstemmelse med udvalgets forslag, må mari nok sige, at det har været længe
undervejs. Men bedre sent end aldrig.
Det ser yderst fornuftigt ud, at de to overbygningsårskurser fremover forankres i én ny selvstændig institution, Danmarks Pædagoghøjsko-

2993

le, der som sådan vil få den nye uddannelse som
hovedopgave og derudover have status som
selvejende institution med egen bestyrelse.
Selve uddannelsen udbydes som åben
uddannelse, hvilket vil medføre, at økonomien
vil blive fastlagt i forbindelse med de årlige
finanslovforhandlinger, men idet der her er tale
om en landsdækkende uddannelse, har institutionerne pligt til at udbyde overbygningsuddannelsen i det omfang, der er efterspørgsel til
stede. Og i fremtiden vil der givet blive en øget
efterspørgsel, som på sigt vil medføre en statslig
besparelse på området, idet der er tale om en
åben uddannelse.
I forbindelse med nedlæggelsen af de to
nuværende uddannelsessteder er det helt i
orden, at personalet vil få tilbudt ansættelse på
den nye Pædagoghøjskole eller på ét af de
regionale uddannelsescentre, som vil høre
under Pædagoghøjskolen.
For Socialdemokratiet er denne uddannelse at
se som et trin på trappen i de samlede uddannelsesmuligheder på pædagogområdet, som i
den sidste ende gerne skulle bestå af en pædagoggrunduddannelse, en pædagoguddannelse,
en overbygningsuddannelse og efterfølgende et
sidste trin med mulighed for en kandidat/
ph.d.-uddannelse på en højere uddannelsesinstitution - en måde at skrue en uddannelse
sammen på, som på forhånd kan give den
uddannelsessøgende et overblik over, hvad en grunduddannelse kan føre til.
Så tilslutning til forslaget fra Socialdemokratiet.
Anders Mølgaard (V):
Dette lovforslag følger jo stort set Aase Olesenudvalgets indstilling i betænkningen fra juni
1994 om overbygningsuddannelser for pædagoger.
Dannelsen af en selvstændig institution, Danmarks Pædagoghøjskole, er en naturlig konsekvens af loven fra 1991 med sammenlægning af
de hidtidige tre pædagogiske grunduddannelser til én.
Venstre støttede naturligvis sammenlægningen af de tre pædagogiske grunduddannelser til
én i 1991, og derfor er det såre naturligt, at vi
også støtter denne positive udvikling på efteruddannelsesområdet.";Anne-Marie Meldgaard
133054;name_party;":
Det Konservative Folkeparti kan tilslutte sig det
foreliggende lovforslag, som jo hviler på en lov-

2994

Tirsdag den 23. januar 1996 (L 168)

givning, som blev til i en tid, hvor vi selv var i
regering, den lovgivning, som den forrige ordfører også nævnte: loven om den fælles pædagoguddannelse.
Dengang var vi enige om, at der også senere
skulle laves en overbygning på pædagoguddannelserne, og jeg har med glæde noteret mig, at
undervisningsministerens lovforslag på nær et
enkelt punkt baserer sig på den udvalgsbetænkning, som der står et enigt udvalg bag ved.
Set med konservative øjne er det en god idé at
følge udvalgsbetænkningen, for der ligger en
lang række gode principper bag udvalgsbetænkningen. Vi har i Det Konservative Folkeparti aldrig været tilhængere af, der skulle være
blindgyder i uddannelsessystemet, og derfor
hilser vi også med tilfredshed, at den nye
uddannelsesoverbygning vil slutte på bachelorniveau.
Der skal således være mulighed for - sådan
læser jeg i hvert fald både betænkningen og lovforslaget - at gå videre med en kandidat- og
senere en ph.d.-uddannelse.
Jeg har også bemærket, at den endelige
udformning af disse uddannelser endnu ikke er
klarlagt, men at det er ministerens hensigt at
sikre, at den bliver klarlagt, når overbygningsuddannelsen er kommet i gang.
Jeg ser frem til en orientering om, hvordan
det skal ske, og jeg regner også med og håber
på, at ministeren kan bekræfte, at Uddannelsesudvalget vil blive orienteret om, hvordan denne
videreudvikling af overbygningsuddannelserne
skal foregå.
Lovforslaget afspejler også en fleksibilitet, og
det finder vi fra konservativ side er rigtigt, da
der er tale om en efteruddannelse. Set med vore
øjne er det godt, at efteruddannelsen kan finde
sted både på heltid og på deltid, og at den i relation til, at pædagogernes virke finder sted overalt i Danmark, også udbydes regionalt. Derved
får alle gode muligheder for at kunne deltage.
Det Konservative Folkeparti har også med tilfredshed noteret sig, at der er stor fleksibilitet
også i den tidsmæssige tilrettelæggelse af
uddannelsesforløbet. Det behøver altså ikke at
være således, at de tre dele, som uddannelsen
består af, skal tages umiddelbart i forlængelse af
hinanden.
Set med vore øjne er det også godt, at uddannelsen er baseret på princippet om den åbne
uddannelse, hvorved der sikres en vis deltagerbetaling i uddannelsen.
|

Jeg og Det Konservative Folkeparti finder
også, at den måde, uddannelsen er bygget op på
med en fælles, teoretisk første del på ca. to
måneder, derpå en friere anden del, hvor man
har mulighed for selv at sammensætte sin
uddannelse efter behov, og sluttelig med en
tredje del, som indeholder en hovedopgave, har
indholdsmæssige valgmuligheder, som vi er tilfredse med og finder er et godt koncept.
Vi har også med tilfredshed noteret os, at der
skal finde en bedømmelse sted på alle tre
niveauer, og at en del af denne bedømmelse skal
finde sted ved hjælp af ekstern censur. Det finder vi er et rigtigt og et godt princip.
Selve uddannelsen skal fagligt forankres i
Danmarks Pædagoghøjskole, men dele af
uddannelsen kan udbydes ved andre uddannelsesinstitutioner og højere læreanstalter. Vi finder, det er en god måde at udnytte uddannelsesressourcerne og at sikre den geografiske
spredning og et højt niveau på. Så det er alt
sammen gode og rigtige principper.
Den uddannelse, der lægges op til i lovforslaget, erstatter to eksisterende årskurser for
pædagoger, og vi kan derfor naturligvis tilslutte
os, at disse to årskurser med lovforslagets vedtagelse og lovens ikrafttræden vil bortfalde.
Vi finder også, det er korrekt, at man beholder en længde på et år, og har også forståelse
for, at lovforslaget ikke har erhvervsøkonomiske, miljømæssige eller EU-retlige aspekter og
heller ikke store administrative aspekter.
Med hensyn til økonomien har vi noteret os,
at der i første omgang er tale om en statslig
besparelse på baggrund af, at forslaget er finansieret efter åben uddannelse-princippet, og at
der dermed bliver en vis deltagerbetaling.
Vi er helt klar over, at deltagerne efterfølgende formodentlig gennem amterne og kommunerne, som er deres arbejdsgivere, vil stille krav
om en vis statslig medfinansiering i form af øgede bloktilskud. Men vi forventer, at disse øgede
krav til staten vil kunne holdes inden for det
udgiftsniveau, som ligger i øjeblikket, og at
udgifterne for staten altså dermed vil blive på
det niveau, vi kender i øjeblikket, og ikke vil
medføre nogen stor merudgift.
Så på baggrund af, at selve uddannelsen hviler på gode og sunde konservative principper,
ville jeg jo sige - andre ville formodentlig bare
sige gode og sunde uddannelsesmæssige principper - og at der ikke er nogen stor merudgift,
måske endda en mindre udgift, kan Det Konservative Folkeparti tilslutte sig lovforslaget og
give løfte om en saglig udvalgsbehandling.

Tirsdag den 23. januar 1996 (L 168)";Eva Møller
137971;name_party;":
Jeg kan ikke være helt så rosende. Jeg vil meget
gerne rose betænkningen. Jeg synes, det er en
god betænkning. Det er helt nødvendigt, at vi
sammenlægger de tre grundlæggende uddannelser. Vi har også brug for at tilrettelægge
videreuddannelsen, og den måde, man gør det
på, leder til en udbygning med bachelorgrad og
senere kandidat- og ph.d.-grad. Det er et godt
forslag, og også - så vidt jeg kan vurdere det
med usagkyndige øjne - i selve kursusopbygningen et sagkyndigt og godt forslag.
Så betænkningen kan vi støtte ubetinget.
Så kunne jeg selvfølgelig gøre ligesom fru Eva
Møller og bare læse det, der står i lovforslaget
om betænkningen. Men jeg hæfter mig ved, at
der faktisk er en del forskelle. Den ene af dem
var den, som De Konservative og også Venstre
var begejstrede for - det er jeg ikke - nemlig at
en uddannelse, der tidligere har haft taxameterbevilling, nu går over til at skulle have bevilling
under åben uddannelse, det vil sige være delvis
brugerfinansieret.
Det er forståeligt, at det er Venstres og De
Konservatives politik. Men hvornår er det blevet socialdemokratisk og radikal uddannelsespolitik at gøre flere og flere uddannelser brugerfinansierede? Det sker jo hver gang, der skal
oprettes en ny videregående uddannelse, eller
når en eksisterende videregående uddannelse
skal omlægges, at så kommer forslaget om brugerbetaling ikke i betænkningen, men i lovforslaget. Hvorfor er det nødvendigt? Jeg forstår
godt, at hvis man vil køre det som deltidsuddannelse og har et job ved siden af, er det helt
naturligt, at man bruger lov om åben uddannelse. Men hvorfor skal der ikke være mulighed
for, at man tager en heltidsuddannelse med SU
og med taxameterbevilling som ved enhver
anden videregående uddannelse? Jeg forstår det
ikke. Hvad er grundlaget for det skift, der er
sket i de to partiers uddannelsespolitiske holdning? Hvorfor laver man lige pludselig det
skift?
En anden ting er, at betænkningen lagde op
til, at den ny uddannelse skulle lede til en
bachelorgrad for derefter senere at kunne
udbygges med en kandidat- og ph.d.-grad. Der
står ikke noget i lovforslaget om bachelorgraden. Der står nævnt, at man senere kan tage stilling til kandidat- og ph.d.-graden. Det er klart,
at det skal udbygges senere: det kommer ikke i
første omgang. Det havde jeg heller ikke forventet. Men at man tager stilling til, lægger op til en

2995

bachelorgrad, hvor vi tager stilling til, at der
senere kan udbygges med en kandidatgrad, det
synes jeg godt vi kunne gøre allerede nu.
Det hænger også lidt sammen med det tredje
punkt, nemlig at betænkningen lægger op til, at
en ny institution skal være en selvstændig institution, men placeret i tilknytning til en højere
læreanstalt. Det er jo netop, fordi den nye institution selvfølgelig vil have en tynd forskningsmæssig dækning og dermed ikke kan give
grundlag for en videregående uddannelse. Derfor skal den lægge sig op ad en institution, der
har forskning. Det står der heller ikke noget som
helst om i lovforslaget. Det kan godt være, at det
var tanken, og at det står i betænkningen, men
det står ikke i lovforslaget. Derfor vil jeg godt
vide, hvad meningen egentlig er her.
I den forbindelse kan jeg ikke lade være med
at tænke på en anden sag, nemlig sagen om
uddannelsen til Master of Public Health - på
dansk: videreuddannelse i folkesundhed - hvor
der også forelå en betænkning. Det var ligeledes
en ny uddannelse, og dér ville jeg godt have, at
den skulle være en selvstændig uddannelse
med egen bestyrelse, men selvfølgelig placeret i
forbindelse med en eksisterende. Dengang var
der nogle lobbyister, der overtog den, og det var
lægerne. I dette tilfælde fraviger man betænkningen på en anden måde: Det bliver en selvstændig institution, men ønsket om at lægge
den op ad en eksisterende forskningsinstitution
tilgodeses til gengæld ikke.
De to eksempler viser, at der stadig væk er
klasseforskelle i dette land, og at der er nogle
mennesker, der har mere magt end andre, og
lægerne har altså mere magt end pædagogerne,
ellers ville de to regeringsbeslutninger ikke have
set så forskellige ud på grundlag af fuldkommen enslydende betænkninger på dette punkt.";Kjeld Rahbæk Møller
142147;name_party;":
Med dette lovforslag følges den fælles grunduddannelse for pædagoger, som blev indført i
1991, op. Desuden kan man jo sige, at det er en
overbygning på det lovforslag om den pædagogiske grunduddannelse, som blev freinsat for
kort tid siden.
Nu er det så pædagogernes videreuddannelse, det drejer sig om. 11993 blev der nedsat et
udvalg, som fik til opgave at komme med forslag til en struktur for pædagogernes videreuddannelse. I opgaveformuleringen fik udvalget til
opgave at komme med et forslag til videreuddannelse, hvor nøgleordene skulle være kvalitet, alsidighed og fleksibilitet.

2996

Tirsdag den 23. januar 1996 (L 168)

Jeg synes, lovforslaget i høj grad er baseret på
udvalgets arbejde, og i Det Radikale Venstre
mener vi, at opgaven er blevet løst ganske godt.
Den hidtidige overbygningsuddannelse var
opdelt i årskurser på to skoler, nemlig Den Socialpædagogiske Højskole og Danmarks Lærerhøjskole.
Det foreslås nu at nedlægge kurserne for
pædagogerne på disse to skoler og i stedet
oprette en ny institution, Danmarks Pædagoghøjskole, som skal have til opgave at udbyde en
ny 1-årig, landsdækkende uddannelse for alle
pædagoger.
I Det Radikale Venstre hilser vi det velkommen, at det er muligt at tage uddannelsen på
deltid, og også, at der bliver mulighed for at
tage uddannelsen forskellige steder i landet.
Dermed bliver der god lejlighed til, at alle
pædagoger får nem adgang til at få en overbygning på deres uddannelse.
Uddannelsen på Danmarks Pædagoghøjskole
er blevet kaldt overbygningsuddannelsen for
pædagoger, men der er en manglende afklaring
af, hvordan pædagogernes samlede muligheder
for videreuddannelse ser ud. Skal overbygningsuddannelsen f.eks. kunne give adgang til
yderligere videreuddannelse i form af f.eks.
kandidat- og ph.d.-uddannelser for pædagoger? Det er nogle spørgsmål, som vi ikke kan
besvare endnu. Det må vi se nærmere på, når
overbygningsuddannelsen har fået lov til at
fungere et stykke tid.
Pædagogernes opgaver ændrer sig hele tiden,
og det pædagogiske miljø ændrer sig hele tiden,
og derfor er det overordentlig vigtigt, at de
mange tusinde pædagoger, vi har her i landet,
får god mulighed for at efteruddanne sig. Jeg
synes egentlig, at grundlaget er lagt nu. Vi har
fået et godt lovforslag om grunduddannelsen,
og nu får vi så dette forslag om videreuddannelsen, og om nogle år tror jeg vi har mulighed for
eventuelt at bygge ovenpå med en kandidatuddannelse eller en ph.d.-uddannelse.
Så alt i alt er de to lovforslag, der i denne
samling er fremsat på dette område, en fantastisk mulighed for, at pædagogerne får bedre
uddannelsesmuligheder og dermed på sigt også
bedre arbejdsvilkår.
På den baggrund kan Det Radikale Venstre
støtte lovforslag nr. L 168.";Elsebeth Gerner Nielsen
144890;name_party;":
Dette forslag går efter vores opfattelse ud på, at
der skal foretages en forenkling, idet to institu-

tioner nu skal gøres til én institution, og det kan
vi kun billige i Fremskridtspartiet.
Det ser for os umiddelbart ud, som om det er
et forslag, vi kan støtte, idet det giver fleksibilitet. Jeg tænker her på, at der både er mulighed
for deltids- og heltidsefteruddannelse. Også det,
at uddannelsen udbydes regionalt, og at der bliver en central bestyrelse, som dermed naturligvis har et større ansvar, synes vi er ret positivt.
Med hensyn til den delvise deltagerbetaling,
som SF betegnede som brugerbetaling, vil jeg
sige, at vi naturligvis er tilhængere af, at der
kommer delvis deltagerbetaling, men at jeg
synes, det er forkert af SF at betegne det som
brugerbetaling - men det er jo bevidst - for det
er naturligvis ikke brugerbetaling. Hvis det
skulle være brugerbetaling, skulle brugerne
betale de reelle omkostninger, og så ville der
være tale om nogle helt andre beløb. Det er en
delvis deltagerbetaling, og det kan vi i Fremskridtspartiet naturligvis gå ind for.
Så alt i alt ser det ud til, at Fremskridtspartiet
vil støtte lovforslaget.";Jan Køpke Christensen
146061;name_party;":
Der har på det pædagogiske område igennem
lang tid været et ønske om en overbygningsuddannelse til pædagoguddannelsen. Allerede på
nuværende tidspunkt findes der et etårigt kursus to steder i landet. Med det foreliggende lovforslag bliver de to uddannelsessteder, der har
varetaget det hidtidige årskursus, nedlagt, og
der bliver oprettet en ny national institution:
Danmarks Pædagoghøjskole.
Som man kan se af betænkningen, har der
været et ønske om, at det kunne udvikle sig til
en uddannelse på et egentligt kandidat- eller
ph.d.-niveau. Men det ligger desværre ikke i
dette lovforslag. Uddannelsen er kun formuleret
som en overbygning, som undervisningsministeren får ret vide rammer til fastsættelse af
nærmere regler for. Men vi kan jo se frem til, at
der kommer en opfølgning på dette område. I
det mindste er lovteksten tilstrækkelig bredt
formuleret til, at ministeren ikke er forhindret i
at opfylde betænkningens ønsker.
Det eneste væsentlige problem med denne
uddannelse er økonomien. Økonomisk er den
placeret under loven om åben uddannelse med
de regler, som findes dér. Det kan i praksis
betyde en forringelse af de økonomiske forhold
for denne nye institution - sammenlignet med
forholdene på de to skoler, der i dag udbyder et
etårigt kursus - idet man går væk fra taxameterprincippet og i stedet får en delvis finansiering.

Tirsdag den 23. januar 1996 (L 168)
For det første må det forventes, at Danmarks
Pædagoghøjskole skal have tilført ekstra midler
i startfasen for at trække dette uddannelsestilbud i gang. Det er også vigtigt, at bestyrelsen
kommer til at fungere hurtigt, sådan at der reelt
findes et sådant ekstra uddannelsestilbud fra
1997.
Der er en række opgaver, der skal løses,
inden man kan gå i gang, hvis det ikke skal
komme til at halte bagefter lige fra starten, og
her er det vigtigt, at der er ekstra midler, og det
ligger hverken i bemærkningerne eller i selve
lovforslaget.
Det er også vigtigt, at bestyrelsen på et meget
tidligt tidspunkt kommer til at fungere og får
indflydelse på, hvordan kursuset skal se ud, og
på mulighederne for at udvikle det til kandidatog ph.d.-niveau. Det er vigtigt, at bestyrelsen
har indflydelse på det.
For det andet - det er en anden del af økonomien - er deltagerbetalingen et problem. Placeringen under loven om åben uddannelse betyder, at hver deltager måske skal have et beløb
på 13.000-14.000 kr. med hjemmefra. For dem,
der er ansat inden for et amt eller en kommune,
er det måske ikke så stort et problem, idet amter
og kommuner formodentlig kan forvente at få
DUT'et de penge, som de bruger. Men problemet er, at måske op mod en tredjedel af målgruppen for lovforslaget ikke er ansat inden for
et af de områder, hvor det udvidede totalbalanceprincip kan benyttes, og derfor ikke vil være i
stand til at få penge fra deres arbejdsgiver, og
det vil betyde, at denne gruppe bliver stillet
væsentlig ringere end de andre.
Det ville derfor være godt, hvis ministeren
ville prøve at se på, om man kan ændre forholdene for denne tredjedel, sådan at alle, der
ønsker at tage imod dette uddannelsestilbud,
bliver stillet lige. Det vil sige, at der skal være
nogle ekstra midler til den tredjedel, som ikke
kan regne med at få kompensation fra amt eller
kommune via det udvidede totalbalanceprincip.

2997

nuftigt, at undervisningsministeren har valgt at
indtage en afventende position, før man kaster
sig ud i forskningsbevillinger til den nye institution, og hvad der i øvrigt kræves til det formål.
Finansieringen af Pædagoghøjskolens uddannelse skal ske efter reglerne i loven om åben
uddannelse, dvs. med taxametertilskud og deltagerbetaling på linje med tilsvarende videreuddannelser. Den model kan CD tilslutte sig, og vi
støtter lovforslaget.";Bruno Jerup
149807;name_party;":
Dette lovforslag kan vi i Dansk Folkeparti godt
støtte, men jeg har lige et par enkelte spørgsmål
til undervisningsministeren:
Det ene spørgsmål drejer sig om, hvordan de
berørte parter ser på det. Jeg har prøvet at finde
det i bemærkningerne, og jeg synes ikke, jeg kan
finde det nogen steder, men ministeren kan sikkert svare på dét.
Så har jeg et andet spørgsmål, og det er vedrørende de økonomiske aspekter. Jeg synes, det
er uklart i bemærkningerne, om der bliver tale
om at sende nogle tjenestemænd på ventepenge
eller give dem rådighedsløn osv. Det er, som om
det vakler lidt. Derfor vil jeg godt have at vide,
om ministeren tror, at det kan falde på plads,
uden at nogen skal ud af undervisningssystemet
for at gå på ventepenge eller få rådighedsløn.";Poul Nødgaard
150609;title_name;":
Jeg kan igen takke et ganske solidt flertal for tilslutningen til lovforslaget her.
Der er rejst forskellige spørgsmål, som for
nogles vedkommende kan belyses yderligere
under udvalgsarbejdet.
Jeg vil sige til hr. Kjeld Rahbæk Møller, at
man selvfølgelig kan have den opfattelse, som
hr. Kjeld Rahbæk Møller har: at her kunne man
godt tage skridtet fuldt ud og følge betænkningen fra første til sidste bogstav, men at vi altså
har valgt at etablere Pædagoghøjskolen med
den overbygningsuddannelse, der her er skitseAddi Andersen (CD):
ret, og få gjort den erfaring, der skal til for at gå
Den fælles grunduddannelse for pædagoger,
videre, og - som det jo også er sagt - i et samarder blev indført i 1991, medførte, at der også
bejde med en højere uddannelsesinstitution, og
skulle ske noget med hensyn til videreuddan- at vi mener, at den bestyrelse, der til sin tid får
nelsen, og det gør der nu med dette lovforslag, I ansvaret for den pågældende institution, så selv
som bygger på et udvalgsarbejde, der har ligget
skal gøre sig overvejelser over, hvem det vil
færdigt i halvandet års tid.
være mest hensigtsmæssigt at knytte et sådant
Udvalget gik endnu videre med lovforslaget
tættere samarbejde med.
og ville gøre det muligt at nå til tops, dvs. til
Jeg tror, det er rigtigt, at vi tager det i faser,
kandidat- og ph.d.-niveau. Jeg synes, det er for- tager ét skridt ad gangen, og jeg har også glædet
i

2998

Tirsdag den 23. januar 1996 (L 168)

mig over, at der er almindelig tilslutning til, at vi
nu går i gang, sådan at institutionen kan begynde sit virke fra den 1. august 1997.
Det spørgsmål blev rejst, om jeg vil gøre mig
overvejelser over, hvordan man eventuelt kan
hjælpe den gruppe af mulige studerende, som
ikke vil kunne forvente at få betalt den andel af
en eventuel brugerbetaling, som kommuner og
amtskommuner i en vis udstrækning vil finansiere.
Dertil vil jeg sige, at jeg synes, vi skal vente og
se, hvordan loven kommer til at virke, og hvordan institutionen kommer i gang. Men jeg kan
allerede nu sige, at hvis der skulle vise sig at
opstå en synlig skævvridning af vilkårene, er jeg
sådan set indstillet på at se nærmere på det.
Vi har jo i øvrigt også under loven om åben .
uddannelse den praksis, at størrelsen af tilskuddene til den pågældende institution kan fastsættes efter, hvem der er ansøgere. For eksempel
kan man give højere tilskud, hvis man vil gøre
det nemmere at komme ind på den pågældende
åbne uddannelse, og der kan altså vælges flere
forskellige niveauer - afhængigt af samfundets
behov og muligvis den enkeltes behov for at
søge den pågældende uddannelse.
Til hr. Poul Nødgaard kan jeg sige, at forslaget har været til høring, og jeg skal gerne tilstille
udvalget høringssvarene. Der har selvfølgelig
været delte meninger - som der altid vil være
det - om, i hvilken udstrækning kommunerne
og amtskommunerne skal påtage sig opgaven.
Men man kan sige, at der her er en selvstændig
interesse også hos arbejdsgiversiden - som jo i
denne sammenhæng i det store og hele er kommuner og amtskommuner - i at sikre, som de
gør det på andre områder, efteruddannelsesmuligheder for deres medarbejdere, og her kommer altså, hvad jeg vil kalde et godt tilbud.
(Kort bemærkning).";Ole Vig Jensen
153843;name_party;":
Ja, der er i hvert fald et håb om, at det kan blive
til et godt tilbud.
Derfor vil jeg endnu en gang stille ministeren
et spørgsmål, og det drejer sig om, hvornår
bestyrelsen for Danmarks Pædagoghøjskole skal
i gang, og hvilke økonomiske rammer den har
for at gå i gang. For det er jo vigtigt, at bestyrelsen kan komme i gang med at fungere og planlægge uddannelsen og dermed få elever til denne uddannelse, inden vi kommer frem til 1997,
idet der jo er et forarbejde, der skal gøres. Derfor
er det vigtigt, at der er nogle økonomiske midler

til det, og dem er der, så vidt jeg kan se, ikke
noget om i bemærkningerne.
(Kort bemærkning).";Bruno Jerup
154507;name_party;":
Ministeren talte om, at amterne må have interesse i at betale for deres ansattes efteruddannelse, men sagen er, at det her er jo ikke efteruddannelse, men videreuddannelse, og det er faktisk noget andet.
Det er da rigtigt, at det kan være begge dele,
og at det bare drejer sig om at gøre det nuværende personale dygtigere, men der kan også for
nogle mennesker være tale om, at de ønsker at
videreuddanne sig ud af det job, de har, og ind i
andet job, og det er jo ikke nødvendigvis i
arbejdsgivernes interesse. Derfor er det bekymrende, at den ansatte er afhængig af, om
arbejdsgiveren er villig til at støtte vedkommende, for så vidt der skal betales for en del af
undervisningen.";Kjeld Rahbæk Møller
155231;title_name;":
Hr. Kjeld Rahbæk Møller har selvfølgelig ret i,
at der også er tale om videreuddannelse, men
sagen er jo, at under loven om åben uddannelse
kan man også på en række andre områder videreuddanne sig - enten på deltid eller på fuldtid
- på nøjagtig de samme vilkår, nemlig at der vil
være en medbetaling undervejs. Men det er der
altså ikke på nuværende tidspunkt taget stilling
til.
Til spørgsmålet fra hr. Bruno Jerup om nedsættelsen af bestyrelsen kan jeg sige, at dér vil
jeg lægge afgørende vægt på, at bestyrelsen kan
nedsættes så betids, at den kan have medindflydelse på, hvordan institutionen skal etableres og
opbygges, sådan at den kan virke fra den 1.
august 1997.
(Kort bemærkning).";Ole Vig Jensen
155950;name_party;":
For at vi ikke skal misforstå hinanden, skal jeg
lige præcisere, at jeg ikke anker over, at der er
mulighed for at bruge loven om åben uddannelse: jeg anker over, at der ikke er mulighed for at
gøre andet, at der kun er mulighed for at tage
denne uddannelse under loven om åben uddannelse og dermed med brugerbetaling.
Hermed sluttede forhandlingen.

Tirsdag den 23. januar 1996 (L 168)
Afstemning
Lovforslagets overgang til anden behandling
vedtoges uden afstemning.";Kjeld Rahbæk Møller
156432;title_name;"Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
4) Første behandling af lovforslag nr. L 169:
Forslag til lov om ændring af forskellige
pensionsbestemmelser.
Af undervisningsministeren (Ole Vig Jensen).
(Fremsat 17/1 96).
Forhandling
Jens Peter Vemersen (S):
Jeg skal tilkendegive, at Socialdemokratiet tilslutter sig det fremsatte lovforslag. Lovforslaget
ajourfører en række pensionsbestemmelser i
overensstemmelse med de aftaler på tjenestemandslignende vilkår, der er indgået af finansministeren vedrørende de ansatte. For disse
grupper garanterer staten pension efter principperne i tjenestemandspensionsloveh.
I løbet af 1995 er der på nogle skoleområder
indgået aftaler om ansættelse på overenskomstvilkår med tilhørende forsikringsmæssige pensionsordninger, og med dette lovforslag sikres
det, at såvel medlemskab af statsgaranterede
pensionskasser som forsikringsmæssige ordninger er dækket ind rent pensionsmæssigt, og det
synes vi er i orden.
Anders Mølgaard (V):
Som bekendt er dette lovforslag bare en ajourføring af pensionsbestemmelserne, og derfor tilslutter vi os naturligvis lovforslaget fra Venstres
side.";Formanden
157730;name_party;":
Lovforslaget får også tilslutning fra Det Konservative Folkeparti.

2999";Lene Espersen
157830;name_party;":
Så vidt vi kan se, er dette her kun teknik og endda velbegrundet teknik, så medmindre der er
nogle, der gør os opmærksomme på det modsatte, agter vi at stemme for lovforslaget.";Kjeld Rahbæk Møller
158037;name_party;":
Det Radikale Venstre kan også tilslutte sig lovforslaget.";Elsebeth Gerner Nielsen
158123;name_party;":
Fremskridtspartiet støtter også det foreliggende
lovforslag.";Jan Køpke Christensen
158202;name_party;":
Lovforslaget er lanceret som en nødvendig
ajourføring af pensionsbestemmelserne i en
række skolelove, og det understrege's også, at
det ikke med lovforslaget er tilsigtet, at der skal
ske realitetsændringer i forhold til den nuværende retstilstand, men samtidig står der andetsteds, at det er hensigten at styrke de pågældendes retssikkerhed, og det lyder måske ikke helt
logisk. Men vi henholder os til, at loven ikke
betyder nogen de facto-ændringer af forholdene.
홢
På den baggrund vil Enhedslisten ikke stemme imod det fremsatte lovforslag, men vi vil da
godt benytte lejligheden til at understrege, at vi
ikke finder disse pensionssystemer acceptable.
Vi ville foretrække en ensartet, høj folkepension
for alle. Vi mener, at der i pensionssystemet er
indbygget en række urimelige forskelsbehandlinger.
Når undervisningsministeren plæderer for, at
der skal være et ensartet system, vil vi plædere
for det med en langt mere vidtrækkende fortolkning, nemlig en ensartet, høj pension til alle.
Vi er bestemt heller ikke trygge ved, at det i
bemærkningerne nævnes, at der er taget højde
for en fremtidig udvikling af forsikringsprincippet.
Men som sagt betragter vi lovforslaget som
ajourføring.";Bruno Jerup
159418;name_party;":
Finansministeriet, som har kompetencen til lønfastsættelse for den berørte personkreds, har
opfordret til mere ensartede formuleringer af
løn- og pensionsreglerne i Undervisningsministeriets lovgivning.
Dette lovforslag indeholder disse formuleringer, som fortrinsvis er dækkende for ledere og
lærere på tjenestemandslignende vilkår, og de

3000

Tirsdag den 23. januar 1996 (L 169)

skal gælde for de ansatte, både når de er medlemmer af en statsgaranteret pensionskasse, og
når de har en pensionsforsikring.
Ved høringsrunden er der øjensynlig ingen,
der har haft indvendinger eller bemærkninger.
Det har vi heller ikke i CD, og vi støtter lovforslaget.";Addi Andersen
160095;name_party;":
Det går jo stærkt, det her, og det er godt, at det
en gang imellem kan det.
Vi kan også støtte lovforslaget, men med hensyn til denne ajourføring kunne jeg måske have
lyst til at stille ministeren et spørgsmål: Kan jeg
gå ud fra, at de kategorier, der er omfattet af
dette her, hverken stilles dårligere eller bedre
end andre grupper, der har lignende stillinger i
samfundet?";Poul Nødgaard
160513;title_name;":
Det sidste kan jeg bekræfte, i hvert fald så langt
som jeg er i stand til at erindre lovforslaget i
dets fulde ordlyd.
Hr. Bruno Jerup meddelte, at Enhedslisten
ikke ville stemme imod forslaget, og så ser det
med de øvrige partiers udtalelser ud til, at lovforslaget vil nyde fremme, og det takker jeg for.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ole Vig Jensen
160945;title_name;"Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
5) Første behandling af lovforslag nr. L 170:
Forslag til lov om selvejende institutioner for
videregående uddannelser m.v.
Af undervisningsministeren (Ole Vig Jensen).
(Fremsat 17/1 96).

Sammen med behandlingen af denne sag foretoges:
6) Første behandling af lovforslag nr. L 171:
Forslag til lov om ændring af uddannelseslovene på seminarieområdet. (Økonomibestemmelser, overgang til selveje m.v.).
Af undervisningsministeren (Ole Vig Jensen).
(Fremsat 17/1 96).
Lovforslagene sattes til forhandling.
Forhandling";Formanden
161680;name_party;":
De af undervisningsministeren fremsatte lovforslag viser, at der sker en udvikling af institutionsbegrebet. Det har tidligere været en selvfølge, at undervisning også på voksen- og efteruddannelsesområdet blev udbudt via statsinstitutioner, men igennem en årrække har vi set en
ændring i retning af, at det ofte er selvejende
institutioner, der er initiativtagere på dette
område, og der er ingen tvivl om, at det er en
udvikling, der vil fortsætte i årene fremover.
Inden for erhvervsskoleområdet er der tradition for selvejende institutioner. Derfor kan dette lovforslag også ses som en sidestilling af
erhvervsskolerne og de øvrige voksenuddannelsesinstitutioner.
Der er således behov for en lovændring, som
bl.a. betyder, at man går fra en bevillingsform til
en tilskudsform i forbindelse med den daglige
drift af institutionerne. Det giver skolerne en
større frihedsgrad, hvis og når de ønsker at
omlægge eller udvide deres uddannelsesaktiviteter, men det betyder samtidig, at den større
kompetence stiller større krav til den valgte
bestyrelse. En institution skal naturligvis selv
indrette sin styrelse, men det er en forudsætning, at der etableres en ansvarlig ledelse med
flertal af udefra kommende medlemmer.
Den nye økonomiske selvstændighed, som
lovforslagene lægger op til, er også en tilskyndelse til at drive skolerne effektivt og konkurrencedygtigt. Det kan også medvirke til, at flere
skoler indleder et nyt samarbejde om udvikling
af nye tiltag i stedet for at bruge kræfterne på at
konkurrere indbyrdes og udkonkurrere hinanden.
Undtaget fra loven er de institutioner, der er
omfattet af universitetsloven.
Socialdemokratiet kan tilslutte sig lovforslagene.

Tirsdag den 23. januar 1996 (L 170 og L 171)
Anders Mølgaard (V):
Som bekendt er de to foreliggende lovforslag
stærkt inspirerede af erfaringerne fra erhvervsskoleområdet, og som også bekendt var Venstre
en af drivkræfterne bag disse reformer på
erhvervsuddannelsesområdet i begyndelsen af
1990'erne.
Venstre ønsker naturligvis større selvstyreansvar på de enkelte uddannelsesinstitutioner,
og vi synes, det er glædeligt, at denne øgede
decentralisering nu også kommer en række
selvejende institutioner, der udbyder videregående uddannelse, til gode.
Lovforslaget vil betyde, at bestyrelsens kompetenceansvar vedrørende institutionens virksomhed styrkes både med hensyn til de uddannelsesmæssige og de økonomiske forhold.
Bestyrelserne vil i fremtiden træffe alle væsentlige beslutninger.
Venstre støtter naturligvis også på dette
område denne meget positive udvikling.";Jytte Madsen
164249;name_party;":
Formålet med lovforslaget er at ændre finansieringen af visse selvejende institutioner fra et
bevillingssystem til et tilskudssystem. Dette
betyder, at alle selvejende institutioner, der
udbyder videregående uddannelser og efter- og
videreuddannelser - bortset fra de institutioner,
der er omfattet af universitetsloven - nu får
større selvstændighed i forhold til de centrale
myndigheder. Dette støtter Det Konservative
Folkeparti naturligvis.
Lovforslaget vil også generelt styrke bestyrelsernes kompetence og i takt med dette ligeledes
ansvaret for både de uddannelsesmæssige og de
økonomiske forhold.
Lovforslaget indeholder endelig hjemmel til,
at andre selvejende institutioner kan blive
omfattet af loven senere.
Dette støtter Det Konservative Folkeparti
ligeledes.
I bemærkningerne til L 171 fremføres det, at
for ikketilskudsberettigede uddannelsesaktiviteter skal udbudsreglerne overholdes, og det er
for Det Konservative Folkeparti magtpåliggende, at seminarierne ikke udnytter den øgede
økonomiske selvstændighed til ulige konkurrence.
Overordnet mener Det Konservative Folkeparti, at det er positivt at give flere uddannelsesinstitutioner mere frihed og ansvar, ikke
mindst fordi dette vil medføre øget konkurrence
og handlefrihed for den enkelte institution. Det

3001

er i den forbindelse vigtigt at understrege, at
bestyrelsernes ansvar skal øges i tilsvarende
grad, så den økonomiske handlemagt nu alene
ligger dér.
Det er ligeledes vigtigt at understrege, at
bestyrelsens sammensætning skal være konstrueret således, at et flertal af medlemmerne
kommer fra aftagerkredsene. Dette betyder eksempelvis, at der i Danmarks Erhvervspædagogiske Læreruddannelses bestyrelse bør være
repræsentation for arbejdsmarkedets parter: LO
og DA.
Det Konservative Folkeparti er tilhænger af,
at det selvejende koncept udvides til ligeledes at
gælde på det økonomiske og det planlægningsmæssige område, hvorfor vi kan tilslutte os begge lovforslag.";Lene Espersen
166225;name_party;":
Disse lovforslag har jo en forhistorie: Jeg kan
huske, at der for et år eller to siden var et forslag
til høring, som mildest talt ikke blev velvilligt
modtaget alle steder, og nu forstår jeg så, at
ministeren har pillet alle de institutioner ud, der
har brokket sig, og videreført lovforslagene for
dem, der ikke gjorde det.
Det kan for så vidt være sympatisk nok, at
man gennemfører lovforslagene for dem, der
godt ville have det, og oven i købet giver dem
lidt friere rammer, men jeg nærer dog visse
betænkeligheder med hensyn til to ting:
Den ene ting er, at der jo i lovforslagene er en
bemyndigelse til at tage andre fag ind, og der
nævnes f.eks. teknika. Det kan virke uskyldigt,
men teknikainstitutionerne var nogle af dem,
der brokkede sig meget, og man kunne frygte, at
der ved hjælp af administrative og økonomiske
midler vil blive givet folk et tilbud om at komme
ind under loven, som de ikke kan afslå, selv om
de ikke ønsker det.
Det er det ene, jeg frygter. Det andet er, at det,
der f.eks. for teknikas vedkommende var årsagen til, at man ikke ville ind under loven: jo var,
at man dér faktisk har et udpræget medarbejder- og studenterstyre, et studienævn, og det
var de selvfølgelig kede af at opgive, og så er
spørgsmålet: Hvorfor skal de andre egentlig
ikke have det?
I sin tid var det som bekendt en radikal
undervisningsminister, der gennemførte styrelsesloven for universiteterne og de højere læreanstalter. Nu skal vi ikke have en diskussion om
den og dens mangler og fordele, men selve det,
at man inddrog de studerende og medarbejder-

3002

Tirsdag den 23. januar 1996 (L 170 og L 171)

ne i ledelsen af universiteterne, er stadig væk
gældende lov og er stadig væk anset for at være
et stort fremskridt, som De Radikale skal have
tak for, at de fik gennemført dengang.
Hvorfor foreslår den nuværende også radikale undervisningsminister så ikke, at man nu på
disse institutioner får - ikke universitetsloven,
for det er andre institutioner på deres egne vilkår, men en lov, der, ligesom det faktisk er gældende for teknika, giver medbestemmelse for de
studerende og for de ansatte? Så ville det være
muligt at få en lov, som var meget bredere. Det
vil jeg opfordre ministeren til, og dermed ville
frygten for den bemyndigelse, som ministeren
søger, også nedtones noget, hvis vi fik lidt mere
demokrati på de institutioner, der er tale om
her.
Elsebeth Gemer Niélsen (RV):
Det er en god idé med selvejende institutioner
også på uddannelsesområdet, først og fremmest
fordi denne organisationsfórm sikrer en høj
grad af smidighed og dermed gode tilpasningsmuligheder i forhold til de nye behov på
uddannelsesområdet.
De selvejende institutioner giver gode muligheder for spræl, og det er vigtigt i en tid, hvor
verden forandres med stor hast med stadig nye
krav til vore kvalifikationer som resultat.
Muligheden for at sprælle forbedres med det
fremsatte lovforslag, idet de selvejende institutioner gives større selvstændighed i forhold til
de centrale myndigheder. Bestyrelsernes kompetence og ansvar udvides både for de økonomiske og de uddannelsesmæssige forhold. Det
betyder bl.a., at institutionerne disponerer frit
inden for deres formål ved anvendelsen af de
statslige tilskud.
Det er ligeledes bestyrelsen, som godkender
de studieordninger, som gælder for skolens
uddannelser. Bestyrelsen tillægges således en
væsentlig kompetence, hvilket betyder øget
selvstændighed til skolerne.
I Det Radikale Venstre hilser vi denne udvikling velkommen. Vi kan kun være tilfredse med,
at ånden fra de frie skoler videreføres på nye
uddannelsesområder.
Med lovforslaget sker endvidere en omlægning fra bevilling til tilskud, således at institutionerne dels får et grundtilskud, dels et tilskud
pr. årsstuderende, således som vi kender det fra
andre uddannelsesområder. I den sammenhæng
er jeg tilfreds med, at undervisningsministeren
via § 17 har mulighed for at fastlægge mini-

mums- og maksimumsrammer for den tilskudsudløsende tilgang til uddannelserne. Dermed undgår vi, at der gennemføres uddannelsesforløb med et for lille elevgrundlag, hvilket
er vigtigt af hensyn til uddannelsernes kvalitet.
Lad mig til sidst nævne, at jeg håber, at forhandlingerne med bestyrelserne for Kunsthåndværkerskolen i Kolding og Danmarks Designskole vil forløbe positivt, således at disse to vigtige skoler for dansk kunsthåndværk og design
også kan komme ind under den nye lov. Ikke
mindst for skolen i Kolding er det afgørende
hurtigt at få lovgrundlaget på plads, således at
den netop frigjorte skole kan få ro til at udvikle
et godt og konstruktivt uddannelsesmiljø.
Jeg vil endvidere bede undervisningsministeren om at overveje, om ikke også andre skoler
og forsøgsuddannelser kunne komme ind under
den nye lovgivning. Hvis der ikke findes andre
løsninger, ville det f.eks. være oplagt for
Kaospiloterne i Århus, én af de mest spændende
og mest internationalt orienterede forsøgsuddannelser i Danmark, at komme ind under lovforslag nr. 170.
Det Radikale Venstre kan tilslutte sig begge
lovforslag.";Kjeld Rahbæk Møller
171263;name_party;":
Som bekendt går Fremskridtspartiet ind for
størst mulig frihed under ansvar for det enkelte
individ, og også vedrørende institutioner som
sådan er vi tilhængere af at give et ansvar til
institutionerne forstået på den måde, at de, ligesom det er tilfældet med erhvervsuddannelserne, får en decentralisering, så de ude på skolerne har en større selvstændighed til at råde over
deres hverdag, så vi støtter de foreliggende lovforslag.
Vi synes, det er et godt initiativ, der er taget
her, ligesom vi i sin tid støttede netop den
decentralisering, som man kan man se er inspireret fra erhvervsskoleområdet.
Det er klart, og det vil jeg gerne understrege,
at der følger en del ansvar med for de forskellige bestyrelser, og det er vi overbevist om at de
kan leve op til på disse institutioner.
Vi støtter begge lovforslag.";Jan Køpke Christensen
172099;name_party;":
Som udgangspunkt er vi positive over for den
tanke, at de enkelte institutioner får så meget
selvstyre og demokrati som muligt, men det er
så også et af problemerne i de foreliggende lovforslag.

Tirsdag den 23. januar 1996 (L 170 og L 171)
F.eks. er det ikke sikkert, at der bliver en reel
udvidelse af demokratiet for de studerende og
for de ansatte med disse lovforslag, og i den forbindelse vil jeg sige, at jeg er på linje med hr.
Kjeld Rahbæk Møller. Jeg synes også, det kunne
være en god idé at benytte lejligheden til, når
man laver en samlet lov for dette område, at få
nogle af de tanker ind, som findes fra de videregående uddannelser, sådan at der kommer
egentlige demokratiske organer for de studerende, lærerne og de ansatte, så de får mulighed
for at styre institutionerne selv.
Vi synes også, at der i den forbindelse er et
problem med bestyrelsernes sammensætning.
Vi kan egentlig ikke se, hvorfor flertallet absolut
skal komme fra kredsen uden for institutionen.
For os er det langt vigtigere, at de studerende og
lærerne har det afgørende ord. De har også den
mest direkte personlige interesse i, at uddannelsen fører frem til noget, som fagligt og samfundsmæssigt er relevant.
Jeg mener ikke, at man med rimelighed kan
sige, at deres afvejning af de forhold, der skal
være i uddannelsen, skulle være mere eller mindre legitim end den fra personer uden for institutionen, men de har faktisk en mere personlig
interesse i, at det bliver godt. Så derfor synes vi,
at det burde være sådan, at det er dem, der er på
institutionen, og dem, som har deres arbejdsplads dér, der har det bærende ord.
Der er også nogle problemer omkring
ændringen af den økonomiske tildeling, som
går fra at være en bevilling til at være et tilskud,
og vi må få belyst under udvalgsarbejdet, om
det får nogle reelle økonomiske konsekvenser,
som er utilsigtede.
Som udgangspunkt er vi selvfølgelig positive
over for tanken, men vi er lidt kritiske over for
' den udvikling, der har været, og vi er også kritiske over for den tanke, at man kan putte nuværende selvejende institutioner eller andre ind
under denne lov, uden at de er interesseret i det.
Som minimum bør det være sådan, at de selv
også har et ord at sige om, hvorvidt de ønsker
det.";Bruno Jerup
174358;name_party;":
Hensigten er at uddelegere større selvstændighed og ansvar og dermed større uafhængighed
af de centrale myndigheder til selvejende institutioner, der udbyder videregående uddannelser eller efter- og videreuddannelse. Universiteter og andre under universitetsloven er dog
naturligt undtaget.

3003

De større frihedsgrader skal administreres af
den ansvarlige bestyrelse og den ansatte leder,
og både det uddannelsesmæssige og ikke
mindst det økonomiske er omfattet. Det større
økonomiske ansvar giver tilsvarende større
incitament til at styre økonomien og passe på
pengene, så man får mest muligt ud af dem og
kan konkurrere.
Det betyder så samtidig, at der stilles større
ledelsesmæssige krav og skærpede krav til kontrol og revision. Det finder jeg er helt i orden.
Samtidig med den økonomiske frihed skal der
ske en omlægning til bloktilskud, der udbetales
månedsvis. Det er altså nødvendigt at holde styr
på likviditeten.
CD kan støtte begge forslag, hvor lovforslag
nr. L 171 indeholder de nødvendige konsekvensændringer på seminarieområdet.";Addi Andersen
175426;name_party;":
I Dansk Folkeparti kan vi også godt støtte begge
disse lovforslag. Jeg vil, ligesom hr. Bruno Jerup
fra Enhedslisten, spørge ministeren - det bliver
nok først under udvalgsarbejdet - om det med
at gå fra det ene økonomiske system til det
aridet. Vi må have en sikkerhed for, hvordan det
vil komme til at fungere i praksis. Det kan jo
ikke hjælpe, at vi indfører et lovsystem, hvor
nogle måske kunne gå hen og blive meget dårligere stillet økonomisk - måske endda ligefrem
komme i klemme ved en sådan omlægning.
Så er der en anden ting, jeg godt vil spørge
ministeren om. Det er det, der lægges op til
senere, nemlig bygningstaxameterprincippet.
Her vil jeg godt spørge ministeren, om han har
gjort sig nogen tanker i den retning, for jeg går
ud fra, at bygningskomplekserne på de institutioner, vi taler om, kan være vidt forskellige, så
et seminarium ét sted kan have nogle helt andre
behov end et seminarium et andet sted, alt efter
hvordan bygningsmassen ser ud ved lovens
vedtagelse. Men jeg går ud fra, at man også dér
sørger for, at ingen kommer i klemme.
En ting, vi ikke er begejstrede for - men det
har vi aldrig været - er alt det med at yde renteog afdragsfri statslån. Men når de er fri for både
renter og afdrag, er det vel et beløb, der hæfter
på ejendommen, og som staten har til gode i al
evighed. Jeg går ud fra, at det er sådan, det skal
forstås.
Men vi vil gå ind i udvalgsarbejdet for at søge
at få de problemer, jeg her har nævnt, belyst
noget nærmere.

3004

Tirsdag den 23. januar 1996 (L 170 og L 171)";Poul Nødgaard
176996;title_name;":
Det er jo næsten en skam, at Undervisningsministeriet ikke har flere forslag på dagsordenen i
dag med den velvillige modtagelse, der har
været næsten fra først til sidst.
Jeg er glad for tilslutningen også til disse to
lovforslag. Hr. Rahbæk Møller hæftede sig ved,
at de har haft en lidt længere gang forstået på
den måde, at lovforslagene tidligere har været
fremlagt til høring, og dér gik det knap så stilfærdigt for sig som ved behandlingen i dag. Det
bekræfter vel meget godt, at der er megen fornuft i at lave høringer, og at det kan være meget
fornuftigt, om ministeren og regeringen lægger
øre til, og det er vel også meningen. Det er det,
vi har gjort, og det kunne tyde på, at vi har fundet en balance med de to lovforslag, der nu ligger her, som gør, at de ikke alene kan gennemføres, men også har affødt tilfredshed hos interessenterne.
Hr. Rahbæk Møller spurgte, om den bemyndigelse, som også gives i lovforslaget, til, at
andre institutioner på et senere tidspunkt kan
komme ind under bestemmelserne, kunne tænkes udmøntet på den måde, at man ad anden vej
kunne lægge et sådan pres på de pågældende
institutioner, at man nærmest tvang dem til på
et senere tidspunkt at sige ja tak. Sådan skal det
ikke forstås, og det vil jeg gerne stå inde for. Jeg
vil også gerne love, at i den udstrækning, det på
et senere tidspunkt skulle blive aktuelt at optage
andre institutioner under denne lovgivning, vil
jeg både orientere og om ønsket drøfte det også
med udvalget.
Det er svært på dette tidspunkt at forudsige,
om og hvornår og for hvem det bliver aktuelt.
Det gælder sådan set også spørgsmålet om den
form for medarbejderindflydelse, som hr.
Rahbæk Møller omtalte, specielt i forhold til
teknika. Jeg siger det her, for situationen er
nemlig sådan for vore teknika, at der sker store
forandringer i disse år, og det er svært på dette
tidspunkt at se, hvordan udviklingen ender for
teknika.
Derfor tror jeg, at den model også med hensyn til medarbejderindflydelse, som er indeholdt i lovforslaget her for de øvrige uddannelsesinstitutioner, der nu er med her, og som ikke
har noget med teknika at gøre, er tilfredsstillende. Der åbnes jo mulighed for, at man i vedtægterne kan fastsætte, at der kan være repræsentanter såvel for lærergruppen som for de studerende, og det finder jeg i denne model er en
meget god måde. Men det er rigtigt, at den ikke

svarer ganske til, hvad en af mine forgængere
på et tidligere tidspunkt foreslog for andre former for uddannelsesinstitutioner.
Fru Elsebeth Gerner Nielsen mindede om, at
når det gælder designskolerne, er der et særligt
behov for at få afklaret lovgivningen i forhold til
Kunsthåndværkerskolen i Kolding, og det er jo
rigtigt i den forstand, at det er en skole, der nu
etableres som en selvstændig skole og skal have
sit lovgrundlag hvilende på denne lovgivning.
Men som jeg har hørt, udtalelserne er faldet,
skulle det også være muligt forholdsvis hurtigt
at få lovforslagene frem til endelig behandling.
Der blev også spurgt, om det var muligt
under selvejelovforslaget at give plads til eksisterende forsøgsuddannelser, og Kaospiloterne
blev nævnt som et eksempel. Det vil jeg ikke
svare bekræftende på ved denne lejlighed, men
der er god grund til, synes jeg, i Undervisningsministeriet at gøre sig overvejelser om, hvordan
vi sikrer igangværende forsøgsuddannelser,
som må siges at være en succes - og det kan
man vist godt sige er tilfældet med Kaospiloterne - et retligt grundlag, en fremtidig løsning på
deres hidtidige forsøgsvirksomhed. Om det er
en del af et fremtidigt selvejeforslag, kan jeg
ikke svare på, men jeg synes, vi må være meget
opmærksomme på, at når noget lykkes, skal det
også have mulighed for at fortsætte.
Hr. Nødgaard spurgte til sidst, om overgangen fra ét økonomisk system til et andet kommer til at ske på en sådan måde, at institutionerne kan være trygge ved det, og dertil kan jeg
svare ja. Sådan har det været på de andre områder, hvor man er overgået til selveje og en
ændret finansieringsform. Dér har det været
drøftet grundigt med de pågældende, således at
man indfører et nyt system på en måde, så de,
der skal leve med det, selv har været med i
drøftelserne. Det vil også gælde ved overgangen
til bygningstaxameter, som der ikke tages stilling til nu, men som der åbnes mulighed for kan
ske på et senere tidspunkt. Det vil også ske efter
forhandling med de pågældende institutioner,
som vi har gjort det i andre sammenhænge.
Hermed sluttede forhandlingen.
Afstemning
Lovforslagenes overgang til anden behandling
vedtoges uden afstemning.

.

Tirsdag den 23. januar 1996 (L 170 og L 171)";Ole Vig Jensen
181625;title_name;":
Jeg foreslår, at lovforslagene henvises til
Uddannelsesudvalget. Hvis ingen gør indsigelse mod dette forslag, betragter jeg det som vedtaget. (Ophold). Det er vedtaget.

3005

Meddelelser fra formanden
Anden næstfonnand (Henning Grove):
Der er ikke mere på dagsordenen.
Folketingets næste møde afholdes i morgen,
onsdag den 24. januar 1996, kl. 13.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 16.17";Henning Grove
