split;reason;text;value
0;;"(411)
Tirsdag den 30. januar 1996 (D)

46. m ø d e";
88;Time;"3281

6) Første behandling af lovforslag nr. L 190:
Forslag til lov om ændring af lov om planteskadegørere. (Ændret definition af planteskadegørere).
Af landbrugs- og fiskeriministeren (Henrik
Dam Kristensen).
(Fremsat 24/1 96).

Dagsorden

7) Første behandling af lovforslag nr. L 159:
Forslag til lov om ændring af lov om Dansk
1) Spørgsmål om fremme af forespørgsel nr.
Landbrugs Realkreditfond. (Ophævelse af eneF 37:
retten).
Forespørgsel til miljø- og energiministeren og I Af Kirsten Jacobsen (FP) m.fl.
ministeren for udviklingsbistand [om, hvilke
(Fremsat 16/1 96).
planer regeringen har for Danmarks fremtidige
bilaterale miljøbistand til udviklingslandene].
Af Martin Glerup (S) m.fl. (Forespørgslen
anmeldt 24/1 96).
Meddelelser fra formanden
2) Spørgsmål om fremme af forespørgsel nr.
F 38:";kl. 13.00
905;title_name;"Forespørgsel til ministeren for udviklingsMiljø- og energiministeren (Svend Auken) har
bistand og socialministeren [om nationalt og
meddelt mig, at han ønsker skriftligt at freminternationalt at følge op på anbefalingerne og
sætte:
beslutningerne fra det sociale topmøde].
Af Villy Søvndal (SF) m.fl.
Forslag til folketingsbeslutning om Danmarks
(Forespørgslen anmeldt 24/1 96).
ratifikation af traktaten om Det Europæiske
Energicharter af 17. december 1994.
3) Forespørgsel nr. F 20:
(Beslutningsforslag nr. B 74).
Forespørgsel til undervisningsministeren [om i
uddannelsessystemet at indlægge incitamenter,
Medlemmer af Folketinget Aage Frandsen (SF),
der stimulerer de uddannelsessøgendes interesAnne Baastrup (SF), Steen Gade (SF) og Holger
se for de naturvidenskabelige og tekniske fag
K. Nielsen (SF) har meddelt mig, at de ønsker
ved de videregående uddannelser].
skriftligt at fremsætte:
Af Hanne Severinsen (V) og Frank Dahlgaard
(KF) m.fl.
Forslag til lov om ændring af lov om private
(Forespørgslen anmeldt 17/11 95. Fremme af
bidrag til politiske partier og offentliggørelse af
forespørgslen vedtaget 28/11 96).
politiske partiers regnskaber.
(Lovforslag nr. L 193).
4) Første behandling af lovforslag nr. L 148:
Forslag til lov om forskning ved arkiver, biblioMedlemmer af Folketinget Margrete Auken
teker, museer m.v.
(SF), Anne Baastrup (SF) og Steen Gade (SF) har
Af kulturministeren (Jytte Hilden).
meddelt mig, at de ønsker skriftligt at fremsæt(Fremsat 17/1 96).
te:
5) Første behandling af lovforslag nr. L 186:
Forslag til lov om ændring af ophavsretsloven.
(Ophævelse af revisionsbestemmelse).
Af kulturministeren (Jytte Hilden).
(Fremsat 24/1 96).

Forslag til lov om ændring af lov om offentlighed i forvaltningen. (Anvendelsesområde, journal- og postlister).
(Lovforslag nr. L 194).

3282

l Tirsdag den 30. januar 1996

Medlemmer af Folketinget Kjeld Rahbæk Møller
(SF), Tommy Dinesen (SF), Steen Gade (SF) og
Jørn Jespersen (SF) har meddelt mig, at de
ønsker skriftligt at fremsætte:
Forslag til folketingsbeslutning om udviklingskontrakter.
(Beslutningsforslag nr. B 73).
Medlemmer af Folketinget Anni Svanholt (SF)
og Steen Gade (SF) har meddelt mig, at de
ønsker skriftligt at fremsætte:
Forslag til folketingsbeslutning om et forstærket
kommunalt og amtskommunalt miljøtilsyn.
(Beslutningsforslag nr. B 75).
Medlemmer af Folketinget Bent Hindrup
Andersen (EL) og Keld Albrechtsen (EL) har
meddelt mig, at de ønsker skriftligt at fremsætte:
Forslag til folketingsbeslutning om veterinær
beskyttelse af dansk svineproduktion.
(Beslutningsforslag nr. B 76).
Medlemmer af Folketinget Bent Hindrup
Andersen (EL) og Bruno Jerup (EL) har meddelt
mig, at de ønsker at stille følgende forespørgsel
til landbrugs- og fiskeriministeren:
»Vil ministeren redegøre for regeringens strategi for udvikling af dansk fiskeri og fiskeripolitik,
herunder kvotepolitikkens rolle?«
(Forespørgsel nr. F 39).
Skriftlig fremsættelse af forslag
Miljø- og energiministeren (Svend Auken):
Jeg skal herved tillade mig at fremsætte:
Forslag til folketingsbeslutning om Danmarks
ratifikation af traktaten om Det Europæiske
Energicharter af 17. december 1994.
(Beslutningsforslag nr. B 74).
Den 17. december 1994 undertegnede Danmark
traktaten om Det Europæiske Energicharter.
Regeringen ønsker at ratificere denne og har
valgt at fremlægge det til godkendelse for Folketinget.
Baggrunden for at starte forhandlingerne, der
har ført til traktaten, er ønsket om at skabe
I

mulighed for økonomisk genrejsning i Øst- og
Centraleuropa og SNG for dermed at gøre disse
lande klar til at handle med EU og de øvrige
vestlige lande på energiområdet. For at gøre det
attraktivt for vestlige investorer og lande at
investere i energiområdet har det været nødvendigt at skabe et regelsæt, der beskytter investeringer, transport og handel. Miljøpåvirkningen ved energiforsyningen er samtidig inddraget i traktaten som en faktor, der skal tages højde for i parternes energipolitik.
Processen er bl.a. sat i gang for at udvikle en
lovgivning på investeringsområdet i Øst- og
Centraleuropa og SNG på linje med Vestens,
hvilket er en forudsætning for at fremme samarbejdet mellem Øst og Vest. Dette er specielt vigtigt med hensyn til transit, idet transit gennem
adskillige lande, der i øjeblikket befinder sig i en
politisk usikker situation, er nødvendig for at
transportere energiressourcer fra bl.a. Rusland
til Europa. Traktaten vil bl.a. bidrage til større
energiforsyningssikkerhed i Europa og modernisering af energiindustrien i de lande, der
befinder sig i en overgangsfase.
Gennemførelsen af traktaten om Det Europæiske Energicharter vil ikke medføre behov for
ændring af dansk lovgivning. Med hensyn til
både undertegnelse og ratifikation af energichartertraktaten er der blandet kompetence med
Fællesskabet, da handelspolitik henhører under
Fællesskabets kompetence. Traktaten og dens
forpligtelser går ikke ud over, hvad Danmark
allerede er forpligtet til i Fællesskabet. Den er
således ikke mere vidtgående end f.eks. koncessionsdirektivet, og traktatens transitbestemmelser forpligter heller ikke nogen kontraherende
part til at indføre obligatorisk adgang for tredjepart.
Danmarks bidrag udgør i henhold til fordelingsnøglen 1,09 pet. af sekretariatets budget,
hvilket i 1996 svarer til ca. 320.000 kr. Bidraget
ventes kun at være svagt stigende i de kommende år.
Idet der i øvrigt henvises til beslutningsforslaget med bemærkninger, anbefales Folketingets velvillige behandling af forslaget.";Formanden
6416;name_party;":
Som ordfører for forslagsstillerne tillader jeg
mig herved at fremsætte:

Tirsdag den 30. januar 1996
Forslag til lov om ændring af lov om private
bidrag til politiske partier og offentliggørelse af
politiske partiers regnskaber.
(Lovforslag nr. L 193).
Det er SF's principielle opfattelse, at den nuværende ordning med mulighed for at blive fritaget for at yde støtte til politiske partier eller partipolitiske formål burde erstattes af en generel
tilmeldingsmulighed. Men dette forslag går ikke
længere end til, at medlemsorganisationer også
kan blive fritaget, hvorefter det må være logisk,
at enkeltmedlemmer kan tilmelde sig, hvis man
er uenig med sin medlemsorganisation.";Aage Frandsen
7116;name_party;":
Som ordfører for forslagsstillerne tillader jeg
mig herved at fremsætte:
Forslag til lov om ændring af lov om offentlighed i forvaltningen. (Anvendelsesområde, journal- og postlister).
(Lovforslag nr. L 194).
Da daværende justitsminister Erik NinnHansen i 1986 udsendte vejledningen om
offentlighed i forvaltningen, skrev han i forordet, at lovens hensigt ikke alene var »at skabe
interesse for offentlige anliggender, men også at
medvirke til at øge tilliden til den offentlige forvaltning«, så offentlighed og presse kan »føre
kontrol med, at alt går rigtigt til under forvaltningens udøvelse af dens opgave«. Han gjorde
opmærksom på, at »offentlighedsloven er en
minimumslov. Loven er ikke til hinder for, at
den offentlige forvaltning giver aktindsigt i
videre omfang eller giver flere oplysninger til
pressen og andre, end der følger af selve loven«.
Trods de kønne ord har det ofte knebet med
at få forvaltningen til at arbejde med på disse
hensigter. Sine steder har man endda kunnet få
det indtryk, at det nærmest gjaldt om at holde
mest muligt skjult for de videbegærlige.
F.eks. tyder de mange forgæves forsøg på at
få myndighederne til at indføre postlister, så det
blev muligt at få overblik over, hvad der lå i en
sag, på en negativ holdning til at give offentligheden, herunder pressen, adgang til aktindsigt.
Ombudsmanden har gentagne gange understreget, at journaliseringspligten ligesom den lovfæstede notatpligt hørte til god forvaltningsskik,
men alligevel er der vanskeligheder flere steder.
Og skønt elektronisk behandling af journaler
muliggør helt simple procedurer med at lave

3283

postlister, har mange vægret sig med henvisning til den øgede arbejdsbyrde.
Dertil er så kommet, at loven er blevet udhulet ved dannelsen af halvoffentlige organer, der
er undtaget for offentlighedsloven. Samtidig er
mængden af vigtige sager, der behandles i
EU-dokumenter, hvor offentlighedens adgang
er begrænset, vokset meget.
Forslagsstillerne deler daværende justitsminister Erik Ninn-Hansens opfattelse af den demokratiske vigtighed af, at offentligheden får vid
adgang til sagsakter for at kunne være grundigt
og korrekt informeret. Med dette lovforslag er
det hensigten at ajourføre og styrke loven, så
den kan opfylde sit formål.
Hovedpunkterne i lovforslaget er:
1. En udvidelse af loven til også at omfatte selskaber m.v., i hvilke offentlige myndigheder
har en afgørende indflydelse.
2. Adgang til aktindsigt i sager om ny lovgivning, også før lovforslaget er fremsat.
3. Indførelse af pligt til at føre offentligt tilgængelige journaler og postlister.
4. Sikring af offentlighed vedrørende
EU-dokumenter.
I øvrigt henviser jeg til lovforslagets bemærkninger.";Margrete Auken
9822;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om udviklingskontrakter.
(Beslutningsforslag nr. B 73).
Jeg henviser i øvrigt til de bemærkninger, der
ledsager forslaget, og anbefaler det til Tingets
velvillige behandling.";Kjeld Rahbæk Møller
10123;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om et forstærket
kommunalt og amtskommunalt miljøtilsyn.
(Beslutningsforslag nr. B 75).
Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.

3284

Tirsdag den 30. januar 1996";Anni Svanholt
10512;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om veterinær
beskyttelse af dansk svineproduktion.
(Beslutningsforslag nr. B 76).
Jeg henviser i øvrigt til de bemærkninger, der
ledsager forslaget, og anbefaler det til Tingets
velvillige behandling.

Den første sag på dagsordenen var:
1) Spørgsmål om fremme af forespørgsel nr.
F 37:
Forespørgsel til miljø- og energiministeren og
ministeren for udviklingsbistand [om, hvilke
planer regeringen har for Danmarks fremtidige bilaterale miljøbistand til udviklingslandene].
Af Martin Glerup (S) m.fl.
(Forespørgslen anmeldt 24/1 96).";Bent Hindrup Andersen
11163;title_name;"Hvis ingen gør indsigelse mod fremme af denne
forespørgsel, betragter jeg Tingets samtykke
dertil som givet. (Ophold). Det er givet.

Den næste sag på dagsordenen var:
2) Spørgsmål om fremme af forespørgsel nr.
F 38:
Forespørgsel til ministeren for udviklingsbistand og socialministeren [om nationalt og
internationalt at følge op på anbefalingerne og
beslutningerne fra det sociale topmøde].
Af Villy Søvndal (SF) m.fl.
(Forespørgslen anmeldt 24/1 96).";Formanden
11628;title_name;"Hvis ingen gør indsigelse mod fremme af denne
forespørgsel, betragter jeg Tingets samtykke
dertil som givet. (Ophold). Det er givet.

Den næste sag på dagsordenen var:
3) Forespørgsel nr. F 20:
Forespørgsel til undervisningsministeren:
»Hvad agter ministeren at gøre for i hele
uddannelsessystemet at indlægge incitamenter, der stimulerer de uddannelsessøgendes
interesse for de naturvidenskabelige og tekniske fag ved de videregående uddannelser med
henblik på at få flere kvalificerede ansøgere til
de videregående uddannelser?«
Af Hanne Severinsen (V), Anders Mølgaard (V),
Ulla Tørnæs (V), Frank Dahlgaard (KF), Lene
Espersen (KF) og Jens Jørgensen (KF).
(Forespørgslen anmeldt 17/11 95. Fremme af
forespørgslen vedtaget 28/11 96).
Begrundelse";Formanden
12396;name_party;":
Fra tid til anden svinger de unges interesse for
forskellige fag: det er der ikke noget nyt i. Men
når søgningen til de matematisk-naturvidenskabelige fag i disse år falder så drastisk, at man
forudser alvorlig ingeniørmangel i de kommende år, så er der grund til, at Folketinget debatterer hvorfor og hvad vi kan gøre for at ændre
situationen.
I gårsdagens Jyllands-Posten kunne man
læse, at danskerne køber teknik som aldrig før,
computere osv. På forsiden kunne man så til
gengæld læse, at mangelen på teknikere koster
job.
Er det forsørgerkulturen, som også har bredt
sig til erhvervsvalget? Vi vil gerne have glæde
af de opfindelser og den innovation, som gør
vores dagligdag lettere og giver stadig flere
spændende muligheder, men besværet med at
finde ud af, hvordan tingene er indrettet og
skruet sammen, overlader velfærdsdanskerne til
de andre.
Det er svært at måle, hvad mangel på kandidater i de matematiske og naturvidenskabelige
fag betyder, for hvor man kan måle en arbejdsløshed, vil mangel på kvalificeret arbejdskraft
vise sig på en anden måde: Der vil være virksomheder, som ikke opstår, og der vil være
virksomheder, der søger til udlandet.
I øvrigt kendes problemet også i andre vestlige lande. Udviklingen i USA går i retning af, at
man importerer f.eks. computeringeniører fra de
sydøstasiatiske lande.
Når vi tror, at der må gøres en særlig indsats
for at vende udviklingen, er det, fordi udviklin-

Tirsdag den 30. januar 1996 (F 20)
gen i gymnasiet er sådan i de kommende år, at
det vil forstærke problemerne, fordi færre og
færre vælger matematik og fysik på højt niveau,
og det betyder færre potentielle kvalificerede
ansøgere til de matematisk-naturvidenskabelige
uddannelser.
Bedre bliver det ikke, når problemet måske
starter allerede i dagens folkeskole, hvor det
også er svært at interessere eleverne i de matematiske og naturvidenskabelige fag.
Faldet i ansøgertallet betyder også, at vigtige
forskningsmiljøer går tabt, og at vi, når det gælder diplomingeniører, vil få en større geografisk
skævhed, fordi provinsens teknika vil have
svært ved at overleve.
Nogle mener, at vi er oppe imod tidsånden,
og det er jo ikke så nemt at lovgive om, men der
er ingen tvivl om, at der er problemer bredt i
hele uddannelsessystemet på alle niveauer. Derfor håber jeg, at vi får en debat, hvor vi ikke
skyder skylden på nogen bestemt, men prøver
konstruktivt at finde frem til, hvad vi kan gøre
for at vende udviklingen.
Besvarelse";Hanne Severinsen
14894;title_name;":
Jeg vil gerne kvittere for forespørgslen. Jeg tror,
der er enighed mellem forespørgerne og regeringen om, at emnet, der er bragt på bane her i
dag, er et vigtigt emne, som vi ikke bare må vie
stor opmærksomhed, men også være indstillet
på at tage initiativer til løsningen af.
Siden 1990 er søgningen til ingeniøruddannelserne næsten halveret, og sidste sommer
oplevede vi også et markant fald i søgningen til
de naturvidenskabelige uddannelser. Fænomenet er ikke kun dansk. Mange lande i den vestlige verden oplever samme tendens i disse år, og
ingen har den fulde viden om, hvorfor de unges
interesse for de såkaldte hårde videnskaber er
faldende.
Men det betyder bestemt ikke, at vi skal lukke
øjnene. Arbejdsmarkedet har brug for tmge med
en solid teknisk og naturvidenskabelig baggrund. Og det er nødvendigt for samfundet og
demokratiet, at ikke kun eksperterne, men alle
har en fundamental forståelse for naturvidenskab og teknik. Samspillet mellem økonomi,
økologi og teknologi stiller vor tid over for særlige vidensmæssige og moralske udfordringer
for at sikre det, vi kalder en bæredygtig udvikling.

3285

Vores uddannelsessystem har derfor den
opgave at formidle viden om sammenhænge i
naturen og mellem mennesket og naturen. Denne målsætning har jeg i øvrigt siden min tiltrædelse søgt at fremme gennem formlen »Grønt
islæt«. Den konstante strøm af ny teknologi,
som vi jo alle bombarderes med dagligt, kræver
en god ballast af viden. Vi skal alle have en
chance for at kunne forholde os blot nogenlunde
kvalificeret til fænomener som f.eks. gensplejsning, ozonlag og immunforsvar. Vi kender i
øvrigt den vanskelige diskussion også her i
Tinget.
I stedet for at fortvivle over, at eleverne og de
studerende svigter de hårde fag, skulle vi måske
se kritisk på fagenes indhold og profil og måske
ikke mindst på formidlingen af dem. Vore unge
mennesker kan have gode grunde til at vælge,
som de gør, men for samfundet kan det blive
problematisk.
Man siger, at de unge mennesker vælger fag,
som har noget med mennesker at gøre, og som
kan bidrage til forklaringer på nogle af livets
store spørgsmål - f.eks. er filosofi og psykologi
meget populære tilvalgsfag i gymnasiet - men
naturvidenskabelige og tekniske fag har i allerhøjeste grad også noget med mennesker at gøre,
oven i købet de mest grundlæggende vilkår for
vores tilværelse. Den naturvidenskabelige tankegang har i flere århundreder i høj grad præget
vores måde at tænke og ræsonnere på.
Det kan forlede mig til den måske lidt kætterske tanke, at fagene måske især har et formidlingsproblem. Netop for at imødegå dette formidlingsproblem har jeg sammen med forskningsministeren bl.a. igangsat et projekt, hvis
formål er at formidle resultaterne af den seneste
forskning på det naturvidenskabelige og tekniske område direkte til eleverne i gymnasiet.
Projektet vil primært være rettet mod undervisningen i fysik og kemi. Både forskningsministeren og jeg har store forventninger til projektet,
som gerne skulle løbe af stablen allerede fra
næste skoleår.
Jorden bliver også gødet på anden vis. Vi har
faktisk allerede gjort en del for at stimulere
interessen for de naturfaglige fag i de mere
grundliggende dele af vort uddannelsessystem.
I folkeskolen har vi med den nye folkeskolelov fra 1993 indført et nyt fag, natur/teknik, som
fra 1. til 6. klasse har i alt 11 ugentlige timer.
Faget rummer elementer af både biologi og
geografi samt fysik og kemi. Faget udgør
grundlaget for undervisningen i fysik, kemi,

3286

Tirsdag den 30. januar 1996 (F 20)

geografi og biologi på 7. til 10. klassetrin, og
sammenlignet - hvad man jo tit gør - med den
gamle folkeskolelov er det naturfaglige område
blevet styrket med 200 timer.
Desuden er der i 8.-9. klasse indført et nyt
valgfag, som hedder teknologi. Formålet er at
give eleverne mulighed for at forstå naturvidenskaberne og de tekniske videnskabers bidrag til
den teknologiske udvikling.
Det har givetvis været en fejl, at vi under den
gamle folkeskolelov først har indviet eleverne i
fysik og kemi fra 7. klasse. Det er en kendt sag,
at når man kommer til 7. klasse, så retter mange
af eleverne - og måske især pigerne - deres
interesse og opmærksomhed mod det kommende voksenliv, og i den sammenhæng kunne man
sige: Ja, dér kommer Ohms lov eller en kemisk
formel for kuldioxid ind som en slags fremmedelement.
Med faget natur/teknik satser vi på at fange
elevernes interesse - og især pigernes - på et
langt tidligere tidspunkt. Jeg tror på, at det kan
lykkes - udviklingsarbejde og udviklingsprojekter bekræfter det i øvrigt - men vi kan selvfølgelig ikke se resultatet af denne søgning til
ingeniøruddannelserne og de naturvidenskabelige uddannelser endnu, al den stund faget først
for alvor kom i gang i 1994.
For at understrege, hvor stor vægt jeg lægger
på det nye fag, har jeg nedsat en ekstern styregruppe, som skal opbygge et nyt miljø for fysik
og kemi ude på Danmarks Lærerhøjskole. Det
nye institut skal bl.a. sikre, at der i samarbejde
med andre institutter bliver udbudt tilstrækkelig mange og tilstrækkelig gode efteruddannelseskurser i det nye fag natur/teknik.
For at skabe lokale dynamoer bl.a. til at løbe
natur/teknik-faget i gang og for hurtigt at stimulere søgningen til de videregående uddannelser har Naturvidenskabeligt Uddannelsesråd
fremsat en idé om at uddanne såkaldte lærerbachelorer. Lærerbachelorerne skal have en naturvidenskabelig bachelorgrad suppleret med
pædagogik og fagdidaktik. Jeg har tilkendegivet, at jeg er villig til at gøre forsøget inden for
naturfag i folkeskolen, hvor behovet er størst.
Ideen er ved at tage form, og jeg formoder, at jeg
allerede i løbet af foråret bliver præsenteret for
et konkret forslag, som jeg så skal tage stilling
til.
Det er også vigtigt, at vi ser på uddannelsen
af folkeskolelærere generelt. Lever den uddannelse, vi har i dag, op til tidens krav? En lærer
skal i dag både være formidler og opdrager, han

skal altid være parat til at udvikle sig og omstille sig, han skal kunne samarbejde med andre
lærere i andre fag, og han skal kunne differentiere sin undervisning efter den enkelte elevs
behov.
Det kræver en solid faglig viden, og derfor
overvejer vi, om læreruddannelsen i dag indeholder for mange fag. Måske vil fremtidens folkeskolelærer være bedre stillet ved i uddannelsen at koncentrere sig om færre fag, som han
eller hun til gengæld får større indsigt i. Vi ved
jo alle, at det er meget nemmere at gøre et emne,
som man selv ved en masse om, og som man
synes er spændende, interessant for andre, og
det er også én af grundene til, at jeg har sat
læreruddannelsen til debat i disse måneder.
I gymnasiet har den faldende interesse for de
hårde fag først og fremmest vist sig ved, at færre
og færre vælger fysik på højt niveau. Tallet er
fra midten af 1980'erne faldet fra godt 5.000 til i
dag under 2.000 om året, hvilket er foruroligende lavt, og kun 20-25 pet. af disse er piger. Dog
har interessen for det matematiske gymnasium
overhovedet i denne periode været uændret.
Antallet af gymnasieelever, som har valgt det
matematiske gymnasium, har nemlig ligget
nogenlunde konstant siden sidste halvdel af
1980'erne.
Der er ikke grund til at mene, at gymnasiereformen og valggymnasiet skulle have skylden
for den faldende interesse for fysik. Som sagt
begyndte interessen for faget at falde allerede i
midten af 1980'erne, og gymnasiereformen blev
først gennemført i 1990. Men søgningen til fysik
på højt niveau i gymnasiet er et problem, og det
må vi gøre noget ved. Vi må søge at genskabe
de unges interesse for faget.
Med hensyn til at øge interessen for både
fysik og kemi i gymnasiet sætter jeg på lidt længere sigt min lid til indsatsen i folkeskolen med
det nye fag natur/teknik, men på kort sigt er det
helt klart det projekt, jeg har omtalt, som vi
igangsætter sammen med Forskningsministeriet, jeg forventer mig meget af. Projektet vil synliggøre nogle af forskningens nyeste resultater,
og det vil uden tvivl, tror jeg, styrke interessen
for fysik, kemi og tekniske fag også i gymnasiet
og forhåbentlig skabe en interesse for efter studentereksamen at søge ind på naturvidenskabelige og tekniske uddannelser.
Også forskningscentret i Risø har åbnet sine
laboratorier for gymnasieelever og 8.-10.-klasser. De tilbydes en besøgsdag med forsøg og
aktiv deltagelse, og initiativet er faktisk blevet

Tirsdag den 30. januar 1996 (F 20)
en succes. På årsbasis benytter et halvt hundrede gymnasieklasser og ca. 100 8.-10.-klasser
sig af dette særlige tilbud.
Hertil kommer, at der fra næste skoleår vil
blive udbudt forsøg for naturvidenskabelige
klasser, som indebærer, at der etableres et samarbejde mellem den enkelte klasse og en
erhvervsvirksomhed om løsning af projektopgaver. Eleverne får herved indsigt i virksomhedernes teknologi og produktudvikling, og det
tror jeg også vil få ikke blot interessen for fysik
og kemi til at stige, men også interessen for efter
studentereksamen at søge ind på en teknisk eller
naturvidenskabelig uddannelse.
Med alle de initiativer, som enten er i gang i
folkeskolen og gymnasiet, eller som snart kommer i gang, tror og håber jeg, at vi ikke vil komme til at opleve den helt store mangel på naturvidenskabelige kandidater. Godt nok faldt optaget til disse uddannelser sidste sommer med ca.
20 pet., og det er voldsomt, men heldigvis er det
store årgange, som lige nu er i gang med en
naturvidenskabelig uddannelse. Kandidatproduktionen vil derfor ikke falde lige med det
samme, men fortsætter søgningen til disse
uddannelser med at falde, så får vi problemer,
og i den sammenhæng ser interessen for fysik
på højt niveau i gymnasiet ikke opløftende ud.
Jeg synes dog, at vi lige nu skal slå koldt
vandt i blodet og opmærksomt følge søgningen
den kommende sommer. Jeg er overbevist om,
at alle de initiativer, som nu er sat i gang i folkeskolen, på gymnasier, på seminarier og på Danmarks Lærerhøjskole, i løbet af få år vil begynde
at give positive resultater med hensyn til søgningen til de naturvidenskabelige uddannelser.
Også søgningen til ingeniøruddannelserne vil
blive stimuleret af disse initiativer. Det er jeg
sikker på, og det er helt nødvendigt, for ingeniøruddannelserne er langt værre stillet end de
naturvidenskabelige uddannelser. Ingeniøruddannelsernes optag er jo, som jeg allerede har
sagt, halveret siden 1990.
. Jeg besluttede derfor også i 1993 at øge ingeniøruddannelsernes, skal vi kalde det attraktivitet. Dette er først og fremmest sket i kraft af
ingeniørreformen og så en række forskellige
kvalitetsfremmende foranstaltninger. Jeg mener,
ingeniørreformen er et stort skridt frem. Ikke
mindst tegner den halvårlige ingeniørpraktik til
at blive en succes. I ingeniørpraktikken fremmes
evnen til at tænke og handle innovativt, og det
synes at være spændende for de studerende og
nyttigt for erhvervslivet.

3287

Om godt en uge vil jeg her i Tinget fremlægge
et handlingsprogram for en styrkelse af selvstændighedskulturen i hele det danske uddannelsessystem. Handlingsprogrammet vil sætte
fokus på netop innovation, kreativitet og tværfaglighed i sammenhæng med andre fagområder, f.eks. organisation, projektledelse, markedsføring m.v. Det vil alt sammen kunne medvirke til at øge, tror jeg, interessen for naturvidenskabelige og tekniske studier.
Som sagt blev ingeniørreformen ledsaget af
forskellige typer kvalitetsfremmende foranstaltninger. I alt er der bevilget næsten 60 mio. kr.
for årene 1995 og 1996, og for dette - som jeg vil
kalde anselige - beløb er der allerede gennemført en række positive ændringer af største
betydning for institutionerne og uddannelserne.
Således står ingen af de små ingeniørhøjskoler i
dag uden samarbejdspartnere, og flere institutioner er fusioneret. Dermed er ikke kun den
faglige bredde og dybde styrket, også socialt set
viser der sig gevinster.
En del af pengene er også gået til at gennemføre det nødvendige generationsskifte i ingeniørhøjskolernes lærerstab. Mange veltjente
medarbejdere har benyttet sig af tilbudet om
fratrædelsesgodtgørelse, og dermed har de gjort
plads for ansættelse af nye lærere med nye ideer.
Også de erfarne lærere har fået tilbud, der
kan føre til ny viden og entusiasme. På de forskningsbaserede institutioner er der bevilget ekstra midler til udvikling af undervisningsprogrammer, der skal formidle den teknologiske
grundforskning til de studerende. Flere af programmerne befinder sig i den spændende grænseflade mellem teknik og biologi.
Blandt lærerne på de ikkeforskningsbaserede
institutioner - og det vil jo sige ingeniørhøjskolerne - ja, der gennemgår mange en individuel
teknologisk opgradering dels på Aalborg Universitet og dels på Danmarks Tekniske Universitet. Endnu flere har organiseret sig i netværk
for gensidig inspiration og opgradering og for
dermed samtidig at skabe nye og nyttige faglige
kontakter.
For en måned siden blev det besluttet at supplere de 10 velfungerende netværk for faktuel
opgradering med netværk for pædagogisk og
didaktisk opgradering. Dette netværk er finansieret af en del af flerårsaftalens kvalitetsfremmende midler, og det er min forventning, at disse netværk sammen med bl.a. evalueringer af
uddannelserne vil løfte undervisningens kvalitet og relevans.

3288

Tirsdag den 30. januar 1996 (F 20)

For tiden overvejer vi forskellige yderligere
initiativer på ingeniøruddannelsesområdet, men
disse overvejelser er endnu ikke ført til ende.
Overvejelserne skal være grundige, for initiativer skal bidrage til at løse den komplekse opgave på en og samme tid at stimulere ingeniøruddannelsernes optag, kreativitet, helhedstænkning og innovationsklÙtur. I den kommende tid
vil mine rådgivere og jeg arbejde videre med
disse andre modeller.
Ingeniøruddannelsesinstitutionerne har selv
gjort en stor indsats, vil jeg godt sige ved denne
lejlighed, for gennem kvalitetsfremmende aktiviteter at gøre uddannelserne mere attraktive.
På mange måder har processen været smertefuld, det ved jeg. Rutinen og det selvfølgelige er
blevet udfordret, men det har ført til ny erkendelse. Institutionerne har virkelig forsøgt at leve
op til ingeniørernes rolle som problemløsere.
Endelig begynder de unge forhåbentlig snart
at opdage, at beskæftigelsesudsigterne for ingeniører er gode og bliver endnu bedre i de kommende år, og at ingeniøruddannelserne kan føre
til alle mulige spændende job både i Danmark
og i udlandet.
Også mine rådgivere i Naturvidenskabeligt
Uddannelsesråd og Teknisk Uddannelsesråd
arbejder for fuld kraft på at skabe nye ideer og
initiativer til, hvorledes vi blandt unge mennesker igen kan skabe en interesse for teknik og
naturvidenskab. Jeg håber, at det med de mange
initiativer, som er i gang, og som vi agter at sætte i gang, i fællesskab vil lykkes for os at få
vendt udviklingen, sådan som det er udtrykt
som et ønske både i forespørgslen og dens
begrundelse og i mit svar på forespørgslen her i
dag.
Forhandling";Ole Vig Jensen
29745;name_party;":
Jeg lyttede med interesse til de mange initiativer, som ministeren nu har taget skridt til og vil
tage skridt til, og det er noget, som jeg mener vi
skal følge nøje.
Derfor vil jeg allerede nu på vegne af Socialdemokratiet, Venstre, De Konservative, SF, De
Radikale, Fremskridtspartiet, CD og Dansk Folkeparti fremsætte følgende:

Forslag om motiveret dagsorden
»Idet folketinget konstaterer, at den svigtende
søgning til især de tekniske, men også de naturvidenskabelige fag på længere sigt kan blive et
alvorligt problem, tager Folketinget undervisningsministerens svar til efterretning.
Folketinget opfordrer ministeren til at give
Folketinget en redegørelse i folketingsåret
1996/1997, der kortlægger udviklingen og belyser problemets omfang og årsagerne til den
svigtende søgning til de tekniske og naturvidenskabelige fag i vores kulturkreds samt giver
en status for arbejdet med allerede iværksatte
initiativer og redegør for påtænkte nye initiativer.
Disse må bl.a. omfatte en forbedring af folkeskolens undervisning i matematik og naturfag
ved en bedre uddannelse og efteruddannelse af
lærere, ved bedre undervisningsmaterialer og
ved i matematikundervisningen i såvel folkeskolen som de gymnasiale uddannelser at lægge
vægt på færdigheder, anvendelsesorientering
og oplevelses- og opdagelsestrang.
Initiativerne må endvidere omfatte koordinering af de forskellige niveauer i uddannelsessystemet, herunder styrkelse af en studie- og
erhvervsvejledning med et godt kendskab til
naturvidenskab samt en forøgelse og synliggørelse af de samfundsrettede og miljømæssige
aspekter i de tekniske uddannelser og skridt til
forøgelse af kvindeandelen i de tekniske og
naturvidenskabelige fag.
Endelig må der tages initiativer til at forhindre, at de nuværende problemer medfører en
kvalitetssænkning i de tekniske og naturvidenskabelige uddannelser.
Folketinget går herefter over til næste punkt
på dagsordenen.«
(Dagsordensforslag nr. D 34).";Hanne Severinsen
31700;title_name;"Der er nu fremsat følgende forslag om motiveret
dagsorden: (Se ovenfor). Dette forslag indgår
herefter i forhandlingen.
Lis G reibe (S):
Forespørgsel nr. F 20 lægger op til en debat om,
hvorledes man i hele uddannelsessystemet kan
stimulere interessen for de naturvidenskabelige
og tekniske fag.
Problemet med den vigende søgning til de
tekniske fag er kendt og debatteret og har ikke
manglet ministerens bevågenhed: men naturlig-

Tirsdag den 30. januar 1996 (F 20)
vis kan det være udmærket at få lavet status
over, hvad der allerede er gjort, og hvorledes
man skal sætte ind fremover.
Ingeniørskolerne taber kampen, flaskehalse
på vej i elektronikindustrien, dommedagsprofetier om fremtidens katastrofale mangel på ingeniører er nogle af de overskrifter, der er meldt
ud og har synliggjort problemet.
Inden nogen forsøger at udlægge regeringen
som syndebuk, vil jeg gerne gøre opmærksom
på, at problemet er internationalt og findes i de
fleste europæiske lande. Men hvis vi vil være på
forkant med udviklingen og fortsat være styrket
i international sammenhæng, skal vi naturligvis
tage problemet seriøst: ellers kan konsekvensen
blive alvorlig for samfundsudviklingen om nogle år på grund af mangel på ingeniører og forskere, der kan forestå det udviklingsarbejde,
som skal bære dansk industri.
Det vil være for snævert kun at se på problemløsning i forhold til videregående uddannelser: dialogen skal spænde over hele uddannelsessystemet.
Ser vi først på folkeskolen, er det vel således,
at hvis man allerede på dette stade føler afmagt
over for matematik og naturfag, vælger man
helt naturligt disse fag fra også i det videre
uddannelsesforløb. Nogle har derfor forsøgt at
give folkeskolelærerne og også gymnasielærerne skylden for den svigtende interesse for de
tekniske uddannelser.
Det mener jeg er at rette bager for smed: men
naturligvis skal man altid være åben over for en
problemafdækkende debat, og selvfølgelig skal
undervisere i folkeskolen såvel som i gymnasiet
acceptere, at der sættes spot på undervisningens
kvalitet og være indstillet på efteruddannelse og
på at lade samfundsudviklingen præge deres
undervisningsform og det faglige indhold.
Dagens diskussion kan måske også blive en af
brikkerne i den debat, der af undervisningsministeren er rejst om en ny læreruddannelse. Det
er muligt her at styrke de kantede fag og ændre
de negative vibrationer, mange folkeskolelærere
har i forholdet dertil.
Gennem 1980'erne blev der sat for få midler
af til udviklingsarbejde inden for undervisningssektoren, og stramme kommunale budgetter begrænsede lærernes mulighed for at udvikle den mest inspirerende og vedkommende
undervisning.
Mange af de her berørte fag fænger ikke, hvis
undervisningen i for høj grad bliver bogrelate-

3289

ret. Spændende forsøg, ekskursioner og mulighed for at gøre fagene samfundsrelevante er
nødvendige faktorer, og her har sparekniven sat
sig tydelige spor.
Jeg tror også, forældrenes afmagt i forhold til
disse fag kan spille ind. Tidligere var det lettere
for forældre at træde til og hjælpe og løfte lidt
undervejs, men vi har i de sidste årtier i den
grad ændret sproget inden for f.eks. matematik,
at forældrene opgiver på forhånd eller i bedste
fald forsøger at følge lidt med ved at gå til forældrematematik.
Både fysik, kemi og matematik er udprægede
trappetrinsfag, og hvis lille Peter eller Susanne
først fornemmer, at der er huller i deres videnindlæring, så trækker de sig tilbage og føler, at
de bliver udråbt til at være umulige i disse fag,
og synes måske, at læreren i for høj grad holder
gejsten oppe ved kun at engagere sig i forhold
til de dygtige elever. Der skal være tid til at tage
sig specielt af den elev, der har problemer i et
fag, og hjælpe eleven over hurdlerne.
»Matematik er ikke mig« er en replik, man
som matematikunderviser inden for voksenundervisning ofte mødes med. Dette kan skyldes,
at de pågældende er kommet skævt ind på faget
i barndommen. Men heldigvis lykkes det ofte at
få blokaderne hævet og få kursisterne til at blive
begejstrede for dette herlige fag.
I gymnasiet er der med gymnasiereformen
givet mulighed for i en vis udstrækning at fravælge højeste niveau inden for de naturvidenskabelige fag. Da selvtilliden ikke er råbende
stor inden for netop disse fag, har det karakterræs, som adgangsbegrænsningerne til de videregående uddannelser har skabt, betydet, at
gymnasieeleverne vælger fag og niveau, der
sandsynliggør det størst mulige studentereksamensgennemsnit. Umiddelbart tror gymnasieeleverne måske, at der er fag, som man lettere
kan snakke sig igennem, og derfor er de mere
eksakte fag blevet nedprioriteret. Samtidig hermed er det faglige niveau i bl.a. matematik blevet sænket, og rygterne om, at det er et meget
vanskeligt hop, der skal foretages, hvis man
efter gymnasietiden søger videre inden for de
tekniske fag, spredes hurtigt.
Tesen »ingeniør kan enhver idiot blive« holder nemlig ikke i praksis. Ganske vist er der frit
optag, men frafaldsprocenten på Danmarks
Tekniske Universitet er ifølge en opgørelse i
1993 helt oppe på 60 for dem, der blev optaget
med et gennemsnit på under 8,5. Hermed opstår
selvfølgelig det rygte, at det er virkelig hårdt

3290

Tirsdag den 30. januar 1996 (F 20)

arbejde, hvis man ønsker at gennemføre en
uddannelse på DTU: der skal pukles.
Når man skal vælge videreuddannelse, skeler
man naturligt til arbejdssituationen. Med den
katastrofalt store arbejdsløshed, vi havde i
1980'erne, valgte mange en humanistisk uddannelse, der opfattes som bredere i forhold til
arbejdsmarkedet. Man tror, at man ved at vælge
en teknisk uddannelse, sætter sig i en snæver
bås. Dette er ikke rigtigt. Og da der i dag er
kommet gang i hjulene, burde de unge nu i
højere grad turde vælge efter andre kriterier.
Mange tror derudover fortsat, at der ikke er
menneskelige momenter i et teknisk fagområde.
»Jeg vil have med mennesker at gøre«, er ofte
det svar, man får, når man spørger de unge.
Trenden i dag er meget forskellig fra den herskende i efterkrigsårene. Dengang drejede
spørgsmålene sig om menneskets forhold til det
omgivende univers, og hvorledes man kunne
erobre verdensrummet. Der var store ambitioner med hensyn til det muliges kunst. Fantasien
om den nye, tekniske verden blomstrede. De
tekniske eventyr, bl.a. erobringen af verdensrummet, skabte helte, og den daglige bekymringsfilosofi var anderledes dengang. I dag er
det det trygge velfærdssamfund, arbejdsløsheden og andre sociale problemer, der står på
dagsordenen, og de tekniske helte er så specialiserede, at de er blevet usynlige.
Et andet problem er, at ingeniøruddannelserne lider under et belastet rygte: »et dårligt miljø«, »ingeniørfabrikker«, »en mandehørmsverden«, »en verden af enøjede originaler«, »en
tekniker er en tillukket professortype, der ikke
kan tale om andet end teknik, og som har skyklapper på« - således omtaler mange ingeniøruddannelsesstederne og de studerende.
Jeg er selv for mange år siden uddannet på
DTU eller DTH, som det hed dengang. For en
pige var det i endnu højere grad en lidt speciel
oplevelse at vove sig ind i dette miljø. Men virkeligheden var dengang som i dag dog ikke nær
så slem som rygtet. Det var næsten værre at
skulle forsvare over for omgivelserne hjemme i
den lille provinsby, at man som pige ville være
bygningsingeniør. Der var dengang 1-2 på
et hold på ca. 120: så normalt var det jo heller
ikke. Fordommene blomstrede, og det gør de
såmænd stadig væk. Der er kommet flere piger
på ingeniøruddannelserne, men stadig alt, alt
for få. Jeg ved det, fordi jeg nu selv har en datter
gående på DTU. Jeg ved derfor også, at klimaet
dér stadig væk er væsensforskelligt fra klimaet

på de humanistiske uddannelser, og det er til en
vis grad naturligt nok. Men hvis man vil have
flere til at gå den vej, må der skabes et bedre
studiemiljø og udbygges med flere og bredere
samfundsrelaterede fag.
Fordommene skal der gås op imod. Vi må
måske her helt ned på jorden og spørge: Hvor
mange forærer egentlig sin datter en værktøjskasse i julegave og spørger, om hun ikke godt
selv kan lappe sin cykel? Hvis det ikke er lige så
naturligt for en pige at gribe en skruetrækker,
som vi forventer at det er, at en dreng griber
grydeskeen, så er vi selv med til at fortsætte en
udvikling, hvor pigerne holder sig væk fra de
naturvidenskabelige fag.
Ligestillingsproblematikken inden for de
naturvidenskabelige fakulteter er velkendt og
eksisterer i høj grad hele vejen op til forskerniveau. Men det er jo ikke nok at erkende alle
problemerne og filosofere over, hvorfor de er
bpstået. Hvorledes forsøger vi at løse dem?
Der er i forgangne uge udefra tilsendt os
mange bud på dette. Undervisningsministeren
har netop redegjort for nye tiltag, og Undervisningsministeriets tidsskrift, Uddannelse, tager i
sit januarnummer også emnet om naturvidenskabsuddannelserne op og fremkommer med
mange gode og spændende synspunkter.
Alle disse mange kloge ord og gode råd vil
naturligvis indgå i den videre debat, og jeg vil
her kun pege på nogle af de områder, hvor jeg
mener at der skal sættes ind:
Oplysning, oplysning, oplysning! Der må
være et efterslæb på dette område. De unge lytter til forældre, klassekammerater og klasselærere, når de vælger uddannelse, viser en undersøgelse, og de tekniske uddannelser giver en
bred vifte af muligheder for forskellige job bagefter, men langtfra alle kender hele spektret.
Ingeniøruddannelserne skal ikke signalere
skolebænk, teknikfiksering og mangel på kreativitet. Hvis der skal tiltrækkes flere studerende og det skal der, for på 5 år er antallet af nye
ingeniørstuderende næsten halveret - er det
ikke blot et spørgsmål om imagepleje og flotte
brochurer: uddannelserne skal gøres mere åbne,
kreative og designorienterede, så de henvender
sig til de unge, der gerne vil beskæftige sig med
de nye medier eller internationale perspektiver
på teknologi eller løse særlige samfundsproblemer. Det er jo ikke blot teknikken i sig selv, der
er interessant, men det at fornemme, at den kan
bruges til noget.

Tirsdag den 30. januar 1996 (F 20)
Undervisningsministeren har i samrådsspørgsmål, i svar på skriftligt stillede spørgsmål
og i sit indlæg i dag tydeligt tilkendegivet, at
problemet er registreret, og at der arbejdes på
det på de forskellige trin i undervisningssystemet, og i et forsøg på at øge mængden af tekni:""
ske kandidater gives der tilladelse til at etablere
nye tekniske uddannelser, ofte med fin opbakning fra erhvervslivet.
Men uanset hvilke forsøgsordninger der
iværksættes, skal der holdes fast ved, at niveauet på de videregående studier ikke må sænkes.
Der skal være kvalitet i undervisningen, der
skal stilles krav til de studerendes kvalifikationer, og evaluering og faglig og pædagogisk kritik skal være hverdag for undervisere.
Vort skolesystem: folkeskolen, gymnasierne,
universiteterne og de højere læreanstalter, skal
kunne sammenlignes med de bedste i udlandet
og skal leve op til samfundets krav og behov.
Erhvervslivet har også i høj grad en forpligtelse. Det er ikke nok, at man her blot stiller
sig op og råber: Flaskehalse! Vor politik er at
forhindre flaskehalse, men det kræver, at der
sættes ind, før problemet reelt er til stede.
Erhvervslivet skal hjælpe til med at tydeliggøre,
hvilke spændende job der ligger for enden af en
teknisk uddannelse og gå aktivt ind og vise
overgangen fra uddannelse til erhverv.
Socialdemokratiet vil gerne spille med og er
åbent over for strukturændringer, så Danmark
ikke bliver baguddanset inden for de teknisk
afhængige erhvervsområder.";Formanden
43207;name_party;":
Med de faldende ungdomsårgange og det forhåbentlig stigende opsving vil vi i de kommende år opleve en stigende konkurrence om de
unge uddannelsessøgende, og hvis vi skal sikre,
at nogle af dem læser naturvidenskab og matematik, skal vi faktisk have en stigende andel til
at vælge disse fag i stedet for som nu en faldende andel. Det er tankevækkende, at på Københavns Universitet var der som førsteprioritet
sidste år 600, der ville læse antropologi, mens
der kun var 450, der ville læse matematik og
naturvidenskab.
Denne forespørgsel er ikke rejst, fordi vi
synes, det er synd for nogle universitetslærere,
at de mangler kunder i butikken, men fordi vi er
alvorligt bekymrede for, om opsvinget overhovedet kan fortsætte, hvis vi kommer til at mangle de mennesker i vort samfund, som interesserer sig for de tekniske fag.

3291

Der har bredt sig en forestilling i uddannelsesverdenen om, at det er ligegyldigt,, hvad man
læser, bare man læser noget, der interesserer én.
Men hvem skaber interessen? Det gør i høj grad
hele uddannelsessystemet, og grunden lægges i
folkeskolen, men alt for mange elever møder en
undervisning, der ikke er tilstrækkelig fagligt
funderet. Det er et generelt problem, at helhedslærersystemet har slået fejl. Der er for lidt faglighed i folkeskolen og for megen hensyntagen
til skemalæggeres bekvemmelighed.
Ministeren gør sig nu overvejelser om en ny
læreruddannelse, der sikrer en større faglig fordybelse. Men hvad hjælper det, at man har en
idé om, at der er flere, der skal undervises af linjefagslærere, hvis der ikke er en generel søgning
på seminarierne til disse linjefag?
Derfor må vi nøje overveje, om man måske
også skal ændre seminariernes profil ved generelt at opprioritere matematik for at få en
ændring i søgemønsteret derved, at man ikke
lader de studerende slippe uden om de naturvidenskabelige fag. Under alle omstændigheder
må vi stoppe den tendens, at de små naturvidenskabelige fag bliver brugt som skemakit.
Danmarks Lærerhøjskole har også et stort
ansvar. Den lægger alt for megen energi i at
udvikle pædagogiske og psykologiske teorier og
glemmer helt, at der skal være fagligt indhold i
det, der skal formidles, og der mangler efteruddannelse og undervisningsmateriale. F.eks.
præger bølgen af ny matematik, som for en del
år siden hensatte mange i fortvivlelse ved sin
meget teoretiske indgangsvinkel, stadig faget,
fordi bøgerne nogle steder endnu ikke er slidt
op.
Og overtroen om, at man ikke behøver at
kunne regne, når man har en lommeregner, har
medført, at hovedregning og i det hele taget
almindelige færdigheder nedprioriteres, men
eleverne har brug for disse færdigheder lige fra
starten af deres skolegang.
Det nye fag natur/teknik håber vi alle kan
blive spændende, men det afhænger i høj grad
af lærerne og lærebogsmaterialet, og måske ér
en time ugentlig i de små klasser for lidt.
Det er nogle af de ting, vi også skal have diskuteret.
Det er især svært at få pigerne til at interessere sig for de såkaldt hårde teknikfag: fysik og
kemi. Det har der været talt om i årevis, og der
er gjort mange forsøg på at ændre det ved hjælp
af en anden pædagogik, men når man ser på
resultatet, har det ikke været særlig vellykket.

3292

Tirsdag den 30. januar 1996 (F 20)

Hele studie- og erhvervsvejledningen i både
folkeskolen og gymnasiet bør ses efter i sømmene, så vi sikrer, at der er en reel vejledning af
nogle med kendskab til naturvidenskab. I den
forbindelse ville det være en god idé at udnytte
gæstelærere udefra, som kender noget til det
virkelige liv.
Vi må også have en bedre koordinering af
fagene på de forskellige trin i uddannelsessystemet: det er for farligt, hvis de forskellige led i
uddannelseskæden bare skyder skylden på hinanden. Der er problemer i alle led.
Gymnasieverdenen har foreløbig ikke overraskende sagt, at problemet skal findes i de videregående uddannelser, som har et for støvet
image, men det er i hvert fald godt, at institutionerne nu selv er begyndt at lægge vægt på
pædagogik. Specielt i de første år af studiet,
hvor store hold og meget teoretiske redskabsfag
dominerer, har man svært ved at fordybe sig i
de interessante aspekter, som sætter undervisningen i et samfundsmæssigt perspektiv.
I den forbindelse kunne det være interessant
at finde ud af, hvorfor denne situation især præger vores kulturkreds - bortset fra Frankrig og
Finland. Har de en anden undervisningskultur
eller en anden opfattelse af fagets placering? Og
hvorfor er der forskel på mænds og kvinders
interesse for de naturvidenskabelige og tekniske
fag?
Naturligvis beskæftiger man sig med mennesker, når man læser filosofi og psykologi, men
det er sandelig lige så vigtigt, om ikke vigtigere,
at man beskæftiger sig med den teknologi, der
skal anvendes, hvis der f.eks. skal opfindes en
renere teknologi, der kan forebygge forurening.
Teknologi er i øjeblikket næsten blevet ensbetydende med informationsteknologi, og vi er dermed blevet meget optagede af en slags skærmog tv-kultur, hvilket yderligere forstærker det.
Opfindsomheden og nysgerrigheden over for
de fysiske omgivelser er blevet mindre, og vores
gamle nationale stolthed - fra H.C. Ørsted til
Niels Bohr og bro- og vejbyggere i ind- og
udlandet - er blevet afløst af en interesse for etiske, samfundsfaglige og filosofiske emner, og
det er da godt nok, men det er ikke godt, hvis
det skyldes, at disse fag opleves som nemmere,
som noget, man kan snakke sig fra.
Det kan heller ikke afvises, at det spiller en
rolle, at arbejdsbyrden ifølge en undersøgelse
fra Århus er dobbelt så stor for de studerende
på de naturvidenskabelige fag som for de studerende på de humanistiske, og at man på

grund af karakterræset allerede i gymnasiet ved,
at det er farligt at indskibe sig i de svære fag,
fordi man kan risikere, at det går ud over ens
gennemsnit.
Alle de ting skal vi have en debat om, og jeg
vil afslutningsvis sige, at det måske heller ikke
er så dårligt, at vi en gang imellem her i Folketinget tager os tid til en debat, der ikke kun
handler om lovgivning. Nogle af disse problemer kan løses af ministeriet og gennem lovgivning og ved hjælp af andre initiativer, men der
er også problemer, som kun kan løses gennem
en samfundsdebat, som jeg mener at også vi har
en forpligtelse til at være med til at sørge for bliver holdt i live.
(Kort bemærkning).";Hanne Severinsen
49526;name_party;":
Grunden til, at jeg tager en kort bemærkning
efter fru Hanne Severinsen, er, at jeg sådan set
troede, at baggrunden for denne forespørgsel det, der har styret både Venstre og De Konservative - var en enorm interesse for disse fag og
deres udvikling, og at formålet var at styrke
denne interesse. Men nu har jeg så forstået,
hvad der er hele interessen: Det drejer sig om
opsvinget. Det er åbenbart opsvinget, der skal
være grunden til, at der skal ske alle mulige
ting.
Hvor tror fru Hanne Severinsen egentlig at
interessen for fagene kommer fra? Kommer den,
fordi økonomerne har regnet ud, at vi om nogle
år måske har brug for flere ingeniører? Er det
det, der styrer interessen for naturvidenskab?
Var det, der styrede H.C. Ørsted og Niels Bohr,
deres interesse for opsvinget, og var det deres
interesse, fordi nogle økonomer måske kunne
se, at de engang skulle bruge den viden? Overhovedet ikke! De blev styret af andre faktorer,
også humanistiske - til orientering.
(Kort bemærkning).";Bruno Jerup
50537;name_party;":
Det er sandelig også en misforståelse! Selvfølgelig er det da vigtigt for os alle sammen, hvis
vores velfærd bliver truet af, at der er virksomheder, som må flytte til udlandet, fordi de ikke
kan få kvalificerede medarbejdere, og det er da
også lidt vanvittigt, hvis vi skal have en masse
arbejdsløse antropologer, samtidig med at vi har
brug for ingeniører, men det er ikke det, der er
hovedformålet: hovedformålet er i det hele taget
at se på, hvad det er, der er gået galt i vores kultur.

Tirsdag den 30. januar 1996 (F 20) l
Jeg spurgte allerede i min begrundelse for
forespørgslen, om forsørgerkulturen i virkeligheden også har bredt sig til erhvervsvalget, idet
vi gerne vil købe alt det tekniske apparatur, men
tilsyneladende ikke gider interessere os for,
hvordan man udvikler det. Det er da et interessant problem for den vestlige kulturkreds, og
det er også derfor, der i vores dagsorden står, at
man skal prøve at se på, hvad det er for nogle
generelle tendenser, der gør sig gældende.
Så det er et stort område. Men det, jeg understregede til sidst, var, at det med de generelle
tendenser og den vestlige kulturkreds kan vi
altså ikke lovgive om her i Folketinget: men vi
kan skabe en debat om det, og det synes jeg er ét
formål.
Et andet formål er selvfølgelig at gøre
opmærksom på, at der faktisk også bliver brug
for ingeniører i fremtiden, for vi ved jo, at der er
nogle unge, som er blevet tudet ørerne fulde
om, at det er der ikke, og det skulle jeg hilse og
sige fra industrien at der er.
Så vi har brug for en bredspektret debat om
alle aspekter af dette her.";Hanne Severinsen
52141;name_party;":
Hvis vi ikke har tilstrækkeligt med teknikere og
folk, der har forstand og kundskaber på det
naturvidenskabelige område, så vil på længere
sigt vores grundlæggende gode konkurrenceevne lide skade, og så får det også vidtrækkende
konsekvenser for mulighederne for, at min
generation til sin tid kan få en ordentlig pension.
Så det er et alvorligt emne, der er oppe at vende
i øjeblikket.
Spørgsmålet er så, om Danmark er dårligere
stillet end andre lande, og nu er der en international undersøgelse på vej om det - så vidt jeg er
orienteret, blev den igangsat sidste forår - hvor
man sammenligner børns og unges færdigheder
og kundskaber i matematik og andre naturvidenskabelige fag i folkeskolen og på gymnasieniveau, og jeg kan forstå, at man venter et resultat i oktober eller november måned i år, og så
kan vi jo se, hvordan vores børns og unges færdigheder i matematik, fysik og kemi er i forhold
til andre landes. Den undersøgelse afventer vi
med en vis ængstelse i Det Konservative Folkeparti.
Når tilgangen til de naturvidenskabelige fag
er så ringe, har det vel noget med tidsånden at
gøre. Men har det ikke også noget at gøre med,
at det gennem 1970'erne og 1980'erne var sådan
i skolesystemet, at tingene bare skulle gå nogen-

3293

lunde, og at man kunne snakke om alting? Det
kan man jo ikke i matematik og fysik - specielt i
matematik - hvor det drejer sig om helt eksakte
ting, hvor det er ét resultat, der er det rigtige, og
hvor man ikke kan snakke sig fra det. Måske er
det den ånd, der har kørt i uddannelsessystemet, som har gjort, at disse fag - matematik,
fysik og kemi - er blevet en slags hadefag og
ikke er populære blandt de unge. Men det er jo
altså en tendens, som ikke bare findes i Danmark, men vistnok også i de fleste andre lande i
vores vestlige kulturkreds.
De årsager, der kan være til det, vil jeg nu
sige noget om, og dermed vil jeg på mit partis
vegne også pege på, hvor man formentlig må
sætte ind:
Når det drejer sig om folkeskoleområdet, er
der jo alt for få lærere, som har matematik, fysik
og kemi som linjefag, i forhold til, hvad der er
behov for, og det vil sige, at der er mange lærere, som underviser i disse fag uden at have den
fornødne faglige fordybelse. Det er den ene ting.
Den anden ting er, at der nok er en hel del af
dem, der har fagene som linjefag, som ikke er
gode nok til at formidle deres viden på en så
engageret måde, at det fænger hos eleverne.
Og så er undervisningsmaterialet efter vores
opfattelse langtfra godt nok.
En anden forklaring ligger i læseplansrevisionen i forbindelse med 1975-skoleloven, hvor
man gjorde regning til matematik og gjorde det
så abstrakt for de små klassetrin, at de skulle
begynde med mængdelære i stedet for at
begynde med ganske almindelig, jordnær regning. Det er der blevet lavet om på: men som det
allerede er blevet sagt, er lærebøgerne med den
teoretiske indgang til matematikfaget endnu
ikke slidt op, men eksisterer stadig væk, og det
er nogle steder et problem.
Et andet problem er studie- og erhvervsvejledningen, som absolut ikke er god nok, og hvor
en forklaring vel er den, at hovedparten af studie- og erhvervsvejlederne er humanister. Det
kan f.eks. være samfundsfaglærere, der har
samfundsfag som linjefag, eller det kan være
fransklærere, som mangler timer i deres skema
som fransklærere, fordi der er 'lærere nok på
deres område, og som så bliver studie- og
erhvervsvejledere. Så er det jo meget naturligt,
at man - bevidst eller ubevidst - i sin studie- og
erhvervsvejledning peger de unge over på de
områder, som man selv har forstand på, og så er
der altså ikke ret mange, der peger i retning af
matematik, fysik og kemi eller andre naturvidenskabelige fag.

3294

Tirsdag den 30. januar 1996 (F 20)

Studievejledningstimerne skal ikke bruges
som det, man i lærerjargon kalder skemakit.
Dertil er det for vigtigt.
Læreruddannelsen bærer nok også en del af
forklaringen på det. Jeg har i den forbindelse
hæftet mig ved, at undervisningsministeren for
nogle måneder siden i sin tale på Fanø - var det
vist - om tankerne om ny læreruddannelse
betegnede matematik som et fag, som mange
unge nok finder belastende. Ja, sådan er det jo!
Men bemærkningen faldt på en sådan måde, at
det nærmest gav grønt lys for at have den holdning, og det skal de ikke have: Matematik er et
sprog og et indgangs- og redskabsfag, der skal
bruges i forbindelse med de naturvidenskabelige fag!
Så kan man spørge, hvad vi kan gøre for at få
flere til at vælge matematik, fysik og kemi som
linjefag på lærerseminarierne.
Én mulighed var at diktere, at så og så mange
skal have disse fag, men det er nok en dårlig idé,
for så er motivationen der ikke.
En anden mulighed var måske at give de
unge studerende, som tilkendegiver, at de
ønsker at vælge matematik og naturvidenskabelige fag som linjefag, fordi det er noget, der
interesserer dem, en slags positiv særbehandling, således at de får fortrinsret frem for andre.
Der kan også være problemer i dét, men det var
da en tanke.
Endnu en mulighed var at sige, at lærerne
fremover kun må undervise i deres linjefag, og
kombinere det med at åbne for, at de kan undervise med betalte overtimer og ikke bare skal
afspadsere. Så ville de, der har matematik, fysik
og kemi for det første få en masse timer og for
det andet tjene en masse penge, og det kunne i
sig selv være en drivkraft. En måde at klare problemet på, når der er mangel på den slags lærere, at jo dog at bruge dem, der er, i større
omfang.
Det var nogle af de tanker, man kunne gøre
sig om det.
Om efteruddannelsen af folkeskolens lærere
vil jeg ligesom fru Hanne Severinsen sige, at det
er mit indtryk, at Danmarks Lærerhøjskole har
nedprioriteret matematikken og de naturvidenskabelige fag til fordel for de humanistiske og
især de pædagogiske, og det er en fejl.
På gymnasieområdet oplever vi jo, at der ikke
er særlig mange, der søger de naturvidenskabelige fag på de videregående uddannelser, og at
de især kommer fra nogle enkelte gymnasier, og
det er tankevækkende, og det er vel nok fordi

der på disse gymnasier findes nogle lærere, som
altså ikke bare kan deres stof fagligt, men også
formår at formidle det til eleverne på en sådan
måde, at det fænger og bliver spændende. Det
lægger op til, at der må ske en styrkelse af
lærernes formidlingsevne og færdigheder.
Også karakterræset er blevet nævnt, og det er
nok sværere at få gode karakterer i matematik,
fysik og kemi, og for at få et ordentligt og pænt
karaktergennemsnit til studentereksamen vælger man så nogle af de naturvidenskabelige fag
fra. Det var interessant, hvis man kunne få nogle
tal frem, som kan afkræfte eller måske bekræfte
den teori, at man risikerer at begive sig ud i
noget, der giver et lavere karaktergennemsnit,
hvis man vælger disse fag, hvor man ikke bare
kan snakke sig fra det.
På de videregående uddannelser er problemet vel også til dels, at det ikke kræver særlig
høje karakterer at komme ind på f.eks. Danmarks Tekniske Universitet, og at der måske så
er nogle unge, der føler, at de spilder en god
studentereksamen med et højt karaktergennemsnit ved at søge ind dér, hvor de i stedet kunne
blive jordemoder eller antropolog eller psykolog, hvilket kræver et højt karaktergennemsnit.
Dér kan der være en signaleffekt, som virker
tosset.
Også vi hæfter os ved den lille kvindeandel
både blandt de studerende på de videregående
tekniske uddannelser og blandt gymnasieeleverne på den matematisk-naturvidenskabelige
linje, og det er jo ikke, fordi vi vil gå ind for
positiv særbehandling - under ingen omstændigheder - men vi synes nok, at der også kunne
gøres noget for at vække pigernes og kvindernes interesse for disse stadig væk meget mandsdominerede fag.
Og så vil vi pege på den måde, uddannelsesinstitutionerne og specielt de videregående
uddannelser bliver finansieret på, altså taxameterfinansieringssystemet, hvor en stigende tilgang betyder flere penge på området, og hvor et
fald i studentertallet betyder færre. Og nu er der
de senere år sket et meget kraftigt fald i studentertallet og dermed også et meget kraftigt fald i
bevillingerne til området, og dermed kan man
komme ind i en ond cirkel, hvor det bliver svært
at holde udstyr, lokaler osv. ved lige i en standard, som virker tillokkende, når ikke der er
penge nok som følge af det kraftige fald i tilgangen af penge som følge af det kraftige fald i
antallet af studerende.

Tirsdag den 30. januar 1996 (F 20)
Det er et spørgsmål, hvad man kan gøre dér,
om man kunne indføre en vis forsinkelseseffekt.
Det er jo ikke sådan, at vi fra konservativ side
ønsker, at så snart der er en stigning i studentertallet, skal tilgangen af penge stige hurtigt, og at
tilgangen af penge ikke skal falde lige så hurtigt,
når studentertallet falder - der må være en vis
parallelitet! Men lad os se på det. Taxameterfinansieringssystemet mener vi er grundlæggende godt, men en eller anden form for justering kan være påkrævet.
Til sidst et lille hjertesuk: Måske skulle man
også ændre på det forhold, at unge studerende
efter endt uddannelse, hvis ikke dé kan få arbejde, fordi de har studeret antropologi, så kan få
dagpenge på dimittendsats. Så bliver det vel
nærmest risikofrit at studere fag, hvor udsigterne til beskæftigelse bagefter er dårlige.
Så mange var ordene, og vi synes, dagsordensforslaget, som vi selv er medforslagsstillere
af, er et godt forslag, som vil kortlægge tingene,
således at vi kan få en redegørelse i næste folketingssamling.";Frank Dahlgaard
61575;name_party;":
Ligesom Dyne-Larsen kan man med rette reklamere med, at hvis de unge f.eks. vælger en ingeniøruddannelse, så er det et godt tilbud, og det
er efter vores opfattelse ganske utroligt, at der
ikke er flere unge, der vælger netop en teknisk
eller naturvidenskabelig uddannelse. Alle ved jo
- i hvert fald burde de vide det - at der her er
utrolig gode jobmuligheder efter endt uddannelse.
Det, vi altså kan konkludere, er, at det er et
utrolig godt iricitament til netop at vælge de tekniske og naturvidenskabelige uddannelser, at
der efter endt uddannelse ikke skal søges med
lys og lygte efter et job.
Jeg tror, det er vigtigt, at vi alle sammen gør
os klart, at udbudet af uddannelser naturligvis
skal afspejle det behov, erhvervslivet har. Nogle
kunne måske foreslå, at vi ved at lade erhvervslivet finansiere uddannelserne ville se dette
behov afspejle sig. Der er naturligvis en himmelvid forskel på, om samfundet uddanner
cand. mag/er eller ingeniører, og der skal selvfølgelig ikke uddannes lige mange af hver slags.
Op til en forespørgselsdebat som denne gør
man sig naturligvis nogle tanker om, hvordan vi
nu kan gøre det mere attraktivt at vælge de
naturvidenskabelige og tekniske uddannelser,
og om der fra statens og skolevæsenets side i det
hele taget skal gøres noget.

3295

Efter Fremskridtspartiets opfattelse er der to
problemer i forhold til de mere tekniske uddannelser. Det første er, at de har ry for at være
kedelige. Det andet er, at mange elever i dag er
nervøse for et grundfag som matematik. Det
sidste problem drejer sig så om skolevæsenet,
og vi uddannelsespolitiske ordførere, for det er
jo i bund og grund os, der fortæller skolerne,
hvordan de skal prioritere, har desværre i alt for
mange år ladet fag som matematik, dansk, fysik
og sprog blive prioriteret alt for lavt. Det skaber
problemer for de mere teknisk orienterede
uddannelser, og det er så de problemer, som vi
skal diskutere bl.a. her i dag.
Den grundviden og den grundoplysning, der
skal bruges i de naturvidenskabelige fag, skal
altid være til stede helt fra folkeskolen. Folkeskolen har desværre nok formået at gøre fingermaling ligeværdigt med f.eks. matematik. Det er
naturligvis under ingen omstændigheder tilstrækkeligt, at de unge ved, at det er bedst at
tage en naturvidenskabelig uddannelse, fordi
det er muligt at få et job bagefter. Ungdommen
skal naturligvis også have en interesse og en
forudsætning for at tage disse naturvidenskabelige uddannelser, og bl.a. derfor skal vi koncentrere os om, at folkeskolen skal til at styrke
uddannelsen i netop disse fag.
Vedrørende matematikken gives der nok i
dag alt for få timer i dette fag, som i bund og
grund er basis for arbejdet med det naturvidenskabelige. Det er klart, at jo ringere elevernes
kundskaber i f.eks. matematik er, desto dårligere muligheder er der for, at eleverne kan klare
sig. Derfor mister alt for mange unge også interessen for det naturvidenskabelige.
Hvilke andre vigtige redskaber er der så for
netop naturvidenskaben? Der er naturligvis edb,
som alle nok kan blive enige om også skal styrkes. Én ting er, at vi altid taler om, at de unge
mennesker er meget på dupperne vedrørende
edb, og det er til en vis grad også helt korrekt,
men noget andet er, at manges kendskab til
computere måske begrænser sig til kun at skyde
monstre ned.
Der, hvor jeg tror, det halter utrolig meget, er
i folkeskolen. Folkeskolen mangler altså også
undervisere, som kan inspirere eleverne til at
interessere sig for disse naturvidenskabelige
fag. Der er i dag alt for få lærere i skolen, som
har en relevant uddannelse til dette. Ingen tvivl
om, at Fremskridtspartiet har respekt for mange
folkeskolelærere, men man må også erkende, at
der vitterlig er mange, der efter endt uddannel-

3296

Tirsdag den 30. januar 1996 (F 20)

se ikke har det fornødne kendskab til de naturvidenskabelige og de tekniske fag.
Hvad kan vi så gøre for at gøre det bedre?
Man må naturligvis styrke det naturvidenskabelige ved at tage gæsteundervisere fra f.eks.
erhvervslivet. Jeg tror, det var Venstres ordfører, der var inde på det samme, nemlig at der
også godt kunne være mange andre dygtige
lærere. Jeg tænker her på erhvervsskolerne,
handelsskolerne og de tekniske skoler, og som
bekendt har gymnasiet også linjer begge steder.
Disse såkaldte gæstelærere skulle efter Fremskridtspartiets mening være faste, måske permanente, og det kunne være med til at udfylde
timeplanen i folkeskolerne og for den sags skyld
også give et andet lærerkollegium, at man fast
har kontakt med lærere fra andre skoler.
Det er sundt for alle parter at få impulser
udefra, primært naturligvis for eleverne, men så
sandelig også for lærerne i folkeskolen. Lærerkollegiet kan kun blive positivt inspireret af
sådanne lærerkræfter ude fra det pulserende
erhvervsliv eller de plùserende erhvervsuddannelser, og disse lærerkræfter kan inspirere eleverne og levende vise, hvad de tekniske fag kan.
Derudover var der måske mulighed for universitetsuddannede bachelorer til at styrke undervisningen, som vi har hørt.
Mellem folkeskolen og de videnskabelige
uddannelser skal det traditionelle gymnasium
også styrke de naturvidenskabelige fag. Jeg
havde så sent som i formiddag en drøftelse med
nogle fra gymnasiernes elevorganisation, og det
var tydeligt, at de havde samme holdning.
Det kunne måske også være en god idé på de
traditionelle gymnasier en gang imellem at bruge lærere fra erhvervslivet eller fra gymnasielinjerne på de tekniske skoler og handelsskoler. Jeg
tror faktisk, det kunne styrke netop den indsigt
og den kontakt til erhvervslivet, der er så meget
brug for.
De naturvidenskabelige fag udsultes desværre i dag i det traditionelle gymnasium, og det er
naturligvis for at fremme de humanistiske fag,
som jo allerede i folkeskolen er blevet stærkt
opreklameret.
Fremskridtspartiet vil godt benytte lejligheden til at give erhvervslivet nogle rosende ord
med på vejen. Så sent som i går aftes kunne vi i
nyhederne høre, at virksomheden L.M. Ericsson
vil forøge indsatsen for, at de unge bliver mere
opmærksomme på de naturvidenskabelige fag
og ingeniøruddannelsen, og det er her, der skal
tages fat. Erhvervslivet må fortælle de kommen-

de studerende, at det ikke er et kedeligt arbejde,
en ingeniør har, at en ingeniør har et spændende
og et inspirerende arbejde, og at han kommer i
kontakt med andre mennesker, som jeg tror
Socialdemokratiets ordfører ganske rigtigt var
inde på. Mange har den opfattelse, at de vil
arbejde med mennesker og tror ikke, at det her
også er at arbejde med mennesker.
Erhvervslivet kunne også hjælpe de studerende ved at medvirke til at finansiere uddannelserne. Det kunne være ved hjælp af stipendier, og det kunne være ved at give de studerende
noget studierelevant sommerferiearbejde og
dermed også holde dem fast i faget, så frafaldet
på uddannelserne kunne mindskes.
Folketinget kan således godt hjælpe, men vi
kan desværre ikke gøre hele arbejdet. Erhvervslivet skal også selv gøre en indsats, og jeg synes,
at de tiltag, der allerede har været fra erhvervslivets side, hvor det ligesom har lagt i støbeskeen, hvordan det vil få flere til at melde sig under
disse uddannelsesfaner, vi her taler om i dag, er
positive.
Fremskridtspartiet siger naturligvis ja til det
foreliggende dagsordensforslag, og når vi ser på
de elementer, der ligger i det, er det jo netop
også, at man skal til at benytte sig af andre
lærerkræfter med en faglig ekspertise end de
traditionelle, man har i dag. Jeg synes, det er
dejligt at se, at Folketinget stort set er enigt om,
hvad der nu skal ske på området. Vi er alle sammen enige om, at der er et problem, der skal
løses, og så tror jeg også på, at der vil ske noget.
(Kort bemærkning).";Jan Køpke Christensen
69277;name_party;":
Hr. Jan Køpke kom med en lidt hånlig bemærkning. Det var noget med at gøre fingermaling
ligeværdigt med matematik i folkeskolen. Jeg
håber ikke, hr. Jan Køpke mener, vi i den grad
skal nedprioritere de kreative fag. Hvis vi ikke
prioriterer dem tilstrækkelig højt i folkeskolen,
får vi jo netop mennesker, deriblandt også teknikere, der ikke er hele mennesker.
Jeg håber ikke, hr. Jan Køpke Christensen
mener, at folkeskolen kun skal rumme de
eksakte fag. Vi skal jo netop lige præcis ikke
lave teknokrater, eksperter, men mennesker,
som er levende.
(Kort bemærkning).";Lis Greibe
69868;name_party;":
Det er en kort bemærkning til fru Lis Greibes
korte bemærkning.

(413)
Tirsdag den 30. januar 1996 (F 20)
Jeg synes, det er vigtigt, at vi ikke sætter os
for meget i den bås, at nogle fag er kreative og
nogle er eksakte. Det er meget vigtigt, at vi også
får gjort netop de fag, vi snakker om i dag, mere
kreative.";Hanne Severinsen
70209;name_party;":
Indledningsvis vil jeg gerne sætte debatten i
perspektiv. Somme tider omtales den stærkt
øgede interesse hos ungdommen for de humanistiske og samfundsrettede uddannelser som et
problem. Denne tankegang vil jeg godt vende
mig stærkt imod. Den øgede interesse for især
filosofi og psykologi blandt ungdommen er et
sundhedstegn. Det vidner om et stærkt behov
for at forstå sig selv og samfundet, og det er et
forenklet syn på samfundet at tro, at det kunne
eksistere alene på teknisk og naturvidenskabelig
ekspertise. Tværtimod medfører et kompliceret
samfund som det danske et øget behov for ekspertise på et meget bredt felt og med en stigende
vægt på humanistisk og samfundsvidenskabelig
viden.
Når det er sagt, skal det også siges, at tendensen væk fra de tekniske fag og nogle af de
naturvidenskabelige fag er blevet så stærk, at
det giver anledning til bekymring. Derfor tager
vi fra SF's side debatten her i dag alvorligt.
På kort sigt trues vi ikke af en mangelsituation. Vi har fortsat ganske mange ledige ingeniører. Hvad angår matematikere og fysikere,
ansættes de stort set ikke i erhvervslivet, men
kun i den offentlige undervisnings- og forskningssektor, og foreløbig er der nogenlunde
balance mellem udbud og efterspørgsel. De biologiske og geologiske fag har fortsat god søgning.
Derimod kan vi ret hurtigt få et alvorligt kvalitetsproblem. Stærkt faldende søgning sammen
med taxametersystemet giver alvorlige problemer på uddannelsesinstitutionerne. På diplomingeniøruddannelserne er kvaliteten faldet og
fortsætter med at falde. Det skyldes både en
indsnævring af ekspertisen i lærerstaben på
grund af personalereduktioner og et fald i eksamenskravene for at afbøde situationen.
På de naturvidenskabelige uddannelser er
kvaliteten mig bekendt ikke faldet endnu. De
har større buffere på grund af forskningen og de
længere studier, men spørgsmålet er, hvor længe de kan holde ud. Der er tale om svære fag
med traditionelt høje dumpeprocenter. Undervisningsministeriet har længe presset på for at
få dem til at slippe flere af de optagne igennem,

3297

altså at sænke kravene til de studerende. Ved
universitetet er vækst opstillet som målsætning,
og de skal have en øget beståelsesprocent fra de
nuværende 30-40 stykker til 80. Det vil være en
ulykke, hvis de giver efter.
Det er for det første fornødent at undgå, at de
øjeblikkelige problemer medfører kvalitetsfald i
et større omfang, end det allerede er sket. På lidt
længere sigt kan der blive tale om en egentlig
mangel på arbejdskraft. Det kan her betale sig at
se lidt ud over Danmarks grænser. Som andre
har gjort opmærksom på, er der tale om et internationalt fænomen, der ses sammenhængende
med et andet, men forbundet fænomen, nemlig
kvindeandelen i det pågældende fag. I Danmark
er den så lav, at nogle tror, at den er genetisk
betinget, men det er den ikke. Det er et klart
kulturelt fænomen, men to fænomener forstærker hinanden. Det viser sig, at begge fænomener
er meget stærke i vores kulturkreds, dvs. den
kreds af lande, som med en upræcis afgrænsning kan kaldes protestantiske, nemlig Nordvesteuropa og Nordamerika. Men selv i et så
nærtstående land som Frankrig forekommer de
ikke. Generelt er mønstret, både hvad angår den
generelle interesse for teknik og naturfag og
kvinders andel i disse fag, helt anderledes i Sydeuropa, Østeuropa, i den muslimske verden, i
de asiatiske kulturer osv.
Jeg ser meget tydeligt i mit mandagsjob som
matematiklærer for ingeniørstuderende, at der
stort set ingen piger er, bortset fra når en flygtningestrøm ser klasselokalet. Så sidder pigerne
der fra Vietnam, Iran, eller hvor de nu kommer
fra. I USA, hvor udviklingen er nået længst, har
man taget konsekvensen og importerer nu den
nødvendige arbejdskraft fra Syd- og Østasien.
Amerikanske universiteter og virksomheder er
nu befolket af kinesiske matematiklærere og
indiske kemiingeniører.
Vi kunne jo gøre det samme herhjemme, f.eks.
kunne vi importere vores arbejdskraft fra Mellemøsten. Det ville være et kulturchok for det
danske samfund, hvis vi nåede derhen, at når
nogle havde brug for en fysiklærer eller en ingeniør, måtte de leve med, at hun var muslim.
Men selv om jeg kunne unde samfundet den
oplevelse, er jeg overbevist om, at vi skal undgå
at komme i den situation, bl.a. fordi hjerneflugt
faktisk er et problem for mange ulande.
Hvad årsagen til denne udvikling i vores kulturkreds er, er det ikke helt enkelt at overskue,
da der er tale om dybtliggende kulturelle fænomener, der oven i købet er selvforstærkende.

3298

Tirsdag den 30. januar 1996 (F 20)

Noget af forklaringen er, at vores del af verden
hører til den mest velhavende og teknisk videst
udviklede. I flere århundreder har der hersket
en fremskridtstro og en tro på teknikkens velsignelser, der nu er slået over i sin modsætning.
Folk ser i dag teknologien som et problem snarere end som en løsning. Jeg kan føje til, at det er
en positiv udvikling, at folk ikke mere bare
betragter al ny teknologi som velsignet, men har
lært at sætte spørgsmålstegn ved udviklingen.
Som så meget andet positivt har det også sin
pris.
Dette kan ikke være hele forklaringen, for
Frankrig har også været en del af denne udvikling, uden at der er sket et fravalg af de tekniske
fag som ved andre kulturelle årsager. Jeg skal
bare nævne et enkelt: I katolske lande er det som
i mange andre kulturer almindeligt at undervise
piger og drenge hver for sig. Det har den fordel,
at man undgår, at piger tror, de ikke forstår
matematik og teknik, fordi drengene især i
pubertetsårene vil dominere i disse fag. Jeg skal
føje til, at SF er tilhænger af en fælles skole for
drenge og piger, men altså også dette har sin
pris.
Der er ingen tvivl om, at de pågældende fag
selv må bære en del af skylden for deres situation. Der, hvor jeg underviser, havde vi indtil
for nylig en stærkstrømslinje, der bl.a. uddannede ingeniører til kraftværker. Det tiltrak meget
få studerende. Hvis lærerne havde været i pagt
med deres tid, havde de for længst lavet linjen
om til en energilinje med bevarelse af en stor del
af det hidtidige indhold med tilføjelse af fag som
energibesparelse og alternative energikilder.
Det forstod de ikke, og linjen er nu nedlagt af
mangel på søgning.
Naturfagene er også en del af vores kultur,
f.eks. spillede fysik en afgørende filosofisk rolle
i første halvdel af dette århundrede. Siden har
naturfagene i det store og hele glemt deres rolle
som kulturfag, for de blev forkælede med store
offentlige bevillinger og havde derfor ikke noget
behov for at gøre opmærksom på sig selv. Det
må de blive bedre til igen.
Endelig skal jeg nævne problemet med matematikken i folkeskolen og gymnasiet. Den har
fået stærkt udvidet betydning, idet den nu ikke
kun er forudsætning for at læse teknik og naturfag, men også for en række samfundsfaglige og
nogle humanistiske fag, ligesom matematik er
en væsentlig forudsætning for at tage en faglig
uddannelse. Ikke desto mindre er matematikken
i de sidste mange år blevet gjort mere abstrakt
I

og har lagt mindre vægt på opgaveløsning. Det
er et problem for mange fag, og det virker særlig
stærkt på de tekniske og naturvidenskabelige,
dels fordi matematikken fremstår som sværere,
end den egentlig er og derfor skræmmer børnene væk, dels fordi de, der alligevel søger de tekniske og naturvidenskabelige fag, er dårligere
forberedt.
For at nævne et eksempel: Jeg og mine kolleger har i de senere år undret os over, hvorfor de
velbegavede unge mennesker, der kom og læste
hos os, ikke mere kunne differentiere og integrere. Først under forberedelsen til denne debat
fik jeg forklaringen, da Matematiklærerforeningen skrev og fortalte, at efter gymnasiereformen
er antallet af skriftlige opgaver skåret ned. Det
kunne man godt have fortalt noget før.
Et andet eksempel: For nylig nedskar Undervisningsministeriet antallet af skriftlige prøver i
folkeskolen og indførte i stedet mundtlige prøver. Jeg vil ikke overvurdere betydningen, for
jeg er ikke tilhænger af prøver i folkeskolen i det
hele taget, og denne ændring kan jo af gode
grunde ikke have haft nogen praktisk betydning
endnu, men symbolværdien er forkert og illustrerer, at Undervisningsministeriet i vidt
omfang er en del af problemet i stedet for at
være en del af problemløsningen.
Jeg kan nævne andre eksempler på dårlig
koordinering mellem de forskellige trin i
uddannelsessystemet: kemi på C-niveau i gymnasiet, manglende matematik på C-niveau i de
sproglige gymnasier osv. Der er simpelt hen for
mange eksempler på dårlig koordinering med
det resultat, at lærerne på ét niveau skælder ud
på lærerne på det foregående trin, og at eleverne
kommer i klemme, fordi de mødes med forventninger, som de ikke har forudsætninger for at
leve op til.
Jeg vil slutte af med et par bemærkninger om
folkeskolen. Vi taler om at vende en dybtgående
kulturel trend, som det er umuligt ikke at se på
folkeskolen, hvor så mange holdninger grundlægges: alligevel er det med et vist forbehold,
jeg gør det. Jeg mindes ikke noget problem i
nyere tid, som ikke på et eller andet tidspunkt
har ført til krav om, at folkeskolen skulle gøre
noget ved det. Der er efterhånden meget, som
folkeskolelærerne skal nå. Derfor vil jeg skynde
mig at sige, at jeg ikke vil foreslå en udvidelse af
timetallet i naturfag i den ny folkeskolelov, for
det er ikke her, problemet ligger.
Men det er nødvendigt at se på lærernes kvalifikationer, for uden viden og engagement er

Tirsdag den 30. januar 1996 (F 20)
det umuligt at give en inspirerende undervisning, og det er der for mange, der mangler. Derfor skal der satses kraftigt på lærernes efteruddannelse, og det kræver så atter en styrkelse af
Lærerhøjskolens afdelinger for naturfag, der
ikke har været behandlet godt i mange år.";Kjeld Rahbæk Møller
79941;name_party;":
Max Frisch skrev for efterhånden mange år
siden en fremragende roman »Homo Faber«,
som indkredser det problem, vi står med i dag.
Hovedpersonen i romanen er ingeniør, en rigtig
homo faber, som er fantastisk til at sætte verden
på formel og til at opstille klare årsag-virkningsammenhænge. Til gengæld er hans intuition og
menneskeforståelse meget begrænset.
Som romanens kendere vil vide, ender det
med, at han indleder et forhold til sin egen datter, som han ikke har set, siden hun var lille. Et
eller andet siger ham ganske vist, at det er hans
datter. På den anden side er sandsynligheden
for, at han skulle møde hende et sted på den
anden side af kloden mange år senere, så lille, at
han helt udelukker incestforholdet som en
mulighed. Han lader logikken og sine sandsynlighedsformler forenkle den kaotiske, dvs.
menneskelige, verden, og resultatet bliver et
destruktivt kærlighedsforhold, der mod romanens slutning ender med hovedpersonens
erkendelse af, at homo faber og homo ludens
ikke kan være hinanden foruden, at der både er
brug for intuitionen og logikken, for det irrationelle og det rationelle, for det legende og det
producerende menneske.
Den erkendelse er vores eget samfund ikke
helt kommet til endnu. Derfor er der også stadig
denne kløft mellem de humanistiske og de
naturvidenskabelige fag. Jeg tror i al fald, det er
i denne kløft, vi skal finde noget af forklaringen
på den tidsånd, der i dag gør det mindre attraktivt for unge at vælge naturvidenskabelige fag.
Hvor de naturvidenskabelige fag tidligere har
stået som garanten for fremskridtet og den økonomiske vækst, har usikkerheden om fremtiden
og om sammenhængen mellem vækst og velfærd gjort de naturvidenskabelige fag relativt
uinteressante, ja, for nogle er de vel ligefrem
blevet til skurken. Er det netop ikke takket være
den tekniske udvikling, den produktion, som vi
har satset på, at vi nu står med alle de velkendte
problemer? Sådan spurgte man i 1968, og sådan
spørger mange unge i dag. Ikke i form af et
oprør mod autoriteterne, men mere som et stille
oprør mod den menings- og værdiløshed, som
1968-oprøret førte med sig.

3299

Derfor søger mange unge de humanistiske
fag, som rummer muligheden for at forstå og
finde mening eller for at gøre noget for andre,
som det også somme tider formuleres. Jo mere
kaotisk og uoverskuelig verden føles, jo større
vil interessen være for de fag, som kan hjælpe os
med at få det hele til at hænge sammen. Sagt på
en anden måde: Vi lever til fulde med den
erkendelse, som en af molekylærbiologiens
fædre, Jacques Monod, formulerede: Den gamle
pagt er brudt. Mennesket ved endelig, at det er
alene i et umådeligt og udeltagende univers,
som det ved et tilfælde er rundet af.
Jeg er ikke i tvivl om, at hovedårsagen til, at
interessen for matematik og fysik og for ingeniørstudiet er faldende, skal findes i tidsånden, i
de unges manglende tiltro til samfundets traditionelle redskaber i udviklingen af velstand.
Læg i den sammenhæng mærke til, at det jo ikke
er alle naturvidenskabelige fag, som de unge
synes at have mistet interessen for. Medicin,
biokemi og biologi har f.eks. meget god søgning,
det vil sige, at fag, som giver mulighed for at
hjælpe andre mennesker eller for f.eks. at løse
miljøproblemer, skam har de unges bevågenhed. Men de hårde fag, teknikfagene, har mistet
elevernes interesse. En nylig offentliggjort rapport fra OECD viser, at kun 46 pet. af danskerne
finder, at naturvidenskab er vigtig. De øvrige
lande lå mellem 53 pet. og 85 pet. Danskerne er
altså generelt betragtet ikke særlig interesseret i
matematik og fysik.
Hvis min tese holder, altså at det først og
fremmest er tidsånden, som er problemet eller
udfordringen, er løsningen ikke, at vi propper
mere matematik og fysik ind i f.eks. folkeskolen.
Glem ikke, at fysik i forvejen er det næststørste
fag i folkeskolen efter dansk, som vi jo også i
parentes bemærket kræver styrket, og for få
dage siden var det den internationale dimension, som skulle udbygges, og om en måneds tid
er det iværksætterkulturen, der kommer på
dagsordenen.
Hver gang Folketinget har en forespørgselsdebat, skal- der ske ændringer, justeringer og
opprioriteringer. Er vi altid opmærksomme på,
at de mange forskellige signaler, som udgår herfra, rent faktisk modtages og omsættes ude i
uddannelsessystemet? Jeg forstår godt, hvis en
og anden lærer somme tider bliver træt.
Jeg tror ikke på, at mere matematik og fysik i
folkeskolen eller gymnasiet vil øge søgningen til
DTU eller til matematik og fysik på universitetet. I stedet skal disse fag formidles anderledes.

3300

Tirsdag den 30. januar 1996 (F 20)

Vi må overbevises om, at det formelle sprog,
som matematik og fysik består i, kan hjælpe os
med at få hold på verden, kan hjælpe os med,
som Ebbe Spang-Hanssen har formuleret det, at
se den tilvante verden lidt udefra og dermed
gøre os endnu bedre til at forklare menneskets
situation navnlig i en teknificeret verden.
Reduktionismen er god nok, når bare man
husker, at den netop ikke præsenterer at fortælle
hele sandheden. Matematikken og fysikken skal
med andre ord formidles, så de hjælper eleverne
til en større forståelse af deres egen omverden,
og det kræver vel at mærke ikke, at fagene bliver mere langhårede, men at deres kontekst
understreges og formidles, altså at vi får fagene
sat ind i en større sammenhæng.
Den proces er allerede i gang. I folkeskolen
undervises alle fra 1.-6. klasse i natur/teknik.
Samtidig har Undervisningsministeriet iværksat
kampagnen »Grønt islæt i uddannelserne« bl.a.
med henblik på at vise de naturvidenskabelige
fags betydning for løsning af miljøproblemerne.
Der satses også i alle dele af uddannelsessystemet på større tværfaglighed, hvilket jo netop
rummer muligheden for at få bygget bro mellem
humaniora og de naturvidenskabelige fag, hvis
vel at mærke der er lærerkræfter til at se og formidle sammenhængen.
Som allerede nævnt fremlægger undervisningsministeren til februar sit program for innovation, kreativitet og tværfaglighed. Også her
vil der blive skabt bedre rammer for at formidle
de naturvidenskabelige fag.
Som det allerede er fremgået, er der ikke efter
min opfattelse brug for revolutioner for at styrke
den naturvidenskabelige interesse. Lad os nu
tage konsekvensen af de valg, som vi allerede
har foretaget, f.eks. vedrørende natur- og teknikfaget i folkeskolen. Lad os sørge for, at det
bliver et virkelig godt fag, hvor børnene lærer,
at teknik og naturvidenskab er nogle af de vigtigste redskaber i sikringen af fremtidens økologiske og økonomiske udvikling.
Dette skal vi selvfølgelig have for øje, når vi
planlægger fremtidens læreruddannelse, således at vi får nogle lærere, som har så meget
dybde i deres faglighed, at de kan formidle det
naturvidenskabelige område engageret og
levende og samtidig forklare børnene, at forenkling og formalisering kan hjælpe til en større
forståelse af samfundet.
Samtidig må vi forholde os til kønsproblemet.
Hvordan får vi flere mænd, som jo stadig og
traditionelt har været bærere at det naturviden-

skabelige fagområde, til at undervise i skolens
mindre klasser? Hvordan får vi flere kvindelige
lærere inden for naturfag, så pigerne også får
interesse i fagene?
Hvad angår ingeniøruddannelserne, hilser
Det Radikale Venstre undervisningsministerens
indsats over for ingeniøruddannelserne velkommen. Det økonomiske løft har for det første
sikret en række små ingeniøruddannelsers
overlevelse og udvikling, for det andet givet
mulighed for, at ældre lærere inden for ingeniøruddannelserne har kunnet trække sig tilbage til fordel for yngre kræfter. Ud over det tror
jeg, det er vigtigt at styrke ingeniøruddannelserne pædagogisk og fagligt, så der lægges mindre vægt på paratviden og mere vægt på de
kreative og problemløsende elementer i ingeniørarbejdet. Der skal mere humanioratankegang ind i ingeniøruddannelserne, hvis man
skal tiltrække den store gruppe unge, som først
og fremmest er på jagt efter mening og selv
engang gerne vil formidle mening, og på det
punkt synes jeg, hverken ingeniøruddannelserne eller matematik og fysik på universitetsniveau har meget at byde på.
Fra institutionerne lyder det nu, at taxametertilskudssystemet er årsag til, at man ikke længere kan lave alt det, man plejer, at kvaliteten med
andre ord forringes, og det er jo ikke godt. På
den anden side skulle man måske prøve at lave
noget andet end det, man plejer, hvis man skal
appellere til de unge. Derfor synes jeg heller
ikke, at løsningen f.eks. er forbedrede taxametertilskud eller øgede basisbeløb, men snarere
en økonomisk håndsrækning til alle former for
forsøgs- og udviklingsforløb, der kan hjælpe de
naturvidenskabelige studier videre i brobygningen mellem hòmo faber og homo ludens.
I den sammenhæng kunne kulturen inden for
de naturvidenskabelige studier hente inspiration i de erkendelser, som nogle af verdens
førende forskere inden for naturvidenskab har
kaldt et paradigmeskift. Blandt disse tæller Isabel Stinger og Illya Prigogine, som i 1977 fik
Nobelprisen for at vise, at det kun er en meget
beskeden del af naturen og den fysiske verden,
som kan omskrives til simple matematiske love.
Størstedelen af naturens verden er ligesom
menneskets verden præget af tilfældige valg og
evindelige overraskelser. I den erkendelse kunne begyndelsen også ligge til en større forståelse
mellem humaniora og naturvidenskab, og det er
den, der mangler. Er forståelsen der først, skal
vore unge nok få de basiskundskaber, som så
mange i dag har talt om.

Tirsdag den 30. januar 1996 (F 20)
(Kort bemærkning).";Elsebeth Gerner Nielsen
89479;name_party;":
Det kan godt være, vi i virkeligheden ikke er så
uenige, men ligesom den forrige taler drog et
skel mellem kreative og eksakte fag, synes jeg
også, man skal passe på, at man ikke drager det
dér skel mellem humaniora og naturvidenskab,
for vi skal huske, at erkendelsesteorier historisk
set har hørt sammen med naturvidenskaben, og
jeg føler i hvert fald trang til at citere fra Weekendavisen sidste uge, hvor Jørgen Hornemann";Hanne Severinsen
89916;title_name;"»Samfundet har en mærkværdig tendens til humanistisk dominans. Mens man frejdigt går ud fra, at naturvidenskabsmænd og
teknikere naturligvis skal kende til teater, nye
bøger og andet fra det humanistiske overdrev,
går de fleste humanister gladeligt rundt og nærmest skilter med deres uvidenhed om den
anden side af tilværelsen.«
Jeg synes altså, at vi i hvert fald har brug for,
at vi også fra humanisterne får en erkendelse af,
at det er utrolig humanistisk at vide noget om,
hvordan samfundet egentlig er indrettet, og
hvordan naturvidenskaben er bygget op.";skriver
90492;name_party;":
Jeg kan starte med at sige, at den sidste
bemærkning fra fru Severinsen er jeg enig i, for
det er helt centralt.
Derudover er der i hvert fald nogle ting i denne forespørgsel, som jeg er uenig i, for når man
ser på formuleringen af forespørgslen, kunne
man få det indtryk, at forespørgerne var af den
opfattelse, at der var sådan et par præcise knapper, som man kunne dreje på, og så ville der
komme en flodbølge af ny interesse for naturvidenskab og teknik. Det tror jeg ikke, men til
gengæld tror jeg, at der i befolkningen er en
ganske stor interesse for naturvidenskaberne,
men det er ikke det samme, som at de derfor vil
starte på et studium inden for det område.
Jeg kunne også godt tænke mig at høre, om
andre måske har erfaring for, hvad motivet
egentlig har været i sin tid, da de valgte uddannelse. Hvilket motiv havde hr. Rahbæk Møller
og de andre, som har været heroppe, til at vælge
deres uddannelse?
Her synes jeg måske, at man kommer til at
skyde ved siden af med hensyn til, hvad det er
for nogle drivmidler, der får folk til at vælge. Da
jeg i sin tid valgte at læse matematik og fysik og
skrev speciale i teoretisk faststoffysik, var det
ikke styret af hverken opsvinget eller økonomien eller noget som helst andet end lysten til at
gøre de ting.

3301

Derfor tror jeg, at man skyder lidt ved siden
af, også med den lange, lange smøre af en dagsorden, ikke fordi jeg mener, at der står noget
decideret forkert i den, men spørgsmålet er, om
man løser nogen problemer med den.
Fravalg af de tekniske og naturvidenskabelige
fag synes jeg man må se som en international
trend. Det er ikke kun et dansk fænomen: det
har andre også været inde på. Naturligvis kan vi
gøre noget fra lovgivernes side, men at skabe en
kunstig interesse for de naturvidenskabelige og
tekniske fag ud af den blå luft med glittede brochurer har ingen mening.
For Enhedslisten er det væsentlige element
ikke at styre de unge i en bestemt retning for om
tre år at ændre denne retning, fordi nogle andre
analyser kommer på bordet. Det er forkert, det
er en forkert mani, og den må vi væk fra.
Man kan selvfølgelig gøre noget, men det
handler for Enhedslisten mere om at forbedre de
unges studieforhold generelt. Jeg vil nævne
nogle elementer:
Vi kan afskaffe adgangsbegrænsningen. Det
skal være lysten, som driver værket. Ved at
afskaffe adgangsbegrænsningen kan man også
modvirke den tendens, at folk tilsyneladende
vælger uddannelse efter karaktergennemsnit
forstået på den måde, at hvis man har fået et
højt snit, så skulle da pokker stå i at bruge det
på en uddannelse, som ikke kræver noget snit,
men kun en bestået eksamen.
En sådan tendens er meget usund både for
uddannelsesvalget og også for et senere
erhvervsvalg og giver nogle spildeffekter for de
unge, som er unødvendige. Det kan man reelt
kun gøre noget ved ved at afskaffe adgangsbegrænsningen. Derfor skal Folketinget sætte sig
som mål at få adgangsbegrænsningen til alle
uddannelser afskaffet meget snart.
Desuden skal forholdene på de videregående
uddannelser og andre uddannelser forbedres, så
der bliver nogle acceptable studiemiljøer, og de
studerende skal have nogle muligheder for bl.a.
at kunne forbedre studiemiljøerne ved, at de
kommer under arbejdsmiljøloven og får mulighed for at tilkalde Arbejdstilsynet, hvis forholdene ikke er o.k.
Det handler også om, at der er for store klassekvotienter, og det handler om demokrati og
medindflydelse. Det drejer sig om magt over
egne forhold, det drejer sig om at gøre uddannelsesstederne til et sted, hvor det er rart at
være.

3302

Tirsdag den 30. januar 1996 (F 20)

Lærerkræfterne skal selvfølgelig også opkvalificeres. Det er på tide, at Folketinget stiller det
fundamentale krav, at alle lærere på de videregående uddannelser skal tage pædagogikum.
Det gælder også de tekniske skoler, hvor der er
en ganske stor del af lærerne, som ikke er
uddannet med et pædagogisk sigte. Vi vil foreslå, at der bliver stillet krav om, at alle lærere
over folkeskoleniveau har pædagogikum eller
noget, der svarer til det.
Trenden væk fra de naturvidenskabelige fag
bygger, som også fru Elsebeth Gerner Nielsen
var inde på, måske mere på nogle grundlæggende opgør med de fremtidsvisioner, som nogle har lagt i disse fag, ideen om, at der altid vil
være en teknisk løsning på alle vores trængsler.
Derfor skal de tekniske og naturvidenskabelige
fag også forstå, at de skal have det humanistiske
element med som en naturlig del eller en forlængelse af fagene. De tekniske og naturvidenskabelige fag må til stadighed forholde sig kritiske, nogle vil sige fagkritiske, som man gjorde i
gamle dage, både til indholdet og til anvendelsen af det, man arbejder med.
Men det er vigtigt, at man sørger for, at det
gennemsyrer alle elementer af uddannelsen. Det
er vigtigt, at man ikke tror, at man sådan kan
isolere det tekniske til en speciel verden og så
det humanistiske og det samfundsvidenskabelige til en anden verden. De skal være i forlængelse af hinanden: de skal hænge sammen.
Vi synes, det er bedre, at man lader folk vælge, eventuelt vælge forkert, måske foretage nogle forkerte valg og så have mulighed for bagefter at vælge om og starte på en anden uddannelse. Det er langt bedre, end at man tror, at man
kan styre folk i en bestemt retning efter bestemte
samfundsmæssige hensyn. Uddannelse én gang
for alle for hele livet vil nok med tiden blive
mere og mere ualmindelig. Det bliver mere
almindeligt, at folk vælger en uddannelse, som
måske dækker en del af livets arbejde, og så
siden hen enten laver en ny uddannelse eller
videreuddanner sig til noget andet.
Når man tænker på, at mange ingeniører
kommer ud og fungerer med andre mennesker i
et team, kan det også undre, at man fokuserer så
meget på ordet teknik og ikke mere på det interessante ord teknologi, hvor man jo ser på organiseringen af teknikken i en menneskelig og
samfundsmæssig proces. Det er vigtigt, at vi
prøver at få den side med.
Det er også en grundlæggende misforståelse,
hvis man tror, at unge skulle vælge at uddanne

sig inden for natur/teknik, fordi nogle økonomer har regnet ud, at det muligvis kan give et
lidt større økonomisk afkast, end hvis man
uddannelser sig inden for andre faggrupper,
hvor der også er mangel på folk. F.eks. er der
mangel på uddannede pædagoger, og der er
mangel på lærere, men af en eller anden grund
tror man, at fordi man har regnet den ud, kan vi
sende det signal, at nu skal alle rette sig den vej.
Det økonomiske afkast er efter vores opfattelse ikke styrende for interessen for dette fag. Den
såkaldte mangel er i øvrigt ikke så synlig, som
den udråbes til, men det er rigtigt, at arbejdsløsheden inden for denne gruppe i de følgende år
måske kan falde lidt. Det er der sikkert nogle af
dem, der er arbejdsløse i dag, der vil se frem til.
Måske er det problem, som virksomhederne i
virkeligheden har, og som de råber højt om, at
arbejdsløsheden måske kunne blive lidt for lille
inden for ingeniørområdet, så de ikke kan styre
lønniveauet, som de kan nu. Men det handler jo
ikke om interessen. Det er en helt anden diskussion, vi har på banen dér. Man kan sige, at det
sådan set er fair nok fra deres synspunkt, men
det er altså ikke noget, jeg mener vi behøver at
bruge tid på en lang debat om her i Folketinget.
Et andet vigtigt element er forholdet til taxametersystemet, som vi er i gang med at diskutere her i Folketinget. Jeg tror, at der er nogle vigtige elementer i taxametersystemet, som bør
ændres. Bl.a. bør der indlægges nogle - man
kunne kalde dem - bølgedæmpere, så de enkelte uddannelsesinstitutioner kommer ud af den
febrilske jagt efter elever - naturligvis på andres
bekostning, som vi ser år efter år: Det kører i en
ond spiral, hvor skolerne det ene år får for få
elever. Det ødelægger nogle faglige miljøer, og
det gør det derefter endnu dårligere at komme
på stedet.
Der skal udvikles en bølgebryder eller en bølgedæmper, som gør, at man i de år, hvor der er
elevnedgange, kan sørge for at have en vis
bevillingssikkerhed, så man kan bevare gode
faglige miljøer over en længere tid. Men selvfølgelig vil det være nødvendigt hen ad vejen at
rette det til, så ressourcerne også svarer til antallet af elever.
Med de ord vil jeg sige om den dagsorden,
der er foreslået, at der sådan set ikke står noget i
den, der kan formodes at skade hverken de teknisk-naturvidenskabelige fag eller ministerens
eller Folketingets arbejde i øvrigt. Det er en lang
dagsorden, og vi har ikke tænkt os at stemme
imod den. Men vi mener sådan set, at den har

Tirsdag den 30. januar 1996 (F 20)
skudt lidt ved siden af og i virkeligheden er lidt
for teknikfikseret i forhold til det, som vi synes
man burde have lagt op til her. Det, det handler
om, er egentlig mere fundamentalt set at forbedre forholdene, så de unge får en reel mulighed for et frit valg af uddannelse, og det burde
man i stedet for have taget som udgangspunkt,
men det har ikke været Venstres og De Konservatives mål. Vi er lidt uenige i den retning, de
sender i signalet fra dette møde.
(Kort bemærkning).";Bruno Jerup
99510;name_party;":
Hr. Bruno Jerup stillede mig et konkret spørgsmål, nemlig hvorfor jeg valgte at læse fysik. Det
gjorde jeg på grund af fagets filosofiske indhold,
på grund af diskussionerne mellem Bohr og
Einstein.
Det er jo sikkert også motivet for mange
andre. Nogle kan have haft andre bevæggrunde,
men jeg tror ikke, at ungdommen i dag hører så
meget om eller bliver påvirket af naturvidenskabernes filosofiske indhold, det er ikke stærkt
i folks kultur, og det er en af årsagerne til, at folk
vælger noget andet. Ærlig talt, jeg tror også, jeg
valgte noget andet, hvis jeg var ung i dag.
Jeg vil til gengæld sige, at jeg er meget enig i
mange af de ting, som hr. Bruno Jerup sagde.
F.eks. tror jeg, at en af de væsentligste ting, som
vi burde have haft en pind med om, var at
ophæve adgangsbegrænsningen til de humanistiske uddannelser, for den kunstige - skal vi
sige - glorificering af de humanistiske uddannelser frem for de naturvidenskabelige, der ligger i, at det er let at komme ind på det ene og
svært på det andet, er uheldig. Den eneste måde
at komme ud over det på er at sige: fri adgang
over hele linjen. Så får vi en mere naturlig fordeling af søgningsmønsteret.
(Kort bemærkning).";Kjeld Rahbæk Møller
100712;name_party;":
Jeg er da glad for at høre hr. Kjeld Rahbæk
Møllers svar: det havde jeg også regnet med, og
jeg tror sådan set, at det vil være det svar, vi vil
få fra alle: stort set 99,9 pet. af alle, der interesserer sig for tekniske og naturvidenskabelige fag,
har valgt efter nogle helt andre kriterier end de
knapper, man tror, man kan skrue på nu.
Det er derfor, jeg synes, at man skyder lidt
ved siden af med den dagsorden og med de
intentioner, som man kan høre både fra Venstres og De Konservatives side. Man skyder
simpelt hen ved siden af, fordi man ikke forstår,

3303

hvad det er, der styrer, ens interesser og ens
valg.
Da jeg i sin tid startede i gymnasiet, sagde
man: Ingeniører, dem fodrer man svin med. Det
sagde man dengang. Og ganske få år efter sagde
man: Ingeniører, hvor er de henne? Og så kom
der en masse af dem, og så sagde man: Uha, nu
har vi stor arbejdsløshed. Så gik der 3-4 år: Uha,
nu skal vi have nogle igen.
Altså det kører op og ned, og det styres af
nogle tilsyneladende andre faktorer end dem,
man har skruet ind i den dagsorden, man har
lavet til os i dag.
(Kort bemærkning).";Bruno Jerup
101834;name_party;":
Hr. Bruno Jerup skaber endnu en gang en falsk
modsætning imellem på den ene side det, at
man gør opmærksom på, at der kan blive mangel på ingeniører, og så det, at man kan gøre
noget for at stimulere interessen.
Det, som vi har bedt om i forespørgslen, er
selvfølgelig først og fremmest at få stimuleret
interessen. Det synes jeg ikke der er noget galt i.
Tværtimod synes jeg, det er godt at få gjort
opmærksom på, at vores samfund får et problem. Det er der er nemlig for få af erhvervsvejlederne ude omkring i skolerne som gør, fordi
der netop for et par år siden har været en tendens til, at man sagde: Uha, pas på, nu bliver de
alle sammen arbejdsløse.
Vi skal nok være lidt opmærksomme på, at
der måske også har været en tendens til, at i de
fag, som jo retter sig mod det private erhvervsliv, har organisationerne ikke den samme interesse i at sige, at der skal uddannes flere, som
man har i den offentlige sektor, hvor man bedre
kan regne med, at det går nok alligevel.
Der har været en tendens til, at visse af ingeniørorganisationerne faktisk har overdimensioneret det dér arbejdsløshedsproblem, og derfor
synes jeg, det er vigtigt, at vi også her gør
opmærksom på, at samfundets innovation går i
stå, hvis vi ikke har nogen, der interesserer sig
for matematik og naturvidenskab.
Men det udelukker ikke, at jeg ikke er fuldstændig enig med hr. Bruno Jerup i, at der også
er mange andre begrundelser for, at der er et
problem, når der er for få, der interesserer sig
for matematik og naturvidenskab.";Hanne Severinsen
103362;name_party;":
Undervisningsministeren har i sin besvarelse af
denne forespørgsel klart erkendt de foruroli-

3304

Tirsdag den 30. januar 1996 (F 20)

gende problemer, der kommer, hvis holdningen
til naturvidenskabelige fag ikke ændres, og
interessen for dem bliver vakt.
Det fremgik også, at regeringen ingenlunde
sover Tornerosesøvn, og at rådgivningsapparatet arbejder for fuld kraft. Det vil jeg gerne kvittere for på CD's vegne.
Der er kun én vej at gå, og det er, at alle kyndige bruger kræfter på at udpege de syndere,
der måtte være i vejen for, at vi kan klare
arbejdsmarkedets efterspørgsel både nu og
navnlig i de kommende år.
Det er et dårligt perspektiv, hvis danske virksomheder skulle føle sig presset til at flytte
opgaver og arbejdspladser udenlands på grund
af alvorlig mangel på f.eks. ingeniører, og det er
et strukturproblem, der meget gerne skulle løses
hurtigst muligt. Faresignalerne har jo allerede
været der et godt stykke tid.
Jeg vil godt tage fat i den ende, der hedder
bedre koordinering og samspil. Det taler man
om i mange sammenhænge, og jeg tror, det er
vigtigt, også når det gælder uddannelsessystemet. Det er måske dér, man finder noget af
miseren. Det siger sig selv, at hvis det er rigtigt,
at universiteterne kan komme ud for studerende
på et naturvidenskabeligt studium, der ikke kan
procentregning, er der noget rivende galt.
Der er en tendens til, at kritikken af uddannelsessystemet ofte gør folkeskolen til syndebuk. Det synes jeg er for billigt. Men hvis det,
jeg lige sagde, er rigtigt, ligger i hvert fald noget
af forklaringen i folkeskolen, og så er man nødt
til også at tale om fagligt indhold og niveau i
undervisningen. Det kan ikke være rigtigt, hvis
det er nødvendigt at bruge tid i l.g på at lære
den lille tabel eller procentregning. Og det er
meget galt, hvis første studieår udarter sig til en
slags 4.g, hvor man først skal indhente det forsømte både fra folkeskolen og gymnasiet, som
heller ikke formåede at bringe niveauet op til
det, som man forventer er grundlaget for at
kunne studere.
Man må se på, om de forskellige dele af
uddannelsessystemet hænger sammen og er tilstrækkeligt samordnet. Og alle led må være
åbne for en dialog om, hvad man går og forventer af hinanden.
Systemerne må bringes til at tale bedre sammen, for spiller hvert instrument i et orkester
hver sin melodi, så bliver der ingen koncert - i
alle tilfælde ikke en, der er værd at høre på.
Dernæst kræves det, at indholdet i undervisning er tidssvarende, at underviserne har de

nødvendige kvalifikationer, og at der er moderne undervisningsmidler til rådighed. Det er en
betingelse for at fange elevernes interesse.
Det kniber for øjeblikket med lærernes interesse for at tage f.eks. matematik som linjefag.
Men man kan altså ikke tvinge nogen til at elske
matematik. Til gengæld kan vi gennem lovgivningen sørge for, at de, der vælger det, bliver
dygtige fagligt og dygtige til at undervise i det.
Det hører med i en kommende reform af læreruddannelsen.
Netop mangelen på kvalificerede matematiklærere har sat gang i debatten om at lade bachelorer få adgang til at undervise i folkeskolen.
Hvis det er en løsning, der kan bruges og der
kan laves en fornuftig ordning, der virker, har
CD intet imod det.
Et andet sted, hvor skoen trykker, er efter
udsagn fra unge, der har kontaktet mig, i relation til vejledningsindsatsen. Det er ikke nogen
stor nyhed, men så meget mere er der vel grund
til at tage det alvorligt. Hvis der i den funktion
heller ikke gives incitamenter til at interessere
sig for naturvidenskaberne hos dem, der måske
har evnerne, og hvis der i den funktion blot
udleveres et stykke mere eller mindre uinspireret papir eller holdes et kedeligt foredrag med
skematiske oplysninger på en overhead, var det
måske en overvejelse værd at se at få gjort noget
ved det.
Det må også her være på sin plads at anmode
vore virksomheder og deres organisationer om
at inspirere mere, end de allerede gør, og måske
anderledes, end de gør, gøre mere ud af initiativer over for de unge, blandt hvem de senere
medarbejdere rekrutteres fra.
Næste skoleårs forsøg med projektsamarbejde mellem naturvidenskabelige gymnasieklasser og en virksomhed er et fint skridt i den retning.
Undervisningsministerens betragtninger om,
at fagene måske har et formidlingsproblem, kan
jeg helt tilslutte mig. Og det projekt til formidling, som forberedes sammen med forskningsministeren, er et andet skridt i den retning, jeg
efterlyser, hvor systemerne bringes til at tale
bedre sammen: det gælder ikke blot fra forskning til gymnasiet, men også fra gymnasiet til
folkeskolen.
Hvad man end gør, skal det i sig selv være
interessant nok til at konkurrere med den
såkaldte tidens trend i retning af blødere, humanistisk prægede områder. Jeg tror, der kan nås
resultater, hvis man målretter indsatsen og und-

Tirsdag den 30. januar 1996 (F 20)
går, at hver instans sidder i hver sit elfenbenstårn og lader andre få skyld for problemerne.
Derimod har CD ingen tiltro til forsøg på
egentlig styring af tilgangen til bestemte uddannelser. Det er nu engang lysten, der driver værket.
Undervisningsministeren omtalte viden som
forudsætning for at kunne undervise interessant
i folkeskolen. Jeg er fuldkommen enig, men det
gælder vist overalt i uddannelsessystemet.
CD siger ja til den foreslåede dagsorden, da vi
mener, den stort set dækker problemerne fint.";Addi Andersen
108743;name_party;":
Når vi ser på det emne, vi debatterer her i dag,
har det jo altid været sådan, at vores unge mennesker på forskellige tider har forskellig lyst til
uddannelse. Og hvis vi ser på f.eks. gymnasiet,
var det jo sådan i mange år, at stort set alle unge
ville i gymnasiet, meget få ville på handelsskole
eller i handelsgymnasium. Udviklingen vendte,
så det blev et stigende antal, der ønskede at gå
dén vej.
Det samme kan man sige om det problem, vi
debatterer her i dag. Det er rigtigt, at det igennem mange år har været sådan, at der har været
for få, kan vi godt sige, som har haft lyst til at gå
ind i de her uddannelser.
Det, det så må dreje sig om i dag, i hvert fald
som jeg ser det, er at få vendt, om man kan sige
det sådan, en ond udvikling, for udviklingen er
til dels ond derved, at med et så stort faldende
antal, der ønsker at gå ind i disse uddannelser,
stiller vi - hvad enten Enhedslisten kan lide at
høre det eller ej - i hvert fald bl.a. vores
erhvervsliv over for nogle store problemer, og
de vil blive større, jo længere tid der går.
Derfor må jeg også sige, at i det indlæg,
undervisningsministeren holdt, synes jeg, der
var nogle ting, som i hvert fald siger mig noget
om, at undervisningsministeren og hans stab af
medarbejdere sammen med de råd, som dette
vedrører, vil arbejde med de her problemer, og
- som vi så kan se af den dagsorden, vi vedtager
i dag - allerede i folketingsåret 1996-97 komme
med en redegørelse. Nu kan jeg ikke lide ordet
redegørelse, men man kan godt sige, at det bliver er en redegørelse, regne med, det bliver en
redegørelse, der indeholder noget meget konkret. Det, det må dreje sig om, må vel være, at
man gør disse uddannelser mere attraktive, så
flere unge får lyst til at gå ind i dem.
Når f.eks. fru Hanne Severinsen fra Venstre
siger - og nu citerer jeg bare en enkelt ting, som

3305

blev sagt i talen - at de her problemer har deres
grund i folkeskolen og hos skemalæggerne i folkeskolen - prøv at se efter i referatet, jeg tror,
det var nogenlunde sådan, det blev sagt - er det
i hvert fald ikke en udtalelse, jeg køber. Det er så
let bare altid at skyde skylden på nogen. Folkeskolen har måske sin del af skylden, men det er i
hvert fald ikke sådan, at det er folkeskolen alene, der bærer ansvaret for, at de her ting måske
er kørt lidt af sporet.
Men i Dansk Folkeparti kan vi sådan set støtte
denne dagsorden, efter at den er blevet formuleret lidt om, og vi ser frem til, at undervisningsministeren tager det her arbejde meget seriøst,
så vi i løbet af et lille års tid kan få en forhåbentlig positiv rapport, som viser, at vi er på vej ind i
noget, som vil ændre udviklingen.
Jeg kunne også som de andre ordførere komme med en lang, lang række konkrete ting. De er
sagt, så jeg vil hellere slutte af her og så høre,
hvad ministeren har at føje til det, der er sagt i
dag.";Poul Nødgaard
111620;title_name;":
Jeg skal nøjes med at gøre nogle forholdsvis få
bemærkninger på det her tidspunkt, også fordi
jeg jo i henhold til dagsordenen skal vende tilbage til Folketinget med en redegørelse om,
hvordan udviklingen er forløbet i den periode,
der vil gå, frem til Folketinget får sagen på
dagsordenen næste gang.
Som jeg har sagt ved andre lejligheder, er det
selvfølgelig først og fremmest forespørgerne,
som har anmeldt debatten, der må vurdere, om
debatten er forløbet tilfredsstillende. Men jeg vil
godt for mit vedkommende sige, at jeg synes, vi
har haft en debat, hvor ordførernes indlæg har
været af en ganske høj standard, og hvor der er
sagt mange gode og fornuftige ting om de problemer, der knytter sig til forespørgslens emne.
Jeg er også enig med ordføreren for forespørgerne, fru Hanne Severinsen, i, at det i sig selv
kan være værdifuldt, at vi i Folketinget har en
mere generel, udadvendt debat om forskellige
samfundsanliggender, uden at det nødvendigvis behøver at betyde, at vi skal ende i lovgivning. Man kunne fristes til at sige: Også uden at
det hver gang behøver ende i en dagsorden. For
jeg synes, debatten med de ganske mange gode
og rigtige udsagn er, som det er sagt af flere, et
ganske godt signal til omverdenen, til samfundet i al almindelighed, men også specielt til de
parter, som nu engang er engageret på området,
og som har et særligt ansvar. På den måde tror

3306

Tirsdag den 30. januar 1996 (F 20)

jeg, at debatten her får betydning, også i de
videre overvejelser, der skal gøres inden for
uddannelsessystemet.
Nu er der foreslået en dagsorden, som regeringen nemt kan tage imod, for vi er som sagt
helt indstillet på at give Folketinget en redegørelse i den kommende samling. Som jeg sagde i
min indledning, har vi allerede har taget en
række initiativer: vi har aktiviteter i gang, som
gør, at når vi kommer et års tid frem, så vil vi
have nyt at melde, også ting, som er klarere og
mere konkrete i forhold til de spørgsmål, som er
stillet her i dag.
Jeg tror, jeg kan sige, efter at have lyttet til
ordførernes indlæg, at regeringen er i gang med
aktiviteter og initiativer, også rådgivet af en
række af vore udvalg, på områder, som har
betydning, hvis vi skal ændre ved den eksisterende situation.
Jeg vil gerne slutte mig til dem, der har sagt,
at når det gælder de unges valg af uddannelse
og dermed også i en vis udstrækning af fag, er
det først og fremmest lysten og engagementet,
der er det bærende. Men det forudsætter jo, at
man så også sidder inde med den nødvendige
viden på det tidspunkt, hvor man står for at
skulle vælge sig en retning. Og dér medgiver jeg
gerne, som jo også adskillige ordførere har sagt,
at vores studie- og erhvervsvejledning kan og
skal blive bedre.
Vejledning er vigtigere i vore dage end nogen
sinde, for tingene er så komplekse, det er langt
vanskeligere at overskue tingene ret langt ud i
fremtiden, og det er da i øvrigt grunden til, at vi
i Undervisningsministeriet har opprioriteret
hele vejledningssiden både økonomisk og
uddannelsesmæssigt, og vi er sammen med
andre gode kræfter meget optaget af selve etikken i vejledningen, som i denne sammenhæng
også er vigtig.
Folkeskolen har været nævnt, tror jeg, i alle
indlæg - og vel ikke ubegrundet. Det ligger vel
også i sagens natur, at folkeskolen har en vigtig
opgave at løse, men jeg vil gerne også understrege, hvad flere ordførere har gjort, at man
ikke bare, hver gang der opstår et problem i
uddannelsessystemet eller i samfundet i øvrigt,
kan henvise til, at det må folkeskolen klare: for
det kan folkeskolen selvfølgelig ikke.
Men med den nye lov, med faget natur/teknik, med det øgede timetal, med planerne om at
udvikle og styrke lærernes uddannelse, også
efteruddannelse, mener jeg, at skolen i fremtiden vil være væsentlig bedre rustet til også at

løse sine opgaver inden for de tekniske og
naturvidenskabelige fagområder, herunder
naturligvis også i vejledningen af de unge.
Taxametersystemet har også været nævnt af
flere. Jeg tror, man skal være opmærksom på, at
uanset hvordan man indretter et tilskudssystem
fra det offentlige til institutionerne, undgår man
ikke at knytte det til antallet af studerende. Men
man kan godt, som hr. Bruno Jerup sagde, have
en bølgedæmper, blev der vist sagt, så man
måske kan gøre den søgning til institutionerne,
som også giver sig udslag i tildelingen af midlerne, mindre følsom over for udsvingene.
Jeg minder da også om, at i den foreløbige
drøftelse, jeg har haft med ordførerne om
spørgsmålet, har vi også haft det spørgsmål på
banen i en videre drøftelse.
Men taxametersystemet som sådan vil jeg
hævde ikke betyder en kvalitetssænkning: det
mener jeg ikke der er belæg for at sige i dag med
det kendskab, vi har. Men vi skal selvfølgelig
forebygge. Vi skal også forebygge ved måske at
justere systemet, så det ikke bliver tilfældet.
Spørgsmålet om kvotering er nævnt af flere.
Jeg er ikke tilhænger af kvotering i nogen som
helst sammenhænge, men er altså optaget af, at
vi forbereder de unge bedst muligt, så de kan
vælge rigtigt, og at vi indretter vores uddannelser sådan, at der i videst mulig omfang er plads
til de unge.
Med disse forholdsvis få bemærkninger giver
jeg tilsagn om, idet regeringen jo stemmer for
dagsordenen, at vi vil vende tilbage med en
grundig og seriøs redegørelse i næste folketingssamling.";Ole Vig Jensen
116944;name_party;":
Jeg synes, vi har haft en god debat i dag, og jeg
er glad for, at den ender med, at der er et bredt
flertal bag en dagsorden, som kræver mere
handling. Til næste år vil vi så nærmere kunne
vurdere, hvordan udviklingen er forløbet.
Jeg er enig i det, som flere har sagt, at det
gælder bredt i hele uddannelsessystemet. Det
sagde jeg også i indledningen, hvor jeg sagde, at
vi må have en debat, hvor vi ikke skyder skylden på den ene eller den anden del af uddannelsessystemet, men hvor vi konstruktivt prøver at
finde frem til, hvad vi kan gøre for at vende
udviklingen.
Der er brug for mange både store og små initiativer i uddannelsessystemet, og jeg tror også,
at debatten i dag betyder, at man nu ude
omkring på institutionerne er klar over, at det

Tirsdag den 30. januar 1996 (F 20)
her er noget, der interesserer Folketinget, og det
er noget, vi vil opprioritere.
Vi skal se på fagenes indhold, vi skal se på
koordineringen, vi skal se på kvaliteten af
uddannelserne og ikke mindst på vejledningen,
for, som det også blev sagt af undervisningsministeren, vi skal ikke vælge for de unge, men
vi skal hjælpe dem til at få et reelt kendskab til,
hvad det er, de har at vælge imellem.
Hermed sluttede forhandlingen.
Afstemning
Forslag om motiveret dagsorden nr. D 34 af
Hanne Severinsen (V), Lis Greibe (S), Frank
Dahlgaard (KF), Kjeld Rahbæk Møller (SF),
Elsebeth Gerner Nielsen (RV), Jan Køpke
Christensen (FP), Addi Andersen (CD) og Poul
Nødgård (DF) (se foran) vedtoges med 108
stemmer (S, V, KF, SF, RV, FP, CD og DF): 5 (EL)
stemte hverken for eller imod.
Hermed sluttede forespørgslen.";Hanne Severinsen
118575;title_name;":
Jeg vil gerne gøre opmærksom på, at forhandlingerne foregår stadig væk, og jeg beder om ro i
salen.

Den næste sag på dagsordenen var:
4) Første behandling af lovforslag nr. L 148:
Forslag til lov om forskning ved arkiver,
biblioteker, museer m.v.
Af kulturministeren (Jytte Hilden).
(Fremsat 17/1 96).
Lovforslaget sattes til forhandling.";Henning Grove
118950;title_name;":
Jeg agter at genoptage forhandlingen, når der
bliver ro i salen.
Forhandling";Henning Grove
119053;name_party;":
Det er Socialdemokratiets hensigt at styrke
forskningen i Danmark, og det gælder grund-

3307

forskningen såvel som den anvendte forskning
og sektorforskningen. Denne målsætning kendes fra flere forskningsdebatter, og vi ved også,
at den deles af de fleste andre partier her i Tinget. Derfor er det i god samklang med denne
hensigt, at kulturministeren har fremsat dette
forslag om at styrke forskningsaktiviteterne og
forskningsmulighederne på arkiver, biblioteker
og museer.
Vi kan helt tilslutte os forslagets hensigt om at
oprette uafhængige forskningsudvalg, der har
udtaleret over for institutionernes ledelse i sager
om forskning. Forskningsudvalgene skal overvåge forskningens kvalitet, sikre kyndig faglig
vurdering ved ansættelse af videnskabeligt personale samt sørge for kontakten til internationale forskermiljøer. Herudover sikrer forslaget nye
former for kvalitetskontrol, kan man vist sige,
som må være i forskernes og offentlighedens
interesse.
Vi tager det faktisk alvorligt med den sloganagtige målsætning, vi har brugt, »Forskning for
folket«. Vi tager det alvorligt, og skal befolkningen have muligheder for at sætte sig ind i forskningens nyeste resultater på de områder, den
enkelte interesserer sig for, så er flere udgivelser
uomgængelige. Derfor: også en tilfredshed med,
at der skal sikres flere offentliggørelser af forskningsresultater.
Jeg er overbevist om, at forslaget vil være
hensigtsmæssigt og gavnligt for forskerne og de
uddannelsessøgende samt for de lægmænd, der
har behov for og ønske om at vide mere.
Vi kan tilslutte os forslaget og ser frem til en
interessant og formentlig også hurtig udvalgsbehandling.";Poul Qvist Jørgensen
120730;name_party;":
Forslaget er med ministerens ord en opfølgning
på forskningsministerens lovforslag om sektorforskningsinstitutioner. Dette forslag støttede
Venstre ved behandlingen af det sidste år. Derfor er vi som udgangspunkt positive over for
dette forslag, men vi mener dog, at der er en
række problemfelter, som vi skal have undersøgt.
Helt overordnet må vi sige, at det virker
meget tungt, at der skal nedsættes et forskningsudvalg på den enkelte institution, sådan
som det er beskrevet på side 4 i andet afsnit.
Derudover må vi have præciseret, hvad der
menes med følgende citat fra side 4, samme
afsnit:

3308

Tirsdag den 30. januar 1996 (L 148)

»Forskningsudvalget skal yde institutionens
ledelse faglig rådgivning med henblik på at sikre forskningens kvalitet. Forskningsudvalget
skal endvidere tilføre institutionen forskningsmæssig inspiration og bidrage til et mere åbent
forskningsmiljø.«
Når vi beder om at få det præciseret, er det
særlig, fordi vi her synes, at noget af det meget
vel kunne være en ledelsesrolle, altså ledelsesrolle på den enkelte institution.
Endvidere er der i bemærkningerne til § 1
nævnt, at loven gælder for arkiver, biblioteker
og museer samt visse andre institutioner under
Kulturministeriet. Jeg vil gerne opfordre ministeren til her i dag at give nogle eksempler på de
arkiver, biblioteker og museer, som ministeren
mener vil blive omfattet af dette lovforslag.
I afsnittet om baggrunden for lovforslaget
skriver ministeren, at formålet med dette lovforslag er at styrke kvaliteten og uafhængigheden.
Ja, det kan man jo håbe på.
I Jyllands-Posten kan man i dag på side 4
under overskriften »Rapportering går ud over
undervisningen« læse, at Institut for Økonomi,
Politik og Forvaltning ved Aalborg Universitet
har meldt klart fra over for forskningsministerens ønske om, at instituttet skulle deltage i
udarbejdelsen af en national strategi for dansk
forskning. Bl.a. skal instituttet fremlægge
udviklingsplaner og strategiplaner og lignende.
Desuden skal de senere udarbejde yderligere
materiale. Svaret fra instituttet lyder:
»Listen er lang, alt for lang. Og de bestræbelser, den repræsenterer, står næppe mål med den
indsigt, der bliver produceret i forlængelse af de
mange informationer.«
Og svaret slutter:
»Men det betyder samtidig, at alt det evalueringsarbejde, de forskellige institutter pålægges,
går ud over ressourcerne til undervisning.«
Vi vil gerne fra Venstres side sige helt klart:
Hvis svaret vil blive det samme fra de arkiver,
biblioteker og museer, der bliver omfattet af
lovforslaget - altså at det vil gå meget ud over
det arbejde, man ellers skal udføre - ja, så vil det
klart påvirke Venstres holdning til forslaget.
Vi vil selvfølgelig tilsige forslaget en hurtig
behandling i udvalget, men vi gør opmærksom
på, at det er et spørgsmål, vi helt klart vil stille,
og det vil være afgørende for os, om vi føler, at
en lang række af de aktiviteter, der ellers skal
foregå i arkiverne, bibliotekerne og museerne,
vil blive tilsidesat, fordi man skal indrapportere
til offentlige myndigheder.";Hans Christian Schmidt
123802;name_party;":
Efter den konservative folketingsgruppes opfattelse er det foreliggende lovforslag, ud over
hvad det ellers er udtryk for, udtryk for, at der
er rod i forskningen, forstået på den måde, at
der er for mange kokke - bevares, højt kvalificerede kokke - i landskabet.
Der er forskning, der henhører under forskningsministeren - det er ikke så underligt - der
er forskning, der henhører under undervisningsministeren, og der er forskning, der henhører under kulturministeren. Og der er sådan
set ingen af delene, der er rigtig underligt, men
alligevel kan man stille det spørgsmål - og det
stiller jeg - om det, at det er sådan, måske alligevel går lidt ud over sammenhængen i tingene.
Omvendt kvitterer jeg for, at lovforslagets
filosofi jo er kulturministerens bidrag til at skabe sammenhæng i tingene. Derfor skal jeg også
med det samme sige, at den konservative folketingsgruppe kan støtte det foreliggende lovforslag.
Det springende eller det afgørende punkt er
vel, at der på hver institution oprettes et forskningsudvalg, og at dette forskningsudvalg sammensættes på den måde, at de statslige forskningsråd udpeger 3 medlemmer, og institutionen selv blandt de videnskabelige medarbejdere
udpeger 2. Det mener vi er en fornuftig balance,
og vi er enige i, at det formentlig er måden at
gøre det på.
Så er det klart, at lovforslaget indeholder
væsentlige bemyndigelser til kulturministeren
omkring regelfastsættelse for ansættelsesprocedure, regelfastsættelse for faglige bedømmelser
omkring ansættelser og også andre bemyndigelser. Alligevel tror jeg på trods af vores almindelige angst for ministerbemyndigelser, at det er
berettiget her at have det formuleret sådan, som
det er formuleret.
Jeg mener, at de to ord, som den tidligere
taler citerede, nemlig ordene kvalitet og uafhængighed, er fantastisk vigtige, når talen er om
forskning, og vi mener, at det foreliggende lovforslag på en fornuftig måde lever op til at søge
at nå de to mål.
Derfor skal jeg såmænd bare sige, at vi støtter
lovforslaget, og at også vi lægger fantastisk
vægt på, at de procedurer, der nu bliver tilrettelagt - og den velvilje, som finansministeren forhåbentlig følger det her op med i retning af
mobilitet m.v. - bliver så ubureaukratiske og så
enkle som muligt, så man ikke på institutionerne skal bruge uforholdsmæssig tid til den side af
sagen.

Tirsdag den 30. januar 1996 (L 148)
Vi er også indstillet på en hurtig udvalgsbehandling, og vi er indstillet på at støtte lovforslaget.";Torben Rechendorff
126295;name_party;":
Vi er i SF positive over for lovforslaget.
Jeg har spurgt mig lidt for i de institutioner,
som jeg formoder at det drejer sig om. Det er
meget skægt, at jeg egentlig slet ikke rigtig har
tænkt på, at det ikke var nævnt, hvilke institutioner, det var, fordi: Jamen det vidste man da
godt.
Og så kan man selvfølgelig undre sig over,
når jeg nu går rundt og har vidst det, at det så
ikke står der: så jeg vil da godt tilslutte mig
Venstres ordførers spørgsmål om, hvorfor det er
en gåde, hvorfor det er en hémmelighed - som
jeg slet ikke har opdaget var en hemmelighed,
fordi jeg tog det som en selvfølge, at jeg vidste,
hvem det var - og spørge ministeren, om hun
dog ikke her kan fortælle os, hvorfor vi ikke
bare har fået at vide sådan nogenlunde, hvad
det er for nogle institutioner, det drejer sig om.
Men bortset fra det så tyder det på efter de
svar, som jeg har hørt, og som jeg kan forstå der
også er kommet ind nu, at der er god opbakning
til forslaget, og vi vil støtte det - idet jeg dog
også vil sætte spørgsmålstegn ved det, som de
to foregående ordførere har sat spørgsmålstegn
ved, nemlig om man bruger for meget tid på
evaluering og ansættelse osv. Det gør man i
noget forskning i øjeblikket, bruger alt for meget
tid på at sidde og bedømme hinanden i ét undskyld mig - syndigt væk. Det er alt for
meget tid, der spildes på det.
Selvfølgelig skal vi have kvalificerede evalueringer, men man kan altså lave et system, som
bliver så mærkeligt: og det er svært at lave helt
ensartede evalueringer, medmindre man bruger
vægt eller sådan noget til at se, hvad det er, og
hvor meget forskning der er lavet, ikke! Så kan
man spørge: Hvor meget vejer det? Men en
masse humanistisk forskning lader sig jo ikke
rigtig vurdere på den måde - det gør den anden
i øvrigt heller ikke.
Og det andet spørgsmål er det, som andre
også har været inde på, nemlig: Blander vi os for
meget i ledelsesstrukturen med det her forslag?
Det er noget af det, vi vil spørge til og forvente interessante og opklarende og gode og
betryggende svar på. Men det har jo heller ikke
været det, som institutionerne selv har klaget
mest over, så lad os nu lige se på, hvordan det
ser ud, når svarene kommer ind til os.

3309

Men bortset fra det støtter vi lovforslaget og
synes, det ser fornuftigt og godt ud.";Margrete Auken
128611;name_party;":
Formålet med det her lovforslag er at få fulgt op
på lov om sektorforskningsinstitutioner, som
blev fremsat i november 1995, og som omhandler statslige forskningsinstitutioner med forskning som hovedopgave.
I lov om sektorforskningsinstitutioner inddrog man ikke et antal institutioner under Kulturministeriet, som i dag har status som sektorforskningsinstitutioner. Det drejer sig om arkiver, biblioteker, museer og lignende institutioner. Disse institutioner er kendetegnet ved, at
forskningen er en betydelig forudsætning for de
øvrige aktiviteter, og derfor fandt vi det ikke
hensigtsmæssigt i første omgang at få de her
institutioner ind under lov om sektorforskningsinstitutioner.
Med det her fremsatte lovforslag er der således tre typer statslige forskningsinstitutioner,
nemlig sektorforskningsinstitutionerne, de højere uddannelsesinstitutioner og gruppen af arkiver, biblioteker og museer under KlÙturministeriet. Selvfølgelig skal de tre typer institutioner
kunne arbejde sammen under ensartede rammebetingelser, så mobiliteten mellem institutionerne sikres.
Ved institutionerne skal der oprettes uafhængige forskningsudvalg, hvor flertallet af medlemmer skal være uden tilknytning til forskningsinstitutionen. Forskningsudvalgenes
opgave er først og fremmest at rådgive institutionernes ledelse i forskningsspørgsmål. Endvidere kan der fastsættes særlige ansættelsesprocedurer og fagkyndig bedømmelse af videnskabelige medarbejdere, og det kan besluttes, at
institutionernes forskningsvirksomhed evalueres uafhængigt af institutionens egen virksomhed.
Inden for kulturområdet er vi meget vant til
at tale om armslængdeprincippet, og det er jo
rent faktisk det, vi gennemfører her: vi sikrer en
uafhængig forskning. Målet er netop at styrke
forskningens uafhængighed og kvalitet, og det
kan vi i Det Radikale Venstre fuldt tilslutte os og
dermed tilslutte os lovforslaget.";Elsebeth Gerner Nielsen
130513;name_party;":
Der er jo ikke grænser for, hvad der skal laves
love om i dette land, dette parlament, og en
gang imellem kan man godt undre sig over,
hvad egentlig formålet er med nu også at skulle
lovgive lige præcis på det foreliggende område.

3310

Tirsdag den 30. januar 1996 (L 148)

Det er Fremskridtspartiets opfattelse, at i de
tre institutionstyper, der er tale om, nemlig arkiver, biblioteker og museer, bør staten overhovedet ikke tilskynde til eller finansiere forskning.
Når det gælder arkiverne, så skal folk selvfølgelig have forholdsvis fri adgang til disse arkiver, og hvis der er nogen, der vil kalde deres
arkivsøgning for forskning, så er de sådan set
velkomne til det. Og er der tvivlstilfælde, hvor
man ikke kan blive enige om, hvorvidt man skal
have adgang til arkiverne eller ej, jamen så har
vi rigsarkivaren til at træffe beslutning om det.
På biblioteksområdet er det vores opfattelse,
at biblioteker ikke skal være en statslig eller en
offentlig aktivitet. Det er noget, som skal privatiseres, og som skal drives som private virksomheder. Og så er det selvfølgelig dem, der i den
sidste ende træffer beslutning om, i hvilket
omfang de føler et behov for inden for deres
område at igangsætte en egentlig forskning.
Og nøjagtig det samme vil være tilfældet for
museerne. Museer er ikke en statslig eller en
offentlig aktivitet, som vi fortsat skal ødsle så
mange hundrede millioner skattekroner ud på.
Det bør overlades til interessenter på markedet,
som vil drive de pågældende virksomheder, og
derfor kan vi jo af indlysende grunde slet ikke
se, at der er et behov for det her foreliggende
lovforslag.
Kigger man alligevel på de nærmere detaljer,
så er der ingen tvivl om, at ministeren har tommelfingeren med på vægten, når ministeren
skriver, at de administrative og økonomiske
konsekvenser ikke vil være af betydning. Der er
både administrative og økonomiske konsekvenser af det her, for der er nogle mennesker, som
nu skal spilde deres tid på at sidde i disse
udvalg og holde hinanden beskæftiget, og så
kan de så etablere et særligt organ, hvor formændene for disse udvalg kan mødes, og så kan
de igen etablere et særligt organ, hvor de kan
mødes med nogle andre formænd osv. Det er jo
den måde, tingene fungerer på: Man møder sig
ihjel og får ikke noget som helst konkret ud af
det. Det koster nogle penge, for der er en masse
arbejdstimer, som simpelt hen - der er masser,
der er hundredvis af årsværk - går tabt, mennesker, som kommer til at sidde og beskæftige sig
med det som ren og skær peddigrørfletning, og
det er der ingen grund til. Og derfor har ministeren tommelfingeren på vægten, når ministeren hævder, at det her ikke har nogle statsfinansielle konsekvenser. Det har det. Det kommer selvfølgelig til at koste noget. De pågælden-

de mennesker sidder der ikke i deres fritid. De
sidder der med fuld løn og optjener pension og
anciennitet, imens de sidder og spilder deres tid
med at drikke kaffe med hinanden.
Og de administrative konsekvenser, ja, de er
jo endnu værre, fordi dette lovforslag betyder,
at nu vil der blive endnu flere papirgange mellem ledelsen, og til ministeren, som skal have
afrapportering, og der skal, som det bliver
beskrevet, aflægges årlige redegørelser osv. Det
er unægtelig nogle administrative konsekvenser, og derfor synes jeg ikke, det er særlig ærligt
at skrive under punkt D i forslaget, at det ikke
har nogen konsekvenser.
Det undrer mig, at SF's ordfører ikke kunne
finde ud af, hvilke institutioner det drejer sig
om, for det fremgår jo dog trods alt også på
side 4, nederst i anden spalte. Dér er alle institutionerne oplistet, og listen slutter så ovre på
side 5. Og disse institutioner er for hovedpartens vedkommende nogle, som allerbedst kunne
blive drevet videre som private institutioner, og
derefter er det ikke op til Folketinget at fastlægge disse regler.
Fremskridtspartiet kan derfor af indlysende
grunde ikke støtte forslaget.";Kim Behnke
134451;name_party;":
Jeg skal indledningsvis sige, at vi er positive
over for lovforslaget i Enhedslisten.
Der er nogle ting, som vi gerne vil kigge på
under udvalgsbehandlingen. Det er især sammensætningen af forskningudvalgene, hvor vi
synes, at nogle af de kommentarer, der ligger i
høringssvarene, måske burde indarbejdes. Det
er spørgsmålet om en offentlig indkaldelse af
forslag til udvalgene, og det er også spørgsmålet, om formidling også indføres i grundlaget for
arbejdet.
Og endelig vil jeg gerne spørge ministeren og jeg vil egentlig foreslå, at det snart bliver en
regel, når der fremsættes forslag til bemyndigelse, at man så begrunder, hvorfor det er en
bemyndigelse, og hvorfor man ikke fastsætter i
lovforslaget, hvordan forholdene skal være:
Hvad er begrundelsen for, at det er ministeren,
der bemyndiges til at fastsætte regler for ansættelsesprocedurerne? Hvorfor kunne de ikke på
samme måde som sammensætningen af udvalgene i hovedtræk være fastsat i loven?
Jeg er godt klar over, at det måske er en detalje i denne her sammenhæng, men vi får i stigende grad her i Folketinget forslag - det ene lovforslag efter det andet - hvor vi bemyndiger

Tirsdag den 30. januar 1996 (L 148)
uden at få begrundelserne for bemyndigelserne.
Så jeg vil gerne opfordre ministeren til i sine
svar på indlæggene kort at forklare: Hvad er
grunden til, at det er en bemyndigelse, der foreslås, og at der ikke fastsættes noget mere præcist
i lovforslaget om ansættelsesprocedurerne?
(Kort bemærkning).";Bent Hindrup Andersen
135961;name_party;":
Det, der kalder mig på talerstolen, er hr. Bent
Hindrup Andersens bemærkning om, hvorfor
man nu udsteder en bemyndigelse. Det ville
være interessant, hvis ministeren ville redegøre
for, hvorfor man skal have den bemyndigelse.
Det kan Venstre erklære sig helt enig i.
Punkt 2, som var mindst lige så interessant, i
det, hr. Bent Hindrup Andersen sagde, var:
Hvorfor skal der gives en bemyndigelse, hvorfor kunne det ikke indføjes i lovforslaget i stedet
for? Der vil jeg gerne sige til hr. Bent Hindrup";Hans Christian Schmidt
136475;title_name;"Det vil vi klart støtte, når vi kommer
til at diskutere det, at man indføjer det i loven.
Og så vil jeg håbe, at hr. Bent Hindrup
Andersen vil have samme indstilling på andre
ministeriers områder. Det vil vi helt klart også
støtte.
Kulturministeren (Jytte Hilden):
Jeg skal sige tak til ordførerne. Der synes at
danne sig adskillige flertal måske, men først og
fremmest et flertal for det forslag, der er lagt
frem.
Jeg skal sige tak til hr. Qvist Jørgensen for tilslutningen.
Hr. Hans Christian Schmidt spørger om, hvilke institutioner det er, og hvorfor arkiverne skal
være med, hvis jeg forstod det ret. Rigsarkivet er
vel et meget oplagt sted, dér er adskillige forskere ansat, og det samme gælder på en række
af landsdelsarkiverne.
Spørgsmålet er, om Jyllands-Posten tilsyneladende i dag har en historie om noget helt andet,
men jeg kan da godt sige, hvad det drejer sig om
her. Det er, at Kulturministeriets institutioner,
som dette vedrører, faktisk er - man kunne
næsten sige »helt vilde« med det her lovforslag.
De er faktisk både ganske glade og ganske tilfredse, så jeg tror ikke, vi vil se - medmindre
Jyllands-Posten da drejer deres ord: det kan
man jo aldrig vide med pressen - se argumenter
som dem, der nu flyder omkring fra Aalborg
Universitetscenter i forbindelse med deres deltagelse.

3311

Vores indtryk i Kulturministeriet af den
høring, vi har haft, og de diskussioner, der har
været med de store institutioner, er, at de meget,
meget gerne ser dette lovforslag gennemført.
Det er for nogle et godt argument, og det er for
andre et dårligt argument. For mig er det er
godt argument, at de mennesker, hvem det vedrører, faktisk også synes om det.
Jeg skal også sige tak til hr. Torben Rechendorff, dels tak for tilliden, for hr. Torben
Rechendorff var en af dem, der syntes, det var
godt med bemyndigelser. Der udspandt sig så
til sidst en lille diskussion om det.
Det er vel sådan med bemyndigelser, at en
lang række af de ting, vi gerne vil, skal naturligvis ind i en lovtekst, altså så meget af det, som vi
nu kan blive enige om, og så meget af det, som
det er rimeligt at putte ind i en lovtekst. Men det
er lidt lettere at få den konkrete kontakt og
dialog til en del af de spørgsmål, som man så
putter ned i en bemyndigelse.
Jeg kan love, at denne bemyndigelse ikke vil
blive misbrugt i min tid - og forhåbentlig heller
ikke siden hen.
Hr. Torben Rechendorff argumenterer også
for, at der nu er ro i forskningen. Det, der har
været lidt vigtigt for mig i forbindelse med det
forarbejde, der har været lavet til lovforslaget,
har været, at de forskningsinstitutioner, vi her
snakker om, forbliver i Kulturministeriet, og at
den lov, som her lægges frem, er en kulturministeriel lov.
Det er ikke nogen hemmelighed, at vi i regeringen har haft overvejelser og har haft argumenter frem og tilbage, om det burde være en
paraplylov alene ovre i Forskningsministeriet:
men vi er endt med at mene, at Kulturministeriets arkiver, museer og biblioteker ikke har
meget med Statens Byggeforskningsinstitut eller
nogle af de udenrigspolitiske institutter eller
andre i andre ministerier at gøre.
Så jeg syntes, der var en idé i at beholde disse
for det meste humanistiske forskningsinstitutioner samlet under en paraplylov i Kulturministeriet, og det tror jeg er rigtigt tænkt i den sidste
ende. Men der har været overvejelser både frem
og tilbage. Jeg er fuldstændig enig i, at vi i fællesskab må finde nogen velvilje hos finansministeren. Og det har vi jo været gode til for indeværende finansår, så mon ikke også vi skulle
tage hinanden i hånden til næste år.
Jeg er også fuldstændig enig i, at vi skal lave
det ubureaukratisk.

3312

Tirsdag den 30. januar 1996 (L 148)

Til fru Margrete Auken kan jeg sige, at det er
sandelig ikke meningen, at vi skal snakke i
gåder - det gør vi nu også sjældent i dette hus men den endelige afgrænsning bliver jo et
spørgsmål om at få afklaret, hvilke institutioner,
når vi snakker om arkiver, museer og biblioteker, der har væsentlig forskning. Det er en diskussion. Der er ingen, der er i tvivl om, at det
gælder Statens Museum for Kunst, der er ingen,
der er i tvivl om, at det gælder Det Kgl. Bibliotek
og Nationalmuseet og Odense Universitetsbibliotek. Der kan vi nemt finde det. Men vi har
ment, at det var en ekstra diskussion værd at få
analyseret området igennem til bunds, og der
hører jeg naturligvis meget gerne gode råd, også
fra Folketingets Kulturudvalg.
Det er lavet i bund og grund, dette lovforslag,
for at styrke forskningen på institutionerne, og
vi skal huske, at det jo for en dels vedkommende er institutioner, der klart også har andre
væsentlige opgaver. Her er det ikke nogen hemmelighed, at man bl.a. andre steder - det kan
være vægtningen på undervisningsinstitutioner
- kan have diskussioner om, hvor meget der
skal være forskning, og hvor meget der skal
være til de andre opgaver. F.eks. Statens Museum for Kunst har jo som en af sine væsentlige
opgaver at vise billedkunst frem, men en anden
væsentlig opgave er rent faktisk at foretage
forskning på det område. Så det er altså en
understregning af og en håndsrækning til de
institutionsledere, som gerne ser forskningen
styrket. Det svarer også til bogstavelig talt alle
de høringssvar, som vi har fået tilbage.
Jeg skal også sige tak til fru Elsebeth Gerner
Nielsen fra Det Radikale Venstre, som understreger, som så mange andre har gjort, at det er
et spørgsmål om uafhængighed og kvalitet.
Hr. Kim Behnke er jeg sjældent enig med, når
det gælder kulturspørgsmål, og det er jeg heller
ikke her. Man kan ønske sig anarki og liberalisme, og at staten ikke skal have fingrene nede.
Det har vi nu i arkiver: Rigsarkivet, landsdelsarkiverne. Det har vi nu i bibliotekerne, bl.a. Det
Kgl. Bibliotek, Det Læge- og Naturvidenskabelige Bibliotek, Odense Universitetsbibliotek,
Statsbiblioteket i Århus. Og det har vi nu
engang med museerne, Nationalmuseet og Statens Museum for Kunst. Det kan man være enig
eller uenig i. Om vi nogen sinde bliver enige om
det, det kan jeg ikke sige.
Så derfor er der jo egentlig ikke megen grund
til at argumentere, specielt ikke, vil jeg sige,
efter de sidste ord, som hr. Kim Behnke kom

med, som lignede en ren parodi, en ren parodi,
på det ansvarsfulde og det seriøse arbejde, som
foregår en lang række steder i vores samfund.
Det er ikke et spørgsmål om at sidde og lave
peddigrørfletning. Det er en forfladigelse af en
debat, som ingen kan være fornøjet ved, heller
ikke selv om man har det modsatte synspunkt af
det, som den for øjeblikket siddende kulturminister har. Jeg synes godt, at vi kunne gøre os
lidt umage med selv at kvalificere diskussionen
om de ting, som det rent faktisk drejer sig om.
Man kunne jo heller ikke afvise, at forskere på
nogle af de her kulturministerielle institutioner
kunne inspirere hinanden ved de møder, de har.
Det vil jeg bestemt ikke afvise. Tværtimod kender jeg i hvert fald til et ord, der hedder synergi,
når man mødes: det er ikke til at sige, om det
indgår i Fremskridtspartiets ordbog.
Til hr. Bent Hindrup Andersen vil jeg godt
også sige tak for den tilslutning, som jeg forstod
han gav. Jeg vil naturligvis meget gerne undervejs i udvalgsarbejdet besvare alle de konkrete
spørgsmål, og hvis det ønskes, vil jeg også
meget gerne vende tilbage med en skriftlig
besvarelse af spørgsmålet om, hvorfor der lige
netop er bemyndigelser de steder, der er.
Vi har hertillands en tradition for bemyndigelser, men vi har også en tradition for ikke at
have for mange bemyndigelser, for rent faktisk
skal det, vi gør, helst være både meget gennemsigtigt og præcist og noget, der er diskuteret her
i Folketinget.
Men med de ord vil jeg glæde mig over tilslutningen og håbe på, at vi på den måde for
første gang hertillands får en forskningslov for
Kulturministeriets forskningsinstitutioner.
(Kort bemærkning).";Andersen
144314;name_party;":
Jeg takker for ministerens svar på mine spørgsmål - de foreløbige svar i hvert fald - og jeg skal
da understrege, at vi synes, det er en god ting, at
der bliver fastlagt rammer for forskningen på
disse institutioner, og også, at de er paralleller til
rammerne for andre institutioners forskning.
Personlig synes jeg også, det er udmærket, at
de forskningsudvalg, der bliver nedsat, får et
flertal af folk, der kommer udefra, og som har
kendskab til forskning, således som det er foreslået her. Men det er jo heller ikke nogen hemmelighed, at netop ansættelsesprocedurerne i
sådan nogle institutioner er utrolig vigtige og
utrolig følsomme.

(415)
Tirsdag den 30. januar 1996 (L 148)
Jeg kunne også forstå på ministeren, at det er
derfor, ministeren måske senere vil vende tilbage med en forklaring i et svar på et skriftligt
spørgsmål om, hvorfor der er bemyndigelser
her. Men det ville være rart, hvis vi allerede
under udvalgsarbejdet kunne komme frem til et
svar på det, så der var nogle retningslinjer, for et
lige så hot emne som sammensætningen af de
faglige udvalg er jo netop, hvordan proceduren
skal være, herunder hvem der skal have flertal i
de ansættende udvalg, som skal indstille folk til
disse stillinger i institutionerne.
Med de ord håber jeg, at vi kan få konkretiseret det, så vi ender med en præcisering af nogle
retningslinjer for ansættelsesprocedurerne i lovforslaget.
(Kort bemærkning).";Bent Hindrup Andersen
145754;name_party;":
Jeg vil sige tak til ministeren for svarene.
Jeg hørte, at der blev nævnt ét arkiv, men jeg
synes måske nok, at der skulle lidt flere institutioner med. én institution hørte jeg nævnt her,
men o.k.
Med hensyn til Jyllands-Posten vil jeg sige, at
man kunne fristes til at tro, at det ikke er den
samme artikel, vi har læst. Artiklen beskriver
nemlig meget tydeligt, at Instituttet for Økonomi, Politik og Forvaltning ved Aalborg Universitetscenter ikke vil være med til at udarbejde
udviklingsplaner og strategiplaner for forskningen, fordi det går ud over, hvad der er deres
væsentlige beskæftigelse, nemlig undervisning.
I det forslag, jeg står med her, bliver det nu
pålagt hver enkelt institutions ledelse - det være
sig på museer eller biblioteker, eller hvor det nu
måtte være - at udarbejde forskningsplaner og
forskningsberetninger, og forskningsudvalget
skal så rådgive institutionens ledelse med hensyn til forskningsplanerne og organiseringen og
finansieringen af institutionens forskning osv.
Det er altså også et stort administrativt arbejde,
der bliver pålagt instutionerne her.
Jeg er nok klar over, at der ikke er så meget
undervisning på museerne, som der er på Aalborg Universitetscenter, men det arbejde, man
normalt skal bruge sin tid til - og det er det, vi
taler om - må ikke lide sådan under det andet
arbejde, at det går ud over dét.
Vi skal gerne være behjælpelige med at stille
spørgsmålene skriftligt, men så håber vi også, at
vi får et par svar på det, jeg lige har skitseret.

3313

(Kort bemærkning).";Hans Christian Schmidt
147301;name_party;":
Jeg er helt enig med ministeren: Det er ikke
nemt for os at blive enige på dette område.
Ministeren er socialist, og det er fair nok, men
mit udgangspunkt er liberalistisk, og de to ting
er jo ikke nemme at forene, uden at det kommer
til at koste skatteyderne ganske mange penge, så
det lader vi være med.
Men når ministeren er utilfreds med, at jeg
beskriver det, der er dagligdagen for ganske
mange offentlige institutioner, må det simpelt
hen være, fordi ministeren har dårlig samvittighed over at få det offentliggjort - så megen
offentliggørelse, som der nu ligger i at tale i Folketingssalen - for det er jo en kendsgerning, at
ganske mange forskere ustandselig brokker sig
over, at de bruger mere tid på at udfylde formularer og skemaer og blanketter til det offentlige,
end de gør på selve forskningen. De skal søge
om penge forskellige steder og skal bruge ganske mange ressourcer på at udfylde alle de skemaer og formularer, der følger med, og de skal
afrapportere, hvilket yderligere belaster dem.
F.eks. klager lægerne på alle landets sygehuse
over, at de bruger mere tid på administration
end på patientbehandling, osv. osv.
Det er en notorisk kendsgerning, at dette
samfund er ved at drukne i sit eget bureaukrati,
og derfor kan det ikke nytte noget, at ministeren
bliver sur over, at jeg i forbindelse med det konkrete forslag siger, at der ikke er nogen grund til
at indføre mere bureaukrati. Og disse såkaldte
udvalg er ikke andet end bureaukrati! Det er
ikke andet end bureaukrati, at disse mennesker
ud af deres 37 timers arbejdsuge også skal tage
sig tid til at holde disse møder. Der skal indkaldes til møderne, man skal koordinere, hvornår
man kan mødes med hinanden, og hvis man
skal mødes med nogle fra en anden del af landet, skal man rejse, og endelig skal der skrives
referater af møderne.
Alt dette koster penge: det koster nogle årsværk at få hele dette system til at køre. Og når
ministeren hævder i bemærkningerne, at det
ingen statsfinansielle konsekvenser eller administrative konsekvenser har, så er jeg nødt til at
gøre opmærksom på, at det simpelt hen ikke
passer. Det her kommer til at koste mange penge og meget bureaukrati, og ingen af delene har
vi brug for i det danske samfund. - -

3314

Tirsdag den 30. januar 1996 (L 148)

(Kort bemærkning).";Kim Behnke
149614;name_party;":
Inden det nu kommer til at handle om, hvorvidt
læger bruger mere tid på administration end på
patientpleje, synes jeg, det er vigtigt at sige, at
dette lovforslag først og fremmest drejer sig om
tre områder, nemlig hvad der ligger under rigsbibliotekaren, rigsantikvaren og rigsarkivaren,
og alle tre steder bakkes dette lovforslag helhjertet op. Det er det ene.
Det andet er, at for så vidt angår den institution, som rigsbibliotekaren har ansvaret for,
nemlig Det Kongelige Bibliotek, har man i vidt
omfang for længst etableret sig med en ordning,
der kommer meget tæt på det, som ministeren
nu foreslår, og på Det Kongelige Bibliotek virker
den til alles tilfredshed. At det så fører hr. Kim
Behnke ud i det sædvanlige opgør med hele den
offentlige sektor, må sådan set være hr. Kim
Behnkes sag, men her behandler vi altså, hvordan rammerne for forskningen skal tilrettelægges på de tre områder, som fremgår af lovforslaget, og bevares, det skal vel ikke være forskerne
alene, der skal bestemme, hvordan rammerne
for deres forskning tilrettelægges, men det spiller dog en rolle, hvad de mennesker, som har
skoen på, mener om det.
(Kort bemærkning).";Torben Rechendorff
150783;name_party;":
Jeg tror, hr. Torben Rechendorff har ret i, at det
egentlig fungerer udmærket i dag, men så
meget desto mere grund er der til at konkludere,
at der er ikke brug for dette lovforslag.
Kulturministeren (Jytte Hilden):
Til hr. Bent Hindrup Andersen skal jeg sige tak
og desuden sige, at jeg meget gerne tager imod
gode forslag, hvis der under udvalgsarbejdet
skulle være endnu flere raffinerede ideer end
dem, vi har kunnet finde på ovre i Assistenshuset.
Der er dog én ting, vi skal huske, når spørgsmål om ansættelsesprocedure og lignende nævnes, og det er, at vi skal have respekt for, at det
også er et arbejdsmarked med en række
arbejdstager- og arbejdsgiverorganisationer,
som har deres overenskomster. Et eller andet
sted går der altså en grænse mellem, hvad der
skal stå i loven, og hvad ministeren kan bruge
sin bemyndigelse til, og så de forhandlinger, der
foregår på arbejdsmarkedet. Men det er jeg helt
sikker på at hr. Hindrup Andersen er meget,
meget opmærksom på, hvis jeg ellers forstår
Enhedslistens politik rigtigt.

Til Hans Christian Schmidt fra Venstre må jeg
sige - og det samme, kan jeg måske sige til hr.
Kim Behnke - at det drejer sig om noget helt
andet. Dette her vedrører jo ikke, hvad AUC
eventuelt har af udestående i en diskussion med
undervisningsministeren.
Og man kan jo altid male fanden på væggen
og sige, at det bliver lutter administrativt arbejde, men man kunne også have det synspunkt og det er så mit eneste svar til hr. Kim Behnke at netop i en info-tid, netop i en tid, hvor masser
af ting kan klares ved en skærm eller med en
fax, er det vigtigt at bevare nogle lommer, nogle
steder, nogle udvalg, nogle rum, hvor mennesker kan mødes og rent faktisk i fælles inspiration, når de ses, løfte nogle opgaver bedre.
Det er mit synspunkt i dag, og det vil det
såmænd også være fremover, ligesom det var
det i går: Netop i en tid med mange teknologiske muligheder for kommunikation er behovet
for at se hinanden i øjnene blevet nok så stort.
Og så siger jeg tak til hr. Torben Rechendorff
for hans udmærkede svar. Det er fuldstændig
rigtigt, at vi har arkiver, museer og biblioteker,
som simpelt hen har brug for - også i samspil
med Kulturministeriets allerede etablerede
forskningsudvalg - at få disse ting ordentligt på
plads.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Kim Behnke
153194;title_name;":
Jeg foreslår, at lovforslaget henvises til Kulturudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
5) Første behandling af lovforslag nr. L 186:
Forslag til lov om ændring af ophavsretsloven.
(Ophævelse af revisionsbestemmelse).
Af kulturministeren (Jytte Hilden).
(Fremsat 24/1 96).

Tirsdag den 30. januar 1996 (L 186)
Lovforslaget sattes til forhandling.
Forhandling";Henning Grove
153690;name_party;":
Vi har fra Socialdemokratiets side kun positive
bemærkninger til, at man nu får fjernet revisionsbestemmelserne vedrørende de ophavsretlige bestemmelser om vederlag for eksemplarer,
der er fremstillet til personlig brug.
Vi kan konstatere, at vederlagsordningen
fungerer tilfredsstillende. Jeg tror endda, nogle
vil sige usædvanlig godt - oven på en lidt vanskelig start, nogle vanskelige forhandlinger, en
lang procedure. Men nu fungerer det tilfredsstillende - og i øvrigt uden stort administrativt
besvær, kunne jeg måske sige til en efterfølgende ordfører. Så vi kan fuldt ud anbefale tilslutningen, som jo altså går ud på at fjerne revisionsbestemmelserne i den oprindelige lov.
Jeg skal huske at sige, at denne tilslutning
også gælder for Det Radikale Venstre, som ikke
kan være her for øjeblikket.";Poul Qvist Jørgensen
154521;name_party;":
Venstre var i 1992, da et flertal uden om den
daværende regering indførte denne afgift på
uindspillede bånd, imod afgiften, og det er vi
fortsat. Det flertal, der dengang gennemførte
reglen, bemærkede i den betænkning, som Kulturudvalget afgav den 29. april 1992:
»Da der er tale om en ny vederlagstype, vil
det være hensigtsmæssigt at sikre, at Folketinget
inden for en rimelig tid får mulighed for at genoverveje problemstillingen i lyset af de indhøstede erfaringer.«
Det er vi i Venstre enige i, og vi er derfor kede
af, at man nu uden nogen dybere analyse af fordele og ulemper ved en sådan afgift eller et
sådant vederlag, som lovgivningen åbner
mulighed for, afskærer os alle fra en diskussion
om, hvorvidt det nu er rimeligt at opretholde
dette særlige vederlag. Vi mangler en diskussion om, hvad der er sket, siden loven blev vedtaget, hvordan den privatkopiering, som jo er
lovlig, og som vederlaget er indført for at yde en
eller anden form for kompensation for, har
udviklet sig.
Mig bekendt er det sådan, at vi i de seneste år
har oplevet en voldsom stigning i salget af f.eks.
indspillede videogrammer. Danskerne vil eje de
film, de ser, og det gør jo, at argumentet for at
have et vederlag eller en afgift på uindspillede
bånd er mindre, end det var for år tilbage.

3315

Vi har også oplevet en voldsom stigning i salget af videokameraer. Jeg er selv den lykkelige
indehaver af et sådant videokamera, og når jeg
filmer min datter derhjemme på gulvet - min
datter på 5 år - så skal jeg altså betale 15 kr. for
hver optagelse, jeg gør af min datters udvikling
og hendes motorik. Det er der ikke nogen rimelighed i.
Så i Venstre efterlyser vi en debat om det
rimelige i at opretholde en sådan vederlagsordning, og vi er stærkt forundrede over, at Centrum-Demokraterne øjensynlig har medvirket
til at fremsætte dette lovforslag, idet CentrumDemokraterne jo i 1992 var imod denne særafgift på danskernes køb af kassettebånd og
videogrammer. Jeg ser derfor frem til at høre
ikke mindst CD's ordførers argumentation for,
at partiet har skiftet holdning på dette punkt.
Der er også et yderligere element, som vi med
fordel kunne tage ind i vores analyse, hvis det
var sådan, at man havde et ønske om at gå ind i
materien af dette her og ikke bare så at sige med
venstre hånd sige, at nu skal vi ikke diskutere
det længere, og det er spørgsmålet om, hvorvidt
det i virkeligheden er muligt at opretholde denne vederlagsordning. Hvis man går ind i en
butik i Danmark for at købe et uindspillet
videobånd, vil man jo blive slået over, at de
efterhånden er svære at finde. Derimod kan
man finde masser af videobånd med pausefisk
og med gamle amerikanske tegnefilm, som i
lovens forstand er indspillede og derfor ikke
afgiftsbelagte, men som i virkeligheden sælges
med det mål for øje, at folk kan foretage privatkopiering af dem.
Sammenlagt bevirker det altså, at vi i Venstre
stiller os uforstående over for, at revisionsbestemmelsen skal fjernes. Vi ville meget hellere
ind i en indholdsmæssig diskussion, der kunne
føre frem til, at denne særafgift kunne fjernes.
(Kort bemærkning).";Lars Løkke Rasmussen
157636;name_party;":
Jeg skal selvfølgelig ikke gentage ordførertalen
fra før, men den har ikke gjort indtryk, kan jeg
forstå. Men det, det drejer sig om, er jo, at vi har
fundet en model for fordelingen, og det er det,
vi taler om.
Uden at jeg i øvrigt skal blande mig i, hvor
lang tid hr. Lars Løkke Rasmussen vil fotografere sin femårige datter, synes jeg dog, jeg er nødt
til at sige, at jeg først og fremmest har dyb medlidenhed med barnet, der åbenbart skal lægge
pusselanker til at blive filmet i 4 timer for 15 kr.
Det er virkelig slemt - for barnet!

3316

Tirsdag den 30. januar 1996 (L 186)";Poul Qvist Jørgensen
158241;name_party;":
Det Konservative Folkeparti var og er imod
afgiften på blankbånd. Vi synes, det er en urimelig afgift, som er en stor belastning både for
dem, der sælger kassette- og videobånd herhjemme, men som også medfører en flytning af
salget til både Sverige og Tyskland.
Derfor kunne det jo være meget interessant at
se på salgstallene. Hvor meget er salget faldet
herhjemme? Hvad har det betydet for beskæftigelsen herhjemme? Hvad har det betydet for
skattegrundlaget herhjemme? Og hvad har det
betydet for momsgrundlaget? Er det sådan, at
hvis man gør det nationaløkonomiske regnskab
op, så har man måske endda mistet penge på
dette her? Det kunne være meget interessant at
se.
Jeg synes også, der er dobbeltmoral i argumentationen for, at dette forslag betyder, at
kunstnerne får ekstra penge. Vi er for, at der bliver givet særskilt støtte til kunstnerne. Men
hvorfor skal den automatisk tages fra en blankbåndsafgift? Vil det sige, at når vi skal have løst
salmonellaproblemet, skal vi også lægge ekstra
skat på hvert enkelt æg, der bliver solgt, og at
når vi skal have løst problemerne for de handicappede, så lægger vi ekstra skat på handicapstokke, osv.? Det er en umulig måde at føre
politik på herinde, hvis man på den måde hele
tiden lægger på og trækker fra.
Vi vil stadig væk godt have, at revisionsbestemmelsen er der. Vi synes, det er en urimelig
lov, og vi vil tili stadig blive ved med at forfølge
urimelighederne og den inkonsekvente holdning i loven, så derfor stemmer vi imod dette
lovforslag.
I
Margrete Auklen (SF):
Da lovforslaget om afgift på tomme bånd jo har
groet i SF's have, er vi glade for, at det nu også
er lykkedes ministeren at overvinde de vanskeligheder, som lvi var klar over at der var med
hensyn til at finde ud af fordelingen, også i forbindelse med !de velbegrundede udenlandske
ønsker om at få del i disse penge. Så i og med, at
vanskelighederne er løst - og så vidt jeg kan
skønne på en tilfredsstillende måde - er vi i SF
indforståede med, at man ophæver revisionsbestemmelsen, og vi siger tak for, at det er gjort så
rimeligt og på en sådan måde, at jeg kan forstå,
at alle undtagen Venstre og Det Konservative
Folkeparti - og Fremskridtspartiet, går jeg ud
fra - er glade.i
I
i";Brian Mikkelsen
160474;name_party;":
Fremskridtspartiet var overordentlig aktivt i
modstandskampen mod denne blankbåndsafgift. Allerede på daværende tidspunkt gjorde vi
gennem spørgsmål og svar til den daværende
kulturminister - som nok personlig var modstander af det, men som jo loyalt måtte efterleve
den dagsorden, som et flertal her i Folketinget
havde sat - opmærksom på, hvad konsekvenserne af det ville blive, nemlig at der ville opstå
en grænsehandel i forhold til Tyskland. Dengang havde vi ikke forventet, at den svenske
krone ville falde så meget, som den i mellemtiden har gjort, men konsekvensen i dag er altså,
at der sælges ganske mange uindspillede ikke
blot audio-, men i allerhøjeste grad også videobånd.
Er ministeren i tvivl om denne påstand, så
skal han bare besøge de butikker, der ligger i
Nordtyskland umiddelbart op til den dansktyske grænse. Går man inden for døren i disse
butikker, vil de første stabler varer være en
præcis indikator for, hvilke varer der på nuværende tidspunkt er dyrere i Danmark end i
Tyskland, og det, der møder ministeren, er
europaller fyldt med videobånd, som flittigt
hjemtages til Danmark. Der er kun økonomiske
grænser for, hvor mange videobånd man må
tage med! Og efter at den svenske kronekurs er
blevet så lav, kan det minsandten også betale sig
at hjemhente både audio- og videobånd fra Sverige, og det gør danskerne så i stor stil, og det er
jo udelukkende, fordi man har været så absurd
at lægge denne blankbåndsafgift på båndene
her i Danmark.
Men det er jo i virkeligheden slet ikke det,
lovforslaget går ud på, men ministeren har jo
ligesom sat dagsordenen, al den stund ministeren bruger seks sider på at fortælle om blankbåndsafgiftens lyksaligheder, mens det, lovforslaget egentlig går ud på, er at fjerne revisionsbestemmelsen.
Nu er revisionsbestemmelser som udgangspunkt noget absurd noget, fordi samtlige Folketingets 179 medlemmer har en grundlovssikret
ret til til enhver tid at stille forslag om ændringer af en hvilken som helst lov eller om indførelse af nye love, og derfor er det absurd, at en
af parterne under nogle politiske forhandlinger i
sidste øjeblik kan gå ud og sige: Nu har vi opnået en fantastisk imødekommelse: vi har fået en
revisionsbestemmelse! Det er noget pjat, og derfor er der ingen grund til at have disse revisionsbestemmelser.

Tirsdag den 30. januar 1996 (L 186)
Jeg skal meddele, at Fremskridtspartiet i
næste folketingssamling vil fremsætte et konkret lovforslag, der går ud på, at blankbåndsafgiften fjernes, at den helt udgår.
Med hensyn til det foreliggende forslag, går
det altså ud på, at revisionsbestemmelsen fjernes, og da vi synes, revisionsbestemmelser er
absurde, kan vi naturligvis støtte, at den fjernes,
men vi er stadig væk fire hundrede procent
modstandere af blankbåndsafgiften.
Men når ministeren nu har brugt så meget af
sin tale på at argumentere for og polemisere
over blankbåndsafgiften, så er der jo inviteret til,
at udvalgsarbejdet i stor udstrækning kommer
til at gå med at få evalueret denne afgift, og derfor inviterer jeg særlig Venstre og Det Konservative Folkeparti til at benytte sig af den chance,
der nu er - Fremskridtspartiet har desværre
intet medlem af Kulturudvalget i øjeblikket - til
at få taget det spadestik, som ministeren ikke tør
tage i sine bemærkninger, nemlig det spadestik,
der afslører, at det nationaløkonomisk ikke har
kunnet hænge sammen, idet vi har fået en hel
del grænsehandel.
Og så er der de kunstnere, som ikke er i stand
til at producere en vare, som nogen kunder vil
købe, og som derfor skal have statstilskud. For
det, det handler om, er jo, at når unge mennesker tager kopier af Michael Jacksons seneste
produktion, så er det jo ikke Michael Jackson,
der får glæde af denne afgift, så er det Pia Raug
og andre danske kunstnere, som vi har haft stående i kø her for at tigge og bede om at få statstilskud, fordi de ikke evner at producere noget,
der kan sælges i større mængder.
Sådan er dansk kulturpolitik: Man giver
statstilskud til dem, der selv ingen evner har, og
dem, der selv kan klare det, dem belægger man
så med en særlig afgift! Det er et system, som vi
ikke bryder os om, og derfor bør det selvfølgelig
hurtigst muligt fjernes, og om ikke andet så i
næste folketingssamling får Folketinget mulighed for gennem aktiv afstemning at tage stilling
til, om blankbåndsafgiften skal fjernes.
Vi håber, at det til den tid lykkes at få overbevist et flertal i Folketinget om, at denne afgift er
noget midlertidigt, som vi må erkende ikke fungerede, og at den derfor skal afskaffes.
(Kort bemærkning).";Kim Behnke
165038;name_party;":
Vi kommer jo langt omkring, også længere, end
jeg egentlig havde forventet.

3317

Men jeg synes nu, at jeg er nødt til at sige til
hr. Kim Behnke, at det, der møder én, når man
deltager i den skæve grænsehandel - hvis man
deltager i den - ikke er europaller med mængder af audio- eller videobånd. Nej, det er
mængder af tomme butikker syd for grænsen,
fordi grænsehandelen rent faktisk er stoppet.
Men derfor kan det da godt være, at man ved en
rigtig aktiv indsats alligevel fortsat kan finde
nogle varer, som der er slag i, om jeg så må sige.
I øvrigt må jeg lige minde om noget, som vi jo
har afklaret, og det ved hr. Kim Behnke også, for
det stammer fra dengang, da hr. Kim Behnke
selv var medlem af Kulturudvalget: nemlig at
der også er afgifter på bånd solgt i Tyskland, at
Tyskland også har afgifter på dem.
Jeg må så indrømme, at jeg kan ikke huske,
hvordan det forholder sig i Sverige, men jeg
mener faktisk, at der også er afgifter på dem dér
- men ikke i den samme størrelsesorden, skal
jeg medgive.
Men grænsehandelen er altså stort set stoppet
- det er et vrangbillede, hr. Kim Behnke opstiller. I øvrigt har det aldrig været sådan, at det
var båndene, der var det store trækplaster i
grænsehandelen: det var bajere, og det var smøger, og da dét ikke rigtig kan betale sig længere,
er båndene også uinteressante.
(Kort bemærkning).";Poul Qvist Jørgensen
166401;name_party;":
Jamen Folketingets Kulturudvalg kunne jo som
årets udlandsrejse tage en tur til det nordlige
Tyskland og besigtige disse butikker. Sagen er
den, at de varer, der umiddelbart står inden for
butiksindgangen, er de varer, der vidner om, at
det kan betale sig at gøre sine indkøb i Tyskland
- modsat Danmark. Og hr. Poul Qvist Jørgensen
vil ved selvsyn kunne konstatere, at det lige
præcis er videobånd og audiobånd, der i øjeblikket er de varer, der står fremme.
Det er nemlig helt rigtigt, at det med hensyn
til en lang række varer er sådan, at det ikke længere kan betale sig at gøre sine indkøb i Tyskland, men lige præcis på blankbåndene er der
penge at hente. Og jeg gjorde netop opmærksom
på, at på grund af valutakursforskellen mellem
den svenske krone og den danske krone er der
også penge at hente ved at gøre disse indkøb i
Sverige, og det sker i stor stil.
Men jeg inviterer til, at vi bruger udvalgsarbejdet til at få det efterprøvet. Vi kan måle det i
de pågældende butikker. Det har vi kunnet før,
og branchen ved præcis, hvilken handel der fin-

3318

Tirsdag den 30. januar 1996 (L 186)

der sted. Man kan nemlig i den enkelte butik
måle, hvilken omsætning der finder sted.
Der er tale om et markant omsætningstab i
Danmark. I starten undskyldte man sig med, at
det var, fordi folk havde hamstret op til det tidspunkt, hvor afgiften blev indført, men nu er det
jo så længe siden, at der ikke længere er noget
på lager, fra før afgiften blev indført. I dag er
der tale om det præcise salg.
Og det er helt korrekt som beskrevet af Venstres ordfører, at det, der i stor stil sælges i dag,
er færdigindspillede film, og det er film, som
ikke kan kopieres. Hele Disneykoncernens produktion er jo belagt med noget, der hedder markovision, hvilket betyder, at man ikke kan kopiere båndene, og det har branchen gjort for at
beskytte sig mod kopiering. Men i det danske
Folketing tror vi stadig væk, at folk sidder derhjemme og spilder deres tid med at kopiere film
til naboen osv. Det gør folk ikke. Når man i
Føtex og Bilka kan købe filmen for 100 kr., er der
ingen, der gider gøre sig den ulejlighed at tage
nogle halvdårlige kopier. I vore dage køber man
selvfølgelig originalen, og det sker i meget stor
udstrækning, og godt for det.";Kim Behnke
168673;name_party;":
Det er utrolig dejligt og enkelt at være kulturpolitisk ordfører, når man kommer til orde efter
Fremskridtspartiets hr. Kim Behnke: For det første er talerstolen altid i en passende højde, og
hvis man skulle være i tvivl om, hvad man skal
mene, skal man bare sige det modsatte af det,
hr. Kim Behnke har sagt. Det er i hvert fald
meget enkelt at trække de klare linjer i kulturspørgsmål op. Det er ikke således, at der ikke er
andre spørgsmål, hvor vi godt kan lave noget
sammen med Fremskridtspartiet, men det er
helt tydeligt, at Fremskridtspartiet skiller sig ud,
når det drejer sig om kulturspørgsmål.
Jeg vil også benytte lejligheden til at sige, at
jeg var meget glad for, at kulturministeren
under revisionen af ophavsretsloven i sidste
samling stod fast på netop dette spørgsmål over
for det stormløb, der var. Det er en lille, beskeden ordning, men det er netop en ordning, der
bl.a. har den effekt, at mange af de kunstnere,
som har svært ved at komme frem, får nogle
bedre muligheder for det ved hjælp af en støtte
via blankbåndsafgifterne.
Så det lyder rart, at de problemer, der har
været med grænsehandelen - som jeg kan forstå
er det, der menes med det med udlandet - er
kommet på plads, og at ordningen fungerer og

skaffer nogle penge, som bliver fordelt til nogle
gode formål. Det synes vi er rart at høre, og vi
kan selvfølgelig fuldt ud støtte, at man på den
baggrund ophæver den revisionsfrist, som er
nedfældet i ophavsretsloven.
Så vi kan støtte lovforslaget, som det er fremsat.
Kulturministeren (Jytte Hilden):
Jeg har til gengæld et problem med talerstolen,
når disse to høje herrer har været her: nu går
den ned.
Der er og bliver to argumenter for lovgivningen om blankbånd. Det ene drejer sig om misbruget, og enten man nu synes, det er stort eller
småt, så er der ingen tvivl om, at der kopieres til
pirater. Sådan er det.
Det andet drejer sig om at skaffe nogle penge
i kassen: kort og godt en konkret kulturstøtteordning. Der er ikke ret mange flere argumenter, og vi kan snakke i timevis op og ned ad gardinerne om grænsehandel, svenskerne, kursværdier, og hvad ved jeg. Det, det handler om,
er, om man vil prøve at imødegå piratkopieringer, og om man vil prøve at være med til at finde en ekstra lille cigarkasse til nogle kulturstøtteordninger. For mit vedkommende er svaret ja
til de to spørgsmål, og deraf udspringer mit
ønske om at fjerne revisionsparagraffen.
Skulle et flertal i Folketinget ønske, at loven
fuldstændig forsvandt, står det enhver frit for at
fremsætte forslag herom, som det skete i 1995.
På nuværende tidspunkt er der et flertal
inklusive alle tre regeringspartier, der rent faktisk siger: Lad os da beholde denne udmærkede
lille ordning, der hverken vælter den enkeltes
budget eller for den sags skyld statsfinanserne.
Derfor skal jeg glæde mig over, at der ikke
alene på sælsom vis er det flertal, jeg regnede
med, men også en enkelt person, der er ganske
konsekvent i sin indstilling, nemlig hr. Kim
Behnke. Til trods for han er grusomt imod selve
loven, er han så meget mere imod revisionsbestemmelser, så det falder ud til fordel for dette
lovforslag.
Det vil sige, at regeringspartierne er for, Venstre er imod, De Konservative er imod, SF er for,
Fremskridtspartiet er for, og på den måde får jeg
talt mig frem til mere end 90, og det vil sige, at
denne lov er sikret.
Enhedslisten er tillige med - ikke glemme
rosinen i pølseenden - og på den måde får jeg
talt mig frem til mere end de magiske 90 - og
tak til.

Tirsdag den 30. januar 1996 (L 186)
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bent Hindrup Andersen
172333;title_name;":
Jeg foreslår, at lovforslaget henvises til Kulturudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
6) Første behandling af lovforslag nr. L 190:
Forslag til lov om ændring af lov om planteskadegørere. (Ændret definition af planteskadegørere).
Af landbrugs- og fiskeriministeren (Henrik
Dam Kristensen).
(Fremsat 24/1 96).
Lovforslaget sattes til forhandling.
Forhandling";Henning Grove
172826;name_party;":
Denne lovændring er blevet aktuel ved, at der er
konstateret udbredte forekomster af en parasit,
som kaldes den new zealandske fladorm, i New
Zealand, Skotland, Nordirland og forekomster i
det øvrige Storbritannien, Irland og Island samt
på Færøerne. Skadegøreren lever af regnorme,
hvilket bevirker en negativ ændring af jordens
kvalitet med betydelige økonomiske konsekvenser for jordbruget.
Ved lovforslaget ændres loven om skadegørere, således at loven også omfatter bekæmpelse
m.m. af skadegørere, der indirekte kan forvolde
tab for planteavlere.
Landbrugs- og fiskeriministeren kan fastsætte bestemmelser om bekæmpelse og forebyggelse på dette område.
Det er et lille lovforslag, men det er alvorligt
nok, og Socialdemokratiet kan anbefale lovforslaget.

3319";Peter Christensen
173608;name_party;":
Venstre kan tilslutte sig lovforslaget, men har et
lille spørgsmål om, hvad fuld erstatning dækker. Er det, hvad der rent bogholderimæssigt er
urent, eller hvad et eller andet direktorat fastsætter som erstatning, og som den skadelidte så
må regne med er fuld erstatning?";Jens Kirk
173900;name_party;":
Som den tidligere ordfører har været inde på, er
lovforslaget en direkte konsekvens af forekomsten af den new zealandske fladorm. Da der
endnu ikke eksisterer EU-lovgivning på området, er der mulighed for at træffe nationale foranstaltninger, hvorfor lovforslaget fremsættes.
Det Konservative Folkeparti vil gerne understrege, at det naturligvis skal ske under hensyntagen til Unionstraktatens artikel 30 om handelshindringer og med anvendelse af proportionalitetsbegrebet.
Endelig synes vi, at landbrugsministeren skal
roses for dette lovforslag, fordi det kun indeholder en enkelt udvidelse af bemyndigelserne, og
det er en inkludering af den indirekte planteskadegører, så vi kan derfor tilslutte os lovforslaget.";Lene Espersen
174639;name_party;":
SF kan tilslutte sig lovforslaget.";Kristen Touborg
174697;name_party;":
Fremskridtspartiet har ikke noget at indvende
imod, at ministeren får gennemført bestræbelser
på at sikre en bekæmpelse af de new zealandske
fladorme, så vi ikke får ødelagt regnormene.";Kirsten Jacobsen
174911;name_party;":
Det er jo en glædens dag, når vi kan konstatere,
at vi har et område inden for EU, hvor vi frit kan
beslutte, og det er, om vi vil gøre noget ved de
new zealandske fladorme.
Det vil vi gerne være med til, så vi støtter lovforslaget. Man kunne godt spørge ministeren,
om det var nødvendigt at lave en lov om det,
eller om det ikke lå inden for ministerens ressort, men jeg forstår, at det er nødvendigt, så vi
støtter lovforslaget.
Landbrugs- og fiskeriministeren (Henrik Dam
Kristensen):
Tak for tilslutningen fra ordførerne. Jeg skal
sige, at jeg selvfølgelig vil deltage med en hurtig
besvarelse af eventuelle spørgsmål under
udvalgsbehandlingen.

3320

Tirsdag den 30. januar 1996 (L 190)

Så vil jeg sige, at vi selvfølgelig har undersøgt, om det er nødvendigt at lovgive på et
sådant område, for man kan jo sige, at det er
stort og småt mellem hinanden, men vurderingen er, at det var nødvendigt, og konsekvenserne af ikke at forebygge her kan rent faktisk være
forholdsvis dramatiske.
Må jeg sige til hr. Jens Kirk om erstatning: Det
er selvfølgelig de normale procedurer, hvor den
skadelidte dokumenterer sine tab. Er de rimelige, bliver de erstattet, og hvis man ikke kan blive enig om det, går vi som i et retssamfund
selvfølgelig rettens vej, så der er ikke noget
usædvanligt ved det.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bent Hindrup Andersen
176354;title_name;":
Jeg foreslår, at lovforslaget henvises til Landbrugs- og Fiskeriudvalget. Hvis ingen gør indsigelse mod dette forslag, betragter jeg det som
vedtaget. (Ophold). Det er vedtaget.

Den sidste sag på dagsordenen var:
7) Første behandling af lovforslag nr. L 159:
Forslag til lov om ændring af lov om Dansk
Landbrugs Realkreditfond. (Ophævelse af
eneretten).
Af Kirsten Jacobsen (FP) m.fl.
(Fremsat 16/1 96).
Lovforslaget sattes til forhandling.
Forhandling
Landbrugs- og fiskeriministeren (Henrik Dam
Kristensen):
Jeg har med interesse læst det af Fremskridtspartiet fremsatte lovforslag om ophævelse af
DLR's delvise eneret på belåning af jordbrugsejendomme i intervallet 45-70 pet. Jeg vil gerne
sige, at jeg faktisk er af den mening, at den

nuværende finansieringsstruktur grundlæggende fungerer tilfredsstillende dels for landbruget
generelt, dels for den enkelte jordbruger, men
også - og det er da værd at mærke sig - ud fra
et samfundsmæssigt hensyn. Jeg synes også, det
er værd at bemærke i den forbindelse, at DLR
har udøvet sin virksomhed på forsvarlig vis og i
overensstemmelse med målsætningerne for
instituttet. Jeg mener imidlertid også, at det er
klart, at der fra tid til anden kan være behov for
at vurdere forholdene, også om realkreditfinansiering, som for et kapitaltungt erhverv
som landbruget jo har en ganske stor betydning,
men der er samtidig også behov for at se tingene
i sammenhæng og at vurdere eventuelle konsekvenser ganske nøje.
Folketinget behandler for øjeblikket et forslag
fremsat af økonomiministeren, nemlig lovforslag til ændring af realkreditlov, der har nr.
L 129. Af den skriftlige fremsættelse fremgår
det, at Landbrugs- og Fiskeriministeriet i folketingsåret 1996-97 på grundlag af udviklingen i
praksis skal tage stilling til behovet for en
ændring af DLR-loven og realkreditloven vedrørende belåning af løsøreaktiviteter i driftsfællesskaber.
Jeg vil således i næste folketingssamling
undersøge behovet for ændringer i realkreditfinansiering på landbrugsområdet, og regeringen kan derfor ikke tilslutte sig det foreliggende
lovforslag.";Henning Grove
178458;name_party;":
I forlængelse af det, landbrugsministeren lige
sagde, skal jeg sige, at Socialdemokratiet derfor
mener, at det foreliggende lovforslag er helt
unødvendigt.
Jeg vil så tilføje, at jeg synes, det vil være en
god idé, at eventuelle bilag til det foreliggende
lovforslag også oversendes til Landbrugs- og
Fiskeriudvalget.";Erling Christensen
178798;name_party;":
Vedrørende lovændringen om Dansk Landbrugs Realkreditfond skal jeg sige, at Venstre
går stærkt ind for fri konkurrence, og derfor er
vi også imod monopoler.
Vi har set meget positivt på den udvikling,
der har været, med åbningen på realkreditmarkedet, hvor undtagelsen har været DLR. Venstre
finder, at det monopol skal fjernes, men samtidig er det klart, at det skal undersøges, hvilke
konsekvenser det får at fjerne dette monopol,
f.eks. med hensyn til lånegrænser.

Tirsdag den 30. januar 1996 (L 159)
Derfor ser Venstre frem til et positivt
udvalgsarbejde.";Jens Hald Madsen
179380;name_party;":
Fremskridtspartiet fremsætter her et lovforslag
til afvikling af det monopol, som DLR hidtil har
haft på realkreditbelåning. Baggrunden for den
hidtidige monopolstilling har været et ønske om
en forsigtig udlånspolitik baseret på et indgående kendskab til erhvervet. Der er imidlertid en
lang række ulemper ved bevarelse af den nuværende struktur.
En monopolsituation er set fra Det Konservative Folkepartis synspunkt altid uheldig, idet
mangel på konkurrence uvægerligt vil medføre
en højere omkostningsstruktur på udlånssiden
end i en situation med flere udbydere af lån,
hvad enten det gælder en delvis eller fuldstændig finansiering fra et realkreditinstituts side.
Som det fremhæves i bemærkningerne til lovforslaget, har monopolstillingen ligeledes uheldige konsekvenser for lånekonverteringer.
Det Konservative Folkeparti er positivt indstillet over for lovforslaget, idet vi ønsker øget l
konkurrence, således at finansieringsmulighederne forbedres også for dette erhverv.
Imidlertid synes vi, at konsekvenserne skal
undersøges grundigere. Man kan nemlig ikke
udelukke, at en afvikling fra én dag til en anden
vil få meget uheldige konsekvenser bl.a. for låntagere i DLR, idet en status som afviklingsinstitut vil få uheldige indlåsningseffekter for DLR's
obligationer. Det bør derfor undersøges, hvorledes DLR kan overgå til at blive et aktivt almindeligt realkreditinstitut eller indbefattet i et
andet, således at den uhensigtsmæssighed imødegås.
Det Konservative Folkeparti ønsker ligeledes,
før monopolsituationen brydes, at få undersøgt
omfanget og effekten af en liberalisering for de
dele af landdistrikterne, hvor det traditionelt har
været svært at opnå realkreditfinansiering.
Vi har således nogle spørgsmål, som vi gerne
vil have undersøgt under udvalgsarbejdet, men
grundlæggende er vi positivt indstillet over for
lovforslaget.";Lene Espersen
181252;name_party;":
Lovforslaget her er bemærkelsesværdigt enkelt
og kortfattet. Det består kun af to elementer: § 2
i DLR-loven, som omhandler eneret til belåning
af landbrugsejendomme i intervallet 45-70 pet.
af ejendommens værdi, foreslås ophævet, og så
er der et ikrafttrædelsestidspunkt. Det er alt.

3321

Umiddelbart forekommer det som en overkommelig opgave at tage stilling til det, men når
man ser nærmere på sagen, virker det mere
kompliceret end som så.
Jeg vil her redegøre for SF's vurdering af,
hvad vi ser af fordele og ulemper ved at gennemføre Fremskridtspartiets forslag.
Vi er overordnet set enige med forslagsstillerne i, at monopol til private virksomheder og
organisationer generelt er en uskik, idet den
manglende konkurrence sædvanligvis indebærer, at kunderne kommer til at betale en unødvendig høj pris for de varer og tjenesteydelser,
de modtager fra sådanne virksomheder. Men
med et monopol som DLR er det imidlertid ikke
nok at betragte det overordnet, her er det rent
nødvendigt at vurdere samtlige konsekvenser af
en eventuel ophævelse af eneretten.
DLR har ret til at give lån op til 70 pet. af
landbrugsejendommenes værdi inkl. løsøreværdien, hvad der jo i realiteten betyder 100 pet. af
den faste ejendomsværdi for helårslandbrug.
Denne lånegrænse vil næppe kunne fastholdes,
såfremt monopolet ophæves, dels fordi andre
erhverv har et maksimum på 60 pet., dels fordi
den øgede konkurrence under landbrugsmæssige højkonjunkturer kan indebære lånetilbud,
som reelt ligger over 100 pet. af ejendomsværdien. Når der så efterfølgende bliver lavkonjunkturer, øges risikoen for tvangsauktioner væsentligt.
DLR har fulgt en forsigtig udlånspolitik
under højkonjunkturer, hvilket også kan aflæses
af de forholdsvis begrænsede tab, DLR har haft
igennem tiden. DLR har evnet at føre en afbalanceret udlånspolitik også under lavkonjunkturer, og derfor har landbruget ikke haft de
samme problemer med finansiering som øvrige
erhverv og privatpersoner, der ønsker at etablere sig eller bosætte sig i landdistrikterne.
En enhedsprioritering øger risikoen for, at
landbruget også rammes af denne nedprioritering.
En helhedsprioritering vil give lavere låneomkostninger, hævdes det, og det er korrekt i
alt fald for de helt store landbrug med en ejendomsværdi på over 10 mio. kr. Men det forholder sig altså noget anderledes med almindelige
familiebrug på op til 4 mio. kr. i ejendomsværdi.
Det kan man se af en rapport, som landboforeningerne har lavet, og her konkluderes det, at
det altså ikke er dyrere at låne i DLR, end det er
i øvrige institutter, når man snakker om almindelige landbrug.

3322

Tirsdag den 30. januar 1996 (L 159)

En væsentlig ting, der er værd at hæfte sig
ved, er, at DLR ikke er omfattet af EU's direktiver på det finansielle marked. Det indebærer, at
Folketinget kan fastsætte, hvilke regler DLR skal
arbejde efter. Det giver større frihed til at
udlægge særlige opgaver inden for finansieringsområdet til DLR, uden at EU kan blande
sig i det, og det er jo sådan set rart nok.
Som det fremgår af min ordførertale, ser SF
både fordele og ulemper ved lovforslaget, men
vi ser klart flest ulemper ved at ophæve eneretten.
Jeg vil også godt her til sidst specielt fremhæve, at DLR jo faktisk er den sidste af vores realkreditinstitutter, som lever op til det oprindelige
mønster, man havde for andelsprincipper i kreditforeningerne. Alle de andre har rent faktisk
forladt den linje, men i SF ser vi meget gerne, at
det bliver fremhævet i stedet for nedtonet, og
derfor mener vi generelt set, at det vil være en
dårlig idé at ændre ved de eksisterende forhold.
Vi er imod lovforslaget.";Kristen Touborg
184882;name_party;":
Som det er sagt fra flere sider, er det tilsyneladende et meget enkelt lovforslag. Hvis man tog
det sådan direkte for pålydende, ville vi også
umiddelbart fra radikal side sige, at det jo er en
god ting at komme af med monopoler.
Men når man så kigger på, hvad der allerede
har været af reaktioner fra dem, der er direkte
involveret i DLR's aktivitet, bliver man også
klar over, at denne sag er knap så enkel. Jeg skal
hilse og sige, at reaktionerne nok overvejende
har været negative over for lovforslaget. Herunder må man sige, at fra landbrugets organisationer mener man, der er en blanding af fordele og
ulemper, og nogle lægger afgjort vægt på ulemperne. Det hænger selvfølgelig sammen med, at
de regler, man har i øjeblikket, ganske og aldeles
er en fordel set fra landbrugets synspunkt, og at
der måske er en vis forskel internt i landbruget,
hvor det store landbrug kan være mere i tvivl.
Men jeg synes, der er ét aspekt til, man bør
tage med i betragtning her, og det er, hvad dette
lovforslag ville kunne komme til at betyde for
långivningen i landdistrikterne. Vi ved jo alle
sammen, at vi med mellemrum har haft en ganske hidsig debat om realkredittens vilje til at gå
ind med lånetilbud i landdistrikterne, og at det,
vi har set, ikke altid har været tilfredsstillende.
Her kan man jo godt spørge sig selv, om det så
er tidspunktet nu at fjerne nogle muligheder. Jeg
ved i hvert fald, at der er nogle steder i land- ,

distrikterne, hvor man er ganske aldeles betænkelig ved en sådan udvikling.
Derfor tror jeg, at det er den fornuftigste løsning simpelt hen at sige, at vi alligevel skal have
hele baggrunden for DLR op inden for kort tid,
og at vi derfor skal vente og få analyseret, hvad
der er brug for, og hvad det ville betyde, hvis vi
gik så drastisk til værks.
Man kan jo ikke komme uden om, at den
logiske konklusion af det lovforslag, som Fremskridtspartiet har fremsat, vil være at sige, at
landbruget må have nøjagtig de samme vilkår,
som gælder for anden erhvervsbelåning, og det
ved vi jo alle sammen ikke er helt op til de 70
pet.
(Kort bemærkning).";Jørgen Estrup
186982;name_party;":
Det var hr. Jørgen Estrups bemærkninger om, at
landbrugsorganisationerne var velvilligt indstillet til at opretholde eneretten. Jeg vil godt gøre
opmærksom på, at den største af organisationerne, De Danske Landboforeninger, i sidste
uge skrev til landbrugsministeren med kopi til
landbrugsordførerne, at man under forudsætning af, at man opretholdt en 70 pct.-belåning,
rent faktisk går ind for, at forslaget gennemføres, altså at eneretten ophæves.
Det var med nogen forbavselse, jeg læste det
brev, for jeg har sådan set haft den samme
opfattelse som hr. Jørgen Estrup af, at landbruget stod sammen om, at det ønskede at opretholde DLR, som det var. Men det ser ud, som
om industrilandmændene, svinebaronerne, de
store i landbruget, rent faktisk ønsker at få det
her ændret, fordi det altså faktisk er dem, der
måske kunne have en fordel af det.
Det er så ikke just SF's politik, og også af den
grund kan vi sige, at vi kan ikke støtte lovforslaget.
(Kort bemærkning).";Kristen Touborg
187973;name_party;":
Jeg tror i og for sig, at hr. Kristen Touborg sammenfatter situationen meget rigtigt: Det her er
nok et lovforslag, der mere appellerer til det store landbrug, hvorimod det mindre landbrug og
det, der ligger imellem, synes, at det er en rigtig
dårlig idé. Alene af den grund hælder jeg også
til, at det vil være fornuftigt at overveje ganske
nøje, hvad det egentlig er, vi gør på dette område, i stedet for at springe ud i en tilsyneladende
nem løsning.

Tirsdag den 30. januar 1996 (L 159)
Det synes jeg i hvert fald er en passende konklusion af det, man kan få ud af at kigge på henvendelserne fra erhvervet som sådant, og jeg
synes, det er sigende, at det faktisk er den vej
rundt, meldingerne er, for jeg har i hvert fald
heller ikke nogen særlig interesse i specielt at gå
det store landbrugs vej.";Jørgen Estrup
188805;name_party;":
Det er en vanskelig ting at tage stilling til, for vi
ved, hvad vi har, men der er jo også kommet
indsigelse fra Dansk Familielandbrug, som skitserer den tilværelse, man kan risikere at få, hvis
forslaget bliver gennemført.
I Enhedslisten er vi ikke meget for et monopol
af denne art. Vi synes, at der skal være forskellige aktører, og vi er også enige i mange af de
vurderinger, der ligger i lovforslaget.
Jeg kan tilføje en anden én, som måske kan
rette lidt op på det, der er fremført af hr. Jørgen
Estrup og hr. Kristen Touborg, nemlig at det har
været utrolig vanskeligt at få DLR til at interessere sig for alternative produktionsmetoder
inden for dansk landbrug. Den har, som hr.
Kristen Touborg siger, været utrolig forsigtig,
forstået pad den måde, at det har været meget,
meget vanskeligt at få DLR til at gå ind i nye
produktionssystemer, før andre havde løbet
risikoen og vist, hvilke produktionsresultater
der kunne komme ud af dem. Til hr. Jørgen
Estrups oplysning har det desværre betydet, at
mange unge og mange meget små producenter
selv har gjort utrolig vigtige ting for dansk landbrug og netop har været med til at bryde de lanser, der i dag gør, at det er en del af regeringens
strategi at snakke om frilandsproduktion og om
en økologisk produktion, men det er for det
meste gjort ved hjælp af kassekreditter.
Hvem er det, man vil have ind her? Er det
Jyske Bank, er det DLR eller et andet kreditforeningsselskab? Da mange så har været henvist
til kassekreditter i de store banker, er det et
spørgsmål, om det er dem, der skal ind på
området med risikovillig kapital med en utrolig
kort afskrivningstid.
Det er derfor et noget dobbeltsidigt forhold,
vi har til DLR, men jeg synes i hvert fald, at vi
skal se positivt på forslaget, men jeg er også
godt klar over, at det kan få nogle uheldige konsekvenser.
Selvfølgelig skal 70 pct.s-reglen kunne fastholdes, og de betingelser mener jeg kan fastsættes i et lovforslag. De er jo heller ikke fjernet,
sådan som lovforslaget er skruet sammen af fru

3323

Kirsten Jacobsen, og det skulle undre mig, om
ikke fru Kirsten Jacobsen også har tænkt over de
ting.
Med de bemærkninger vil jeg altså sige, at der
er nogle ekstra argumenter for at kigge på det,
og det er netop det at få DLR til også at være
med til at finansiere den omstilling, der skal ske
inden for dansk landbrug. Det betyder selvfølgelig nogen dristighed, da man ikke altid kender produktionsresultaterne på forhånd, men
det skal nødigt være sådan, at det er private
banker, der skal gå ind og gøre det til en utrolig
høj rente, som er en byrde for de unge, der prøver at stille op.
(Kort bemærkning).";Bent Hindrup Andersen
191457;name_party;":
Det er ikke, fordi jeg skal forlænge denne debat
ret meget. Jeg synes blot, at man, inden man nu
falder for den nemme konklusion bare at åbne
op, skal få afhjulpet de situationer, som Enhedslistens ordfører påpegede. Det var måske godt
at tænke endnu en gang over det, jeg prøvede
på at sige i min tale, nemlig at vi har adskillige
gange drøftet den øvrige realkredits vilje til at
gå ind i landdistrikterne med belåning og været
næsten 100 pet. enige om, at den vilje ikke var
tilstrækkelig.
Derfor har jeg lidt svært ved at forstå, hvad ,
man sådan uden videre skulle opnå ved at lade
kræfternes frie spil få lov til at slå igennem her.
Jeg ved ikke, om hr. Bent Hindrup Andersen
synes, at det er den vej, vi skal gå.
(Kort bemærkning).";Jørgen Estrup
192224;name_party;":
Nu kan jeg så vende tilbage og spørge, om hr.
Jørgen Estrup mener, at det er mónopolets vej,
man skal gå. Det er vel formodentlig heller ikke
radikal politik, sådan som jeg forstår den, i hvert
fald var det ikke tidligere, omkring århundredeskiftet, radikal landbrugspolitik, men den har
selvfølgelig ændret sig meget siden. Der er
mange gode ting, der er gået tabt i den, som vi
så har taget op, skal jeg gerne sige.
Men det er klart, at vi ikke mener, at vi skal
sikre en rimelig finansiering i landbruget gennem konkurrence. På den anden side vil jeg
sige, at vi pønser også på andre ordninger, og
det er selvfølgelig egentlige statslånsordninger
som tilskud til omstilling. Det har selvfølgelig
ikke noget med det her at gøre, men der kan
sagtens tages initiativer til det, og det er derigennem, jeg mener, at man skal sikre de omstillingsprojekter, der skal være.

3324

Tirsdag den 30. januar 1996 (L 159)

Jeg tror ikke, der er nogen tvivl om, at fru
Kirsten Jacobsen har ret i, at i det øjeblik, der
eksisterer en mulighed for, at andre end kreditforeningerne går ind, er de mere til at snakke
med om også nye ting, end de ellers er på det
marked: sådan er en del af markedsøkonomien
også.
Vi vil altså kigge på lovforslaget, men vi vil
være meget opmærksomme på uheldige konsekvenser, og vi vil tage endelig stilling i forbindelse med udvalgsarbejdet, når konsekvenserne
og mulighederne er blevet belyst.";Bent Hindrup Andersen
193662;name_party;":
Det har været lidt underligt at sidde og høre på
argumenterne fra de partier, som siger, at det
må de se på, men de er imod dette lovforslag, og
så er de kommet med en hel masse pæne ord
om, hvordan DLR har været. Det er jeg sådan
set ikke uenig i, men det er egentlig ikke det,
forslaget handler om. Det er ikke et forslag om
at genere DLR, men en helt fuldstændig naturlig
konsekvens af den lovgivning, Folketinget i
øvrigt har vedtaget.
Det er lidt underligt at høre hr. Jørgen Estrup
stå heroppe og tale om de frie kræfters frie spil.
Det skulle Det Radikale Venstre have tænkt på,
da Det Radikale Venstre stemte for indførelsen
af de finansielle supermarkeder i 1990. Dengang
slap man de frie kræfter løs i den finansielle
sektor, og de partier, som bærer ansvaret for
det, burde som en fuldstændig logisk konsekvens af det, de gjorde dengang, simpelt hen for
længst selv have ophævet det her lille monopol.
Så spørger man: Hvad vil der ske ved det?
Hvilke konsekvenser vil der være? Hvilke uhyrligheder kan det medføre? Der sker såmænd
sikkert intet andet, end at der er en del mennesker, som vil få meget lettere ved at få lån, fordi
de altså ikke skal slås med DLR, som enten ikke
vil rykke eller ikke vil opgive sit monopol.
Det er nu engang sådan, at når man har et
monopol, er man knap så kundevenlig, som
hvis der er andre, der kan komme ind og sælge
produktet. Det er virkeligheden for mange landmænd.
Da man ophævede monopolet for industri,
stod man jo også heroppe og fortalte om alle de
skrækkelige konsekvenser, om indlåsningseffekt på obligationer og meget andet. Og ingen
har nogen sinde hørt, at der er sket noget som
helst. Der er ingen erhvervsvirksomheder, som
har fået dårligere belåning af, at man ophævede
det monopol. Nøjagtig det samme vil ske, hvis
man ophæver DLR's monopol.

Man må selvfølgelig på et frit kapitalmarked
som det, vi har, og som både Socialdemokratiet
og Det Radikale Venstre stemte for med realkreditloven i 1990, også sikre, at det gælder for alle.
Man kan jo ikke ud fra en eller anden særlig
opfattelse af, at man måske har fortrudt noget af
det, og at det her måske egentlig mere ligner
det, man hellere ville have haft, sådan have et
hjørne med ligesom en særlig sekt.
Det gælder særlig de små landmænd, for nu
har man jo sagt, at det er de store, der får fordel
af det. Dem, jeg i hvert fald har fået de fleste
henvendelser fra, er de mindre landbrug, som i
forbindelse med låneomlægningen sidste gang
var nødt til at lade toget køre, fordi DLR nægtede at rykke for låneomlægning, og det betød, at
de i de tilfælde har haft højere driftsomkostninger end det, der var nødvendigt, hvis de kunne
have erstattet de højtforrentede lån med de
lavtforrentede lån.
Nu er vi igen nede i en bølgedal med lavtforrentede lån, og jeg synes, det ville være ganske
urimeligt, hvis toget skal køre for de landmænd
en gang til.
Et andet argument er, at hvis man skal hen og
sælge en ejendom og den skal omprioriteres det skal de fleste af dem - og låneomlægges i
forbindelse med handelen, så skal man altså ud
og betale indskud to forskellige steder, og man
skal betale administrationsbidrag, reservefondsbidrag osv. to forskellige steder.
Hver gang landmændene har henvendt sig til
DLR, har DLR opfundet særlige grunde til ikke
at ville opgive sit monopol, og landmændene
har stået med håret ned ad nakken.
Men det er i grunden en meget særegen situation, at belåning af landbrugsejendomme er et
landbrugspolitisk anliggende og ikke et finansielt anliggende. Det synes jeg er højst ejendommeligt. Jeg synes, det er højst ejendommeligt, at
når man læser og man har set, hvordan forslaget
herinde har fået tilslutning fra alle partier - den
finansielle sektor skal have ens regler og ens vilkår - så kommer man altså lige ud for, at der er
et lille område her, hvor det ikke gælder så
meget.
Jeg synes ikke, man skal se så meget på, om
det her er godt for DLR eller ej. DLR ejes af en
masse banker, og de halvanden hundrede millioner kroner, der skal til for at opfylde kapitalkravene, kunne de nemt skaffe, hvis de ville. Det
ville ikke være noget problem. Der er ingen, der
forlanger, at DLR skal nedlægges. De kan også
gå ud på markedet og finde sig en fusionspartner. Det måtte industrien gøre.

Tirsdag den 30. januar 1996 (L 159)
Det lyder næsten, det, jeg hører heroppefra,
som om, at hvis nu man opdager, at supermarkederne begynder af sælge boller, og man siger,
at det er dårligt for bagerne, så skal man herinde
i Folketinget vedtage en særlov, så skal man
have nogle særlige regler for, at bagerne skal
have det privilegium, at de i hvert fald om fredagen eller om lørdagen har eneret på at sælge
boller.
Når man læser DLR's egen oversigt i deres
årsberetning om, dels hvem ejerne, og dels
hvem der har tilsynet, så opdager man også en
fuldstændig inkonsekvent sammenblanding.
Hvis Folketinget mener noget med den politik, vi har ført i mange år, bør den finansielle
sektor betragtes som én sektor, en sektor, der
beskæftiger sig med at finansiere. Så bør den
ikke have tilsyn i Landbrugsministeriet, lovgivningen burde ikke ligge hos landbrugsministeren, så bør det være sådan, at det ses under én
hat. For hvis ikke det ses under én hat, kan man
ikke sikre den fornødne parallelitet. Så enkelt er
det.
Jeg håber, at man under udvalgsarbejdet, hvis
ikke man kan få det her gennemført i ét hug i
denne samling, så i det mindste kan samles om,
at man frigiver de mindre ejendomme. Hvis
man har en ejendom, eksempelvis op til 10 ha,
en ejendom, som koster 600.000 kr., som egentlig ikke engang er særlig let at sælge, så skal
man altså bagefter ud at kæmpe med DLR, og
man skal have et lån, det vil sige, det skal man
ikke, man kunne få tilbudt et lån, men det må
man ikke tage. Man skal ud at hente to lån, og
det gør det dyrere, og jeg troede egentlig ikke, at
det var det, der var meningen, da man fik
enhedsprioriteringen helt tilbage i 1972 efter
realkreditreformen.
Man opretholdt to monopoler. Det ene er man
sluppet af med. Det gik fuldstændig smertefrit.
Der er ingen, der kan påvise én eneste skadevirkning, hverken for erhvervet eller for den
indlåsningseffekt, man talte om. Men alligevel
kan man stå heroppe og fortælle om, hvilke
skrækkeligheder der sker, hvis man fjerner det
sidste monopol.
Vi har erfaringerne, for vi ophævede det ene,
og nøjagtig det samme vil der ske med det her,
og jeg håber i hvert fald, at vi under udvalgsarbejdet får de andre partiers ordførere til at
forstå, at dette ikke er et landbrugspolitisk
anliggende, det er et finansielt anliggende, og
som sådan skal det betragtes. Det skal være i
den finansielle sektor, og det skal ikke styres

3325

hverken af Jordbrugsdirektoratet, af Landbrugsministeriet eller af andre.
(Kort bemærkning).";Kirsten Jacobsen
200412;name_party;":
Jeg er enig med fru Kirsten Jacobsen i, at det her
ikke handler om, hvorvidt det er godt for DLR
eller ej. Det her handler om, hvorvidt det er godt
for landbruget.
Jeg er sådan set også enig med fru Kirsten
Jacobsen i, at regeringen og Socialdemokratiet
her sender forslaget ud til hjørnespark, og at
man ikke rigtig tager stilling til, hvad det er, det
indeholder.
1
Derimod er jeg uenig i vurderingen med hensyn til, om det er til gavn for de store eller de
små, og jeg kan ikke lade være med at tænke på
og nævne, at det rent faktisk er Dansk Familielandbrug, der går ind for, at man opretholder
eneretten, vi kan godt kalde det monopolet. Det
er faktisk dem, der normalt varetager de små
landbrugs interesser, de små producenters
interesser, hvor det modsat er landboforeningerne - og jeg vil endda godt sige de ledende
kammerater i landboforeningen - der specielt
går ind for, at vi ophæver monopolet, for det er
mit klare indtryk, at de almindelige bønder ude
omkring rent faktisk ikke er på den linje. Jeg
tror, forretningsudvalget i De Danske Landboforeninger er gået lidt skævt af deres medlemmer, og det kunne da sådan set være helt godt at
få det afklaret.
(Kort bemærkning).";Kristen Touborg
201619;name_party;":
Fru Kirsten Jacobsen talte meget smukt om den
frie konkurrence, om nødvendigheden af at få
ensartede markedsforhold på det finansielle
område og om monopolerne, som ingen af os jo
kan lide. Jeg synes, der var megen konsekvens i
det, fru Kirsten Jacobsen sagde. Jeg var næsten
ved at blive overbevist undervejs.
Derfor kan jeg ikke lade være med at stille et
spørgsmål, for fru Kirsten Jacobsen sluttede af
med at sige: Dette skal ikke være et landbrugsanliggende, dette skal være et finansielt anliggende. Jeg vil gerne spørge fru Kirsten Jacobsen,
om det så betyder, at vi skal have ensartede vilkår for erhvervsbelåningen, at vi skal have samme belåningsgrænse for landbruget som for
andre erhverv, det vil sige de 60 pet.

3326

Tirsdag den 30. januar 1996 (L 159)

(Kort bemærkning).";Jørgen Estrup
202432;name_party;":
Man kan ikke afvise, at DLR, i hvert fald da det
blev oprettet, havde noget at gøre med landbruget og den situation, landbruget var i.
Tilsvarende kan jeg sparke tilbage til fru
Kirsten Jacobsen, at det er underligt at høre
argumenterne, når man tidligere har hørt fru
Kirsten Jacobsen snakke om de vanskeligheder,
der var ved at få lån på landet, om den optræden, vi har udvist herinde i Folketinget, og den
kritik, der har været af de kreditforeninger, der
ikke ville yde lån på landet.
Jeg kan ikke forstå, at fru Kirsten Jacobsen
ikke tænker på nogle andre muligheder. Hvorfor har fru Kirsten Jacobsen f.eks. ikke set på
muligheden for at give DLR flere muligheder på
landet, så de ud over landbrugsvirksomheder
kunne imødekomme fru Kirsten Jacobsens
ønske om en bedre belåning i øvrigt ude på landet? Den mulighed har fru Kirsten Jacobsen
måske slet ikke overvejet.
De vurderinger, jeg har set med hensyn til
belåning i DLR, kan måske vise, at tolagsbelåningen omkostningsmæssigt er lidt dyrere, men
belåningsmæssigt - forrentningen af lånet - vil
det blive billigere.
Folketinget må mene noget med sin politik,
og det gør vi i høj grad også. Derfor har vi også
givet muligheden for DLR-belåning, som det
har været nævnt heroppe, på 100 pet., for at man
kan etablere sig. Det er vanskeligt nok på landet
i forvejen: det kan vi jo se af den strukturforandring, der er sket på landet.
Vi har ikke i Socialdemokratiet taget stilling
til, hvad der skal ske i fremtiden. Det var det, jeg
kort sagde. Vi er nemlig enige med økonomiministeren i, at det vil være væsentligt at se på det
ved en samlet lovgivning omkring realkreditloven i folketingsåret 1996-97.
Derfor selvfølgelig min korte ordførertale.
(Kort bemærkning).";Erling Christensen
204177;name_party;":
Hvis Socialdemokratiet vil vente til næste folketingssamling, kan det jo være, det er, fordi den
socialdemokratiske ordfører vil have bedre tid
til at sætte sig ind i forslaget. Det kan jeg sådan
set godt forstå efter den tale, der blev holdt heroppefra.
Det her forslag tager ikke stilling til, om der
skal være flere muligheder. Forslaget går ikke
ud på at lukke DLR. DLR kan gøre lige nøjagtig
præcis som alle andre institutter, og derfor bli-

ver det op til DLR selv, om man vil sikre, at man
bliver et særligt institut, der eventuelt vil være
særlig interesseret i at give lån i landdistrikterne. Det er helt op til DLR selv. Sådan er realkreditloven indrettet. Det eneste, forslaget går ud
på, er at fjerne monopolet, som man har i dag.
Og så et ganske konkret svar på hr. Jørgen
Estrups spørgsmål, om belåningsgrænsen på
70 pet. skal fjernes: Det bestemmer Folketingets
flertal. Det er Folketingets flertal, der har fastsat
lånegrænserne i realkreditloven. Derfor er det
op til Folketingets flertal at beslutte. Fremskridtspartiet har masser af gange meldt ud og
sagt, at det kan man overlade til institutterne.
Det er dem, der taber pengene, men man kunne
godt forestille sig en simpel, enkel løsning gående ud på, at dér, hvor erhvervslivet kan få lån
på 60 pet., må man ikke yde lån til inventar.
Så kunne man for landbrugets vedkommende
sige, at man kan gå op til 70 pet., fordi det er
inklusive løsøre. Man får en større pantsikkerhed: derfor er det måske også naturligt at have
en højere lånegrænse. Men det er op til Folketingets flertal. Hvis vi først finder ud af sammen at
ophæve monopolet, bliver det ikke det problem,
som bagefter kommer til at skille os. Fremskridtspartiet kan stemme lige nøjagtig for de
lånegrænser, som hr. Jørgen Estrup ville foreslå,
i opadgående retning.
(Kort bemærkning).";Kirsten Jacobsen
206015;name_party;":
Jeg takker for svaret. Jeg konstaterer, at det er
Fremskridtspartiets holdning, og det går jeg ud
fra er det, der så også vil blive følgen af dette
forslag, at man får ensartede lånegrænser på
erhvervsområdet.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Jørgen Estrup
206365;title_name;":
Jeg foreslår, at lovforslaget henvises til Boligudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Tirsdag den 30. januar 1996
Meddelelser fra fonnanden";Ove Fich
206611;title_name;":
Der er ikke mere på dagsordenen.
Der er foretaget ændringer i følgende udvalg:
Boligudvalget (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Europaudvalget (26/1 96):
Udtræder: Bjørn Elmquist (RV)
Nyt medl.: Elisabeth Arnold(RV)
Udtræder: Gunhild Husum (RV)
Ny stedf.: Bjørn Elmquist (RV)
Forskningsudvalget (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Indfødsretsudvalget (26/1 96):
Udtræder: Gunhild Husum (RV)
Nyt medl.: Elisabeth Arnold (RV)
Kommunaludvalget (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Kulturudvalget (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Retsudvalget (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Skatteudvalget (26/1 96):
Udtræder: Gunhild Husum (RV)
Nyt medl.: Elisabeth Arnold (RV)
Nordisk Råd (26/1 96):
Udtræder: Gunhild Husum (RV)
Ny stedf.: Elisabeth Arnold (RV)
Økontaktudvalget (26/1 96):
Udtræder: Gunhild Husum (RV)
Nyt medl.: Elisabeth Arnold (RV)
Forskningsudvalget (27/1 96):
Udtræder: Kjeld Espersen (S)
Nyt medl.: Sonja Mikkelsen (S)

3327

Erhvervsudvalget (27/1 96):
Udtræder: Kjeld Espersen (S)
Nyt medl.: Sonja Mikkelsen (S)
Det Politisk-Økonomiske Udvalg (27/1 96):
Udtræder: Kjeld Espersen (S)
Nyt medl.: Sonja Mikkelsen (S)
Udvalget til Valgs Prøvelse (27/1 96):
Udtræder: Kjeld Espersen (S)
Nyt medl.: Sonja Mikkelsen (S)
Udtræder: Kim Nøhr Skibsted (S)
Nyt medl.: Holger Graversen (S)
Boligudvalget (27/1 96):
Udtræder: Kjeld Espersen (S)
Ny stedf.: Sonja Mikkelsen (S)
Trafikudvalget (27/1 96):
Udtræder: Kjeld Espersen (S)
Ny stedf.: Sonja Mikkelsen (S)
Retsudvalget (27/1 96):
Udtræder: Kim Nøhr Skibsted (S)
Nyt medl.: Holger Graversen (S)
Udtræder: Lise Rasmussen (S)
Ny stedf.: Else Marie Mortensen (S)
Kommunaludvalget (27/1 96):
Udtræder: Kim Nøhr Skibsted (S)
Nyt medl: Holger Graversen (S)
Udvalget vedrørende Det Etiske Råd (27/1 96):
Udtræder: Kim Nøhr Skibsted (S)
Ny stedf.: Holger Graversen (S)
Sundhedsudvalget (27/1 96):
Udtræder: Kim Nøhr Skibsted (S)
Nyt medl.: Holger Graversen (S)
Socialudvalget (27/1 96):
Udtræder: Lise Rasmussen (S)
Nyt medl.: Else Marie Mortensen (S)
Udenrigsudvalget (27/1 96):
Udtræder: Lise Rasmussen (S)
Ny stedf.: Else Marie Mortensen (S)
Udvalget vedrørende Grønlandslove (29/1 96):
Udtræder: Anni Svanholt (SF)
Ny stedf.: Margrete Auken (SF)

3328

Tirsdag den 30. januar 1996

Folketingets næste møde afholdes i morgen,
onsdag den 31. januar 1996, kl. 13.00.

Angående dagsordenen skal jeg henvise til
den dagsorden, der er opslået i salen.
Mødet hævet kl. 16.46";Ove Fich
