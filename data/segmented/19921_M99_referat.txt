split;reason;text;value
0;;"17/8 93: Dagsorden

12131

99. møde";
73;Time;"Dagsorden:
1) Eventuelt: Anden (sidste) behandling af beslutningsforslag nr. B 107:
Forslag til folketingsbeslutning om et udvidet dansk engagement ved FN's fredsbevarende styrke i det forhenværende Jugoslavien
(UNPROFOR).
Af udenrigsministeren (Niels Helveg Petersen).
2) Eventuelt: Anden (sidste) behandling af beslutningsforslag nr. B 106:
Forslag til folketingsbeslutning om stop for
tvangsudkommandering af soldater til områder uden for det egentlige NATO-område.
Af Annette Just (FP) m.fl.";kl. 13.00
583;title_name;"Jeg beder medlemmerne om at indtage deres
pladser i størst mulig ro.
Samtykke til behandling:";Formanden
688;title_name;"Betænkninger over de to sager, der er opført
på dagsordenen, er afgivet den 17. august
1993. Sagerne kan kun med Tingets samtykke
behandles i dette møde, men hvis ingen gør
indsigelse, betragter jeg samtykket som givet.
(Ophold). Det er givet.
Den første sag på dagsordenen var:
1) Anden (sidste) behandling af beslutningsforslag
nr. B 107:

12132

Forslag til folketingsbeslutning om et udvidet
dansk engagement ved FN's fredsbevarende
styrke i det forhenværende Jugoslavien (UNPROFOR).
Af udenrigsministeren (Niels Helveg Petersen).
(Fremsat 16/8 93. Første behandling 16/8
93. Betænkning 17/8 93).
Der var ikke stillet ændringsforslag.
Forslaget sattes til forhandling.";Formanden
1372;title_name;"Jeg beder om, at der er absolut ro i salen. Jeg
beder om, at der ingen samtale finder sted i
salen.
Forhandling";Formanden
1496;name_party;":
Jeg vil gerne starte med at udtrykke min glæde over, at der bliver så bred enighed om beslutningsforslag nr. B 107. Det er en væsentlig
beslutning både på grund af dens formelle karakter og den potentielle virkning, forslaget
kan få, så jeg glæder mig meget over, at vi er
enige. Det er ikke blot det, at seks partier her
stemmer på samme måde, men at de rent faktisk er enige i substansen, der er værd at glæde
sig over.
Derudover vil jeg gerne hæfte mig ved en
enkelt lille detalje, nemlig betænkningsbidraget fra Socialistisk Folkeparti. Jeg ønsker ikke
at indlede en større debat om det, men blot undre mig over, at Socialistisk Folkeparti i deres
betænkningsbidrag skelner mellem defensive
og offensive foranstaltninger. SF mener, at det
at sikre en zone er en defensiv foranstaltning,
og at bryde en belejring er en offensiv foranstaltning: det efterlader unægtelig en række
spørgsmål.
Hvis vandforsyningen, elforsyningen, fødevareforsyningen eller andet er afbrudt til denne sikre zone, skal man så ikke kunne genoprette denne forsyning? Er det en offensiv eller
en defensiv aktion? Efter min mening er det at
sikre en zone ikke blot at sikre den mod angreb, men også at sikre de nødvendige forsyninger til denne zone, og det synes vi er en defensiv foranstaltning, og det er det, vi ønsker
skal kunne gennemføres. j

12133

17/8 93: 2. (sidste) beh. af f. t. beslutn. om et øget dansk engagement i UNPROFOR";Ove Fich
2926;title_name;"Derfor må jeg sige, at jeg mener, at der også
efter i dag vil være behov for at diskutere hele
denne problematik, for det bliver desværre ikke sidste gang, vi kommer til at tage stilling til,
hvad offensiv og defensiv i realiteten er i disse
sammenhænge.";Ove Fich
3200;name_party;":
Ligesom Socialdemokratiets ordfører vil jeg
glæde mig over, at der er så bred politisk opbakning i denne sag, for den beslutning, vi
træffer om lidt, er af meget vidtrækkende betydning. Den bekræfter Danmarks vilje til at
påtage sig et aktivt medansvar for den internationale udvikling, også selv om det kan indebære alvorlige omkostninger.
Siden de fastfrosne Øst/Vest-fronter tøede
op, har Danmark i stigende grad engageret sig
i FN's, EF's og NATO's bestræbelser på at udnytte de nye muligheder for at skabe en fredeligere verden. Vi sendte »Olfert Fischer« til
Golfen, vi sendte danske lægehold til Golfkrigen, vi sendte bevæbnede danske FN-vagter til
Nordirak, vi var blandt de første, da EF sendte
monitorer og FN sendte fredsbevarende tropper til det tidligere Jugoslavien. Nu bereder vi
os så på at tage det nye skridt, at vi om nødvendigt må deltage i en militær indsats for at
fremme FN's politik.
Det er, som debatten i går og udvalgsbehandlingen har vist, ikke nogen let beslutning
at tage, og derfor er der særlig grund til at glæde sig over den meget brede enighed, der har
været om spørgsmålet, for i den slags sager må
vi hæve os op over den daglige indenrigspolitiske strid. Det er glædeligt, at det også er lykkedes i dette spørgsmål, for det styrker Danmarks internationale anseelse og forstærker
billedet af Danmark som en troværdig partner.";Ellemann-Jensen
4586;name_party;":
Det er et stærkt, et rigtigt og et nødvendigt
signal, Folketinget i dag sender til krigens parter i Bosnien og til FN, når vi om lidt med et
markant flertal vedtager dette forslag. Det er
stærkt, fordi det viser, at vi hverken kan eller
vil acceptere, at uskyldige mennesker lider og
dør, uden at vi forsøger at hjælpe dem, det er
rigtigt, fordi vi lever op til den holdning, som
et stort flertal i dette Folketing altid har haft,
når vi har følt, at det påhvilede os som fuldgyldige medlemmer af FN, og endelig er det nød-

12134

vendigt, fordi Danmark på denne måde viser,
at vi ikke kun i tale og skrift har den rigtige
holdning, men at vi også er villige til at tage
konsekvensen af den, selv om den er farlig - og
det er den.
Med denne beslutning er Danmark definitivt gået fra at være en nation, som først og
fremmest modtager sikkerhed, til at være en
nation, der nu leverer sikkerhed. Vi kan se os
selv i øjnene efter denne beslutning!";Helge Adam Møller
5551;name_party;":
Det er rigtigt, at det er en betydningsfuld beslutning, der bliver taget, og det er et meget
stort ansvar, som flertallet påtager sig ved slet
og ret at sige ja. Fremtiden vil så vise, om dette
ansvar kan gå hen og blive så stort, at det ikke
bliver til at bære.
Det, der skiller Socialistisk Folkeparti og
flertallet, er ikke forholdet til FN. Derfor har vi
også sagt, at hvis det kun drejede sig om landstyrker til gennemførelse af resolution nr. 836,
havde vi ikke haft noget imod det. Det er faktisk igen forholdet til NATO og spørgsmålet
om den rolle, som NATO - og i ganske særlig
grad USA - spiller i denne sammenhæng, der
skiller os.
Sikkerhedsrådet opfordrede stater og regionale organisationer til at yde støtte - også flystøtte - til gennemførelse af resolution nr. 836,
og dermed opfordrede man dem til at betjene
FN, men det, NATO gjorde med sine to beslutninger af 2. og 9. august i år, som jo helt
åbenbart kun blev taget, fordi USA pressede
på - der skulle 12 timers diskussion til på det
første møde, hvor man kun havde regnet med 2
timer - var at presse sig på med en langt mere
vidtgående tolkning: man ville ikke bare være
tjener for FN, man ville påvirke FN, man ville
presse FN, og heri ligger der efter min opfattelse en meget betydelig risiko.
Derfor vil jeg også totalt afvise det svar, som
vi har fået på spørgsmål 22 om, hvordan NATO-beslutningerne skal forstås. Selvfølgelig er
der en principiel forskel på, at man siger, at vi
ikke vil påvirke krigens gang - det er faktisk
den ene sætning - og at man siger, at vi vil
bruge luftstyrker for at hæve kvælergrebet omkring Sarajevo. Følgerne af det sidste bliver en
påvirkning af krigens gang. Det må man så sige, hvis man mener det, men det er man bare
ikke blevet bedt om af FN. FN har bedt NATO

12135

17/8 93: 2. (sidste) beh. af f. t. beslutn. om et øget dansk engagement i UNPROFOR";Gert Petersen
7436;title_name;"om at være med til at sikre de sikre zoner, også
sikre vandforsyning osv., men ikke om at bryde belejringer i stor stil, og det er det, NATO
presser på for at komme til at gøre.
Den modsætning illustreres helt aktuelt af
noget, der er sket i går og i dag. Efter at de
bosniske serbere har rømmet de to bjerge, udtaler FN's talsmand - FN's talsmand! - at nok
er Sarajevo omringet, og serberne dominerer i
omegnen, men han vil ikke længere bruge
»belejring« om situationen. Talsmanden for
det amerikanske udenrigsministerium siger
derimod, at tilbagetrækningen fra bjergene var
et nødvendigt skridt, men bestemt ikke nok.
Kvælergrebet om Sarajevo skal standses, og
indtil det sker, står advarslen, som »vi« har
udstedt, bestemt ved magt.
FN's og USA's, dvs. NATO's, fortolkninger
af begivenhederne omkring Sarajevo inden for
det sidste par døgn er helt forskellige. Hvis
tolkning er så den autoritative, der får den afgørende betydning?
Det er mit håb, at det er FN's tolkning, og at
generalsekretæren vil være stærk nok til at
modstå presset. Men han er udsat for et pres,
og når vi siger ja, bidrager vi til at øge dette
pres på generalsekretæren for en bombning,
som griber direkte ind i krigen i strid med alle
hidtidige beslutninger. Det kan få forfærdelige
følger både for fredsforhandlinger, civilbefolkning og FN-soldater, og at vi har et medansvar, er givet.
Til allersidst vil jeg godt have at vide: Hvem
er »vi«, som Mr. Michael McCurry, der er talsmand for udenrigsministeriet i Washington, taler om, når han siger, at indtil det er sket, står
advarslen, som »vi« har udstedt, bestemt ved
magt?
De Forenede Nationer har ikke udstedt en
advarsel af den karakter. De Forenede Nationer har advaret imod, at begrebet sikre zoner
bliver underkendt. Frewer, FN's talsmand, siger, at der altså nu er ved at ske noget meget
positivt omkring Sarajevo. USA mener det
modsatte, nemlig at det langtfra er nok, og at
den advarsel, som »vi« har udstedt, derfor stadig står ved magt.
Det er heri, jeg ser den meget store risiko for
det, man er ved at foretage sig, nemlig at USA
tiltager sig en rolle, som ikke svarer til FN's, og
at NATO igen bliver brugt til formål, som ikke
svarer til det, FN havde lagt op til og bedt om.
Det er derfor, vi stemmer imod.

12136";Gert Petersen
9715;name_party;":
Som flere allerede har sagt, er det en meget
betydningsfuld afstemning, vi skal til, og det
har faktisk været en meget svær opgave at finde ud af, hvordan vi kunne sige, at vi ikke vil
gå ind i en borgerkrig, men gerne vil være med
til at sikre, at freden bevares, når den er skabt.
Vi har gjort vort bedste og er egentlig glade for,
at vi kunne skrive, som vi har gjort i betænkningsbidraget, for det er og bliver den bedste
måde at sikre sig imod at blive fejlciteret alt for
mange gange.
Vi har også bedt om, at nogle af besvarelserne fra forsvarsudvalgsmødet i går er kommet
med i betænkningen, men man kan allerede nu
se, at de svar, vi fik i nattens mulm og mørke,
allerede nu er blevet forældet. Jeg tænker bl.a.
på det spørgsmål, som er optrykt, hvor vi beder om en vurdering af situationen i det område, hvor den danske styrke bl.a. skal være,
nemlig Tuzlaområdet. I nat blev der svaret, at
det er et forholdsvis roligt område, men ikke
desto mindre kunne man kl. 8 i morges læse på
Ritzau, at der nu var heftige kampe i den nordlige industriby Tuzla, hvis forstæder var under
serbisk artilleribeskydning ledsaget af serbiske
infanteriangreb. Byen er et af de få steder, hvor
alliancen mellem muslimer og kroater fortsat
er i kraft, så dér er man da blevet enig om,
hvem man slås mod. Det kan jo hurtigt forandre sig, ved vi fra nogle af de andre svar, vi har
fået. Derfor spørger jeg: Er man i virkeligheden helt klar over, hvad det er, man sender
danske soldater ned til? Vi sender dem direkte
ned til et af de højspændte områder. Det kan
godt være, at FN har øje på Sarajevo, men det
er måske derfor, at man har flyttet brændpunkterne til de områder, som vi sender de danske
og nordiske soldater ned til. Jeg synes, at det er
en meget farlig situation, og nordboere har ikke en fair chance for at se, hvem der er ven, og
hvem der er fjende i det område.
Jeg har et spørgsmål til forsvarsministeren,
fordi der også er indløbet en meddelelse om, at
den svenske Riksdag på torsdag skal have en
tilsvarende debat, som vi har i dag, men at det
for svenskerne er en forudsætning for at sende
deres 850 mand af sted i den fælles nordiske
brigade, at der sker fremskridt under fredsforhandlingerne i Genéve. Hvad vil det betyde?
Vil det betyde, at vi risikerer, at svenskerne
rent faktisk lige pludselig siger, at der ikke er

12137

17/8 93: 2. (sidste) beh. af f. t. beslutn. om et øget dansk engagement i UNPROFOR";Annette Just
12155;title_name;"sket fremskridt, så de ikke sender nogen af
sted? Har vi så bare været til grin? Behøvede vi
slet ikke at have diskuteret den del af forslaget,
som drejer sig om en fælles nordisk indsats,
eller er det som sædvanlig blot en måde at prøve at vildlede befolkningen på?";Annette Just
12440;name_party;":
Med beslutningen i dag sender Danmark to
signaler til omverdenen. Det ene er, at vi stadig
væk opfatter FN som det centrale organ, verdens politibetjent, der skal gribe ind, når der
sker urimeligheder. Det andet er, at Danmark
har et medansvar for, hvad der foregår i verden. Vi lukker ikke vores døre, bygger ikke en
mur op om os og siger, at de andres problemer
ikke er vores, men påtager os en del af medansvaret for udviklingen.
I går kunne man i en radioudsendelse, hvor
man havde lavet sådan noget telefonhalløj, høre en række mennesker ringe ind og give deres
besyv med om det her. De, der var for, og de,
der var imod, stod sådan nogenlunde fifty-fifty, men det slående var, at de, der talte imod
beslutningen, faktisk alle sammen byggede det
på et fejlagtigt grundlag: der var faktuelle fejl i
det, man sagde.
Der er mange myter om, hvad det er, vi er i
gang med, og der er sikkert mange myter, der
vil blive båret videre af medlemmer af dette
Ting, men en kendsgerning er det altså, at vi
har prøvet at forhandle, prøvet sanktionerne
og har prøvet og stadig prøver de politiske
midler, men der er visse mennesker i verden,
man åbenbart ikke kan blive ved at snakke
med: til sidst må man sætte magt bag, hvis
man skal have flyttet noget. Det lærte man i
slutningen af 1930'erne, det er vi ved at lære
igen, og derfor håber jeg, at et samlet Folketing
i det mindste vil tage myterne ud af debatten.
En af de værste myter er, at dette skulle være
let, og at nogen skulle være glad for denne beslutning. En gang imellem har man indtrykket
af, at folk tror, at vi er en flok masochister, der
jubler over at skulle i gang med at træffe denne
beslutning. Beslutningen er uendelig svær, og
derfor skal jeg ligesom hr. Ellemann-Jensen
glæde mig over, at det meste af det partipolitiske er taget ud af debatten, men jeg vil så også
opfordre i alt fald alle de partier, der stemmer
for forslaget, til at følge det til dørs og ikke,
hvis det værste skulle ske, at danskere omkomi

12138

mer, benytte den situation til at kaste mudder i
hovedet på hinanden og fortælle, at det nok
var regeringens eller den og dens skyld, eller
uddannelsen, der ikke var god nok, eller hvad
det nu var. Vi må nu stå sammen om denne
meget vanskelige mission og sørge for, at den
hele vejen igennem ikke bliver partipolitisk.
Efter CD's opfattelse lever vi med beslutningen i dag op til alt det, der var meningen med
FN, da det blev skabt efter Anden Verdenskrig
og skulle være svaret på grusomhederne og
ødelæggelserne i verden før og under krigen.
Det er ikke en let beslutning, men den er rigtig,
og derfor er det godt, at et bredt flertal om et
par minutter træffer den.";Peter Duetoft
15114;name_party;":
Folketinget har gennemført en grundig og
seriøs debat om de muligheder og farer, situationen i Jugoslavien rummer. Forsvarsudvalget har haft et meget grundigt udvalgsarbejde
om, hvad det, som nu er foreslået, vil indebære, og jeg synes, at det, der står tilbage, er, at
det er en mulighed, som giver håb om bedre
udsigter for fredsprocessen og for det humanitære arbejde, og at den bør udnyttes. Det er
samtidig en støtte til FN's muligheder for både
nu og fremover at gøre en indsats, sådan som
det var tænkt efter FN-pagten.
Tilbage, tror jeg, står for os alle sammen en
tvivl, som kun kan vejres væk af de kommende
begivenheder. Jeg mener ikke, som jeg sagde i
går, at det er nogen skam at være i tvivl om en
beslutning af den rækkevidde.
Jeg synes på den anden side ikke, og dér vil
jeg godt knytte an til den linie, som hr. Gert
Petersen lagde som forklaring på SF's afvisning af forslaget, at man bakker FN op, når
man af frygt for motiverne hos nogle NATOlande afviser en klar beslutning om, at FN's
generalsekretær træffer den afgørende beslutning om at føre resolution nr. 836 ud i livet.
Jeg synes, at de ting, der er fremgået af NATO-kommunikeerne, og så vidt det er muligt af
svarene under udvalgsarbejdet, viser, at det,
der står tilbage, er det, som altid vil stå tilbage,
når lande arbejder sammen, nemlig at de har
forskellige motiver, men det afgørende er jo ikke hypoteserne og mulighederne, men hvad
der besluttes.
Jeg tror, at hr. Gert Petersen og jeg kan dele
et ønske om, at NATO Inu viser, at NATO også

12139

17/8 93: 2. (sidste) beh. af f. t. beslutn. om et øget dansk engagement i UNPROFOR";Jørgen Estrup
16751;title_name;"er i stand til at fungere som operatør for FN.
NATO er også til test her, men vi er nogle lande, som kan holde NATO fast på, at det ikke er
en NATO-aktion, men en FN-aktion. NATO
skal kun udføre FN's beslutninger, og det er
også på længere sigt perspektivet i denne beslutning.
(Kort bemærkning).";Jørgen Estrup
17066;name_party;":
Det er med fuld respekt for hr. Jørgen
Estrups holdning - i øvrigt erkender jeg fuldt
ud, at det er en vanskelig afgørelse, og jeg skal
ikke klandre nogen af dem, der er uenig med
mig - at jeg er nødt til at sige til hr. Jørgen
Estrup, at også jeg har håbet, at NATO, som
jeg ikke har haft noget særlig godt forhold til, i
hvert fald i disse nye tider kunne udvikle sig til
en operatør for FN, indtil FN fuldt ud blev i
stand til at operere. Jeg har ikke helt opgivet
håbet, men dette med de forskellige magters
motiver, som hr. Jørgen Estrup talte om, er altså ikke helt uvæsentligt, og når en af disse
magter er den stærkeste magt i NATO og i verden og faktisk påtvinger NATO sin vilje - det
var jo det, der skete på mødet den 2. august i år
- og derefter lægger pres på FN, må det give
anledning til den allerstørste bekymring.
Jeg vil godt spørge: Har De Forenede Nationers Sikkerhedsråd eller generalsekretæren
udtalt sig om, at hvis ikke kvælergrebet om Sarajevo blev ophævet, ville man bombe de serbiske stillinger? Jeg ved godt, hvad der er blevet sagt om sikre zoner, men har FN udtalt sig
om det dér med kvælergrebet? Men jeg hørte
altså den amerikanske talsmand sige, at indtil
kvælergrebet var ophørt, stod den advarsel,
som »vi« havde udstedt, bestemt ved magt.
Det er NATO's advarsel, og det betyder, at
NATO uhyre påtrængende nu presser sig på
ikke som operatør for FN, men for at dirigere
FN. Det er ikke alle NATO-magter, der ønsker
det, og det er slet ikke sikkert, at det lykkes jeg håber det ikke - men jeg kan konstatere, at
det er det, man i øjeblikket prøver, og det er
derfor, jeg advarer mod den beslutning, vi tager i dag, for jeg mener, at det flertal, der er, er
med til at øge presset på FN, fordi der er sket
denne kobling.";Gert Petersen
18851;name_party;":
Intet land kan betragte sig som en isoleret ø

12140

og lade alle andre udenfor passe sig selv: som
jeg sagde i går hænger vi sammen. Hvad enten
folk bor nogle få hundrede eller flere hundrede
kilometer fra os, er vi afhængige af dem, og
deres vilkår influerer på vores.
Kristeligt Folkeparti hilser med tilfredshed,
at vi tager denne beslutning i nordisk sammenhæng, i NATO- og EF-sammenhæng, og at vi
tager vores ansvar op. Så kan vi bare håbe, at
de initiativer, der nu er taget, resulterer i, at der
hverken bliver behov for bombning eller styrkerne til det formål, de egentlig var udset til.
Det er jo bare et håb, vi kan have, for hvad der
vil ske, ved vi ikke, men som jeg sagde i går,
kan vi ikke blive ved med at sige, at ulven kommer, når den ikke kommer, for så har folk efterhånden ingen tiltro til, at vi mener det alvorligt. Det, der sker nu, er, at vi viser, at vi faktisk
mener det, vi har sagt, alvorligt.
Hvad der end måtte ske med vores soldater,
er det klart, at det er vores fælles ansvar, og de
folk, der drager ud, ved også godt, hvilket ansvar de har, og hvilken risiko de løber.
Kristeligt Folkeparti slutter helt klart op om
beslutningen, og vi er glade for, at der er så
stort et flertal, at det ikke bliver afgjort med en
enkelt stemme.";Inger Stilling Pedersen
20161;title_name;":
Jeg vil gerne først takke Forsvarsudvalget
for et omhyggeligt, grundigt og hurtigt arbejde
med beslutningsforslaget.
Jeg er bange for, at der har udviklet sig misforståelser om flyoperationernes nærmere karakter, ikke mindst måske efter hr. Gert Petersens indlæg. Jeg må gøre opmærksom på, at
det udtrykkeligt står i resolution nr. 836, punkt
10, at muligheden for flystøtte alene skal tages
i anvendelse som støtte for UNPROFOR's arbejde i og omkring de særligt udpegede beskyttelsesområder, »safe areas«. Bestemmelsen autoriserer medlemsstaterne til enkeltvis
eller gennem regionale organisationer at støtte
UNPROFOR gennem flyoperationer i og
rundt om de sikrede områder. Der er således
ikke tale om, at eventuelle flyoperationer skal
tjene som et retshåndhævelsesmiddel endsige
en straffeaktion mod serberne. Det er nødvendigt at holde sig Sikkerhedsrådets egen helt
præcise autorisation for øje: Der er tale om en
klart begrænset militær mulighed, der i givet
fald udføres under Sikkerhedsrådets myndig-

12141

17/8 93: 2. (sidste) beh. af f. t. beslutn. om et øget dansk engagement i UNPROFOR";Niels Helveg Petersen
21286;title_name;"hed og i tæt koordination med generalsekretæren og den fredsbevarende FN-styrke. At begynde i denne sammenhæng at tale om FN
som krigsførende i en krig med uoverskuelige
konsekvenser er ude af proportion med den af
Sikkerhedsrådet nøje overvejede og afvejede
flyoption, flymulighed.
Jeg er personligt ikke så overrasket over, at
SF ender med det standpunkt, det har, for det
måtte man vente, men jeg synes, at SF's begrundelse for standpunktet er umådelig tynd.
NATO's udspil, siger SF, af 2. og 9. august i år
var en offensiv foranstaltning. Det er ikke korrekt! Jeg vil henvise til min besvarelse af
spørgsmål 22, hvor det i 2. afsnit klart hedder:
»... at det allerede i NATO-kommunikeet
af 2. august 1993, punkt 6, klart fremhævedes,
at eventuelle militære foranstaltninger fra NATO-landenes side i Bosnien-Hercegovina alene har til hensigt at understøtte humanitære
formål.«
Det tillader hr. Gert Petersen sig helt at
springe over, og det er dog nok så væsentligt.
Det gælder NATO-lande, og USA er også et
NATO-land. Jeg undrer mig over, at SF i sin
udtalelse anfører, at man støtter FN, men alligevel ikke er rede til at deltage i en operation
af denne art. SF hævder:
»... at skal Danmark afgive suverænitet i
spørgsmål om krig og fred, forudsætter det en
grundig drøftelse af det forfatningsmæssige
grundlag.«
I besvarelsen af udvalgets spørgsmål 20 er
der redegjort for forholdet til grundlovens § 20
i denne sammenhæng:
»Det ved beslutningsforslaget indhentede
samtykke fra Folketinget indebærer ikke afgivelse af suverænitet i henhold til grundlovens §
20, idet der ikke er tale om, at FN's Sikkerhedsråd eller FN's generalsekretær får overladt kompetence til at træffe beslutning om
indsættelse af danske styrker med direkte virkning for danske soldater.«
Tværtimod er det FN, der har anmodet den
danske regering om at bidrage med yderligere
styrker til de fredsbevarende operationer i det
forhenværende Jugoslavien. Denne afgørende
beslutning træffes af regeringen med Folketingets samtykke og udgør dermed selve retsgrundlaget for den danske indsats.
Jeg synes, det var vigtigt for eftertiden at få
præciseret, at der er betydelige misforståelser i

12142

SF's betænkningsbidrag. Jeg skal ikke blande
mig i SF's beslutning om at stemme imod - det
er SF's egen beslutning - men jeg har været
nødt til at korrigere fejlagtige begrundelser.";Udenrigsministeren
23673;title_name;":
Jeg vil gerne benytte lejligheden til at gøre et
par bemærkninger til de to mindretal, som har
manifesteret sig i betænkningen.
Først SF: SF har i betænkningen påpeget, at
man anser oprettelsen af sikre zoner i medfør
af Sikkerhedsrådets resolution nr. 836 for at
være et rigtigt tiltag på vejen til en fredelig løsning. Det fremføres fra SF's side, at man havde
kunnet støtte et dansk militært bidrag til de
sikre områder, såfremt beslutningsforslaget
udelukkende handlede om et bidrag hertil.
Jeg vil gerne gøre opmærksom på, at jeg er
glad for, at SF deler den opfattelse. SF har bevæget sig langt, og det synes jeg er godt, men
så skriver SF videre i sin mindretalsudtalelse,
at man ikke kan støtte forslaget på grund af
NATO's udspil vedrørende muligheden for
udvidet flyindsættelse, såfremt stranguleringen
af Sarajevo fortsætter.
Jeg synes, det er kedeligt, at SF ikke kan
støtte denne del af beslutningsforslaget. Efter
min opfattelse er SF's frygt for offensive NATO-handlinger fuldstændig ubegrundet. Det
fremgår jo klart af beslutningen, at der er tale
om en reaktion fra FN's og NATO's side, såfremt stranguleringen af Sarajevo og de andre
områder fortsætter. Der er altså ikke tale om,
at FN og NATO pludselig iværksætter en offensiv uden årsag, som SF øjensynlig frygter.
Men jeg har også et spørgsmål: Hvad er det
egentlig, hr. Gert Petersen forestiller sig verdenssamfundet skal gøre, hvis titusinder eller
hundredtusinder af indbyggerne i Sarajevo dør
i denne vinter af mangel på vand, mad og medicin? Det har hr. Gert Petersen ikke forklaret
os.
Jeg vil også gerne understrege for hr. Gert
Petersen, at det jo netop eksplicit af beslutningsforslaget fremgår, at en eventuel flystøtte
alene har til formål at understøtte den humanitære hjælpeindsats og ikke må fortolkes som et
forsøg på militære indgreb i konflikten.
SF har også hæftet sig ved en anden problemstilling. I betænkningen bemærker SF, at
uddannelsen af særlige hold til koordination
af eventuel flystøtte skulle være aldeles util-

12143

17/8 93: 2. (sidste) beh. af f. t. beslutn. om et øget dansk engagement i UNPROFOR";Hans Hækkerup
25802;title_name;"strækkelig ifølge officerer fra dette flystøttehold. Vi har i Forsvarsudvalget fremlagt nogle
omhyggelige svar, hvoraf det fremgår, at uddannelsen på ingen måde er færdig. Der vil således blive gennemført praktisk efteruddannelse i forbindelse med øvelsen »Action Express«
fra den 20. til den 24. september. Det er ligeledes klart, at man i lyset af de fremførte synspunkter fra forsvarets side endnu en gang vil
analysere den allerede gennemførte uddannelse med henblik på at afdække eventuelle
mangler, og da der er mere end en måned til
udsendelse af styrken, er der rigelig tid til at
efteruddanne flykontrolpersonellet på de områder, hvor der stadig måtte vise sig at være
behov herfor. Der er derfor intet praktisk problem på dette område.
Jeg finder endelig, at der er grund til at påpege, at netop flykoordinationsholdet nøjagtig
ligesom resten af styrken bliver opstillet efter
den særlige ordning, som har været anvendt
ved opstillingen af det danske bidrag til UNPROFOR i Bosnien, således som det blev besluttet af Tinget i september 1992. Det vil altså
sige, at styrken vil blive opstillet og udpeget,
efter at beslutningsforslaget er vedtaget i Folketinget, og derefter vil der blive givet hver enkelt, der er udpeget, lejlighed til at melde fra
med angivelse af begrundelse herfor. Der er
altså tale om fuld frivillighed for dem, der vil
blive udpeget til denne tjeneste, nøjagtig som
for resten af styrken.
Dernæst vil jeg vende mig til det andet mindretal, nemlig Fremskridtspartiet. Fremskridtspartiets argument har bl. a. været, at
man skulle forkaste forslaget under henvisning
til, at krigen i givet fald kunne risikere at sprede sig til andre områder.
Jeg er helt uenig i dette synspunkt, og det
viser for mig i virkeligheden, hvor lidt Fremskridtspartiet har forstået af det, der foregår
dernede. Krigen risikerer jo netop at sprede
sig, hvis vi ikke nu griber resolut ind fra det
internationale samfunds side. Derer ingen løsning i at lade dem kæmpe krigen færdig dernede, for hvis det sker, vil vi blot komme til at se,
at den spreder sig, og at serberne fortsætter i
Bosnien-Hercegovina, og så er det kun et
spørgsmål om tid, før konflikten breder sig til
Kosovo, Makedonien og måske endda endnu
længere. Min frygt er tværtimod, at hvis vi venter for længe med at gøre noget, vil den pris, vi
senere kommer til at betale, blive meget højere.

12144

Jeg kan heller ikke lade være med at undre
mig over de bemærkninger, Fremskridtspartiet
har gjort om den fællesnordiske styrke. Det
virker for mig at se grotesk, at Fremskridtspartiet bl.a. fremfører, at det er et særligt problem,
at de svenske styrker ikke skulle være uddannet til at optræde sammen med andre NATOlande. Det er klart, at det i nogle sammenhænge er vigtigt, at vi i NATO har fælles procedurer, men jeg vil gerne understrege, at vi jp har
erfaringerne fra den fællesnordiske styrke i
Makedonien, og det er klart, at denne styrke i
lighed med styrken dér vil kunne fungere uden
anvendelse af de særlige NATO-procedurer.
Der er dog én undtagelse herfra - det er jo
netop den, vi har taget højde for - nemlig
spørgsmålet om at kunne kommnunikere med
NATO-flyene. Det er altså netop derfor, man
fra svensk side har ønsket at få et NATO-land
til at stille et hold til denne funktion, og jeg
mener derfor, vi netop med et dansk hold har
sikret den fællesnordiske styrke bedst muligt.
Fru Annette Just havde også et spørgsmål
vedrørende de nordiske landes holdning til
dette her. Dertil vil jeg gerne sige, at nu går vi
jo igennem en proces, hvor de enkelte lande
træffer deres beslutninger. Derefter vil der blive afgivet et fællesnordisk svar til FN's generalsekretær. Jeg vil gerne understrege over for
fru Annette Just, at der ikke er nogen grund til
at forsøge at skabe tvivl om viljen i de nordiske
lande til at støtte FN i oprettelsen af de sikre
områder.
Endelig anfører Fremskridtspartiet, at Danmark bør trække sine styrker ud af BosnienHercegovina hurtigst muligt. Jeg forklarede allerede i går, at det ikke indgår i de danske planer. For det første har vi jo stillet disse styrker
under FN-kommando, og det vil sige, at det
derfor er en FN-beslutning. For det andet ville
en ensidig evakuering kunne kompromittere
de øvrige FN-styrkers sikkerhed, og det er ikke
acceptabelt.
Til slut vil jeg gerne tilslutte mig takken til
det flertal, som vil sige ja til det foreliggende
forslag. Jeg mener, det er utrolig vigtigt, at der,
når vi skal træffe en beslutning af den rækkevidde og med de mulige konsekvenser, som
der er tale om her, er et så robust flertal i Folketinget, som der er tale om her, og lykkeligvis
også et robust flertal i befolkningen, bag FN's,
NATO's og Danmarks indsats. Tak!

12145

17/8 93: 2. (sidste) beh. af f. t. beslutn. om et øget dansk engagement i UNPROFOR";Forsvarsministeren
30615;title_name;":
Den debat, vi har haft i går og i dag, har
været grundig og seriøs. Jeg er meget tilfreds
med, at den har ført til så bred opbakning bag
regeringens forslag, som tilfældet er eller rettere ser ud til at blive.
Men jeg vil gerne samtidig medgive de partier og de medlemmer, som er kommet til en anden opfattelse, at det også har været en svær
beslutning at træffe for os alle. Ikke mindst
fordi vi jo må indse, at den er forbundet med
risiko for det udsendte danske mandskab - en
risiko, som vi søger at minimere gennem det
materiel, der sendes med, og gennem fornøden
træning. Men der er stadig væk risiko.
Også i en overordnet politisk tegning er det
en svær beslutning at træffe, ligesom enhver
beslutning eller ikkebeslutning har været det
under hele denne både tragiske og samtidig
utrolig komplekse konflikt.
Det er en fattig trøst, at ingen - heller ikke i
bagklogskabens lys - har kunnet udpege den
rigtige løsning. Vi har drøftet, om det nu er en
borgerkrig eller ikke er en borgerkrig. Vi har
drøftet, om FN skal gå ind eller ikke gå ind
netop nu. Men ingen kan vel betvivle, at vi desværre også i årene fremover vil se nye konflikter, hvor mindretal undertrykkes, og hvor nye
blodige borgerkrigslignende tilstande vil opstå
i modstrid med det grundlag, vi selv har tiltrådt med FN-pagten i 1945.
Det, som vi og vore partnere har måttet lade
os lede af, har derfor været - man kan sige med
historiens erfaring - at folkemord, etniske udrensninger og skånselsløs brug af militær magt
ikke må få lov at passere, uden at verdenssamfundet reagerer - hverken af humanitære grunde eller af hensyn til vor egen og Europas sikkerhed.
Ser vi på den danske indsats hidtil, kan vi
konstatere, at vi har levet op til vort ansvar. Vi
er det land, som målt efter vores folketal har
mest personel i området. Også den humanitære bistand ligger helt i top. Vi deltager under
FN-flag i UNPROFOR-styrken i Kroatien,
Bosnien og Makedonien, vi er med i EF's og
CSCE's observatørmissioner, et stort antal
danske nødhjælpsarbejdere udfører et stort og
meget påskønnet arbejde, en dansk korvet deltager i den NATO-flåde, som overvåger embargoen mod Serbien og Montenegro, og vi er
med i drøftelserne i NATO, som har tilbudt

12146

FN-flystøtte til forsvar af UNPROFOR-styrkerne og af de sikre områder. Alt dette viser, at
vi er rede til at påtage os et medansvar ikke
bare i ord, men også i gerning.
Det er vigtigt for den konkrete sag, som vi
har debatteret i går og i dag, men betydningen
rækker også videre. De kommende års internationale udvikling er svær at forudsige. Den
rummer nye muligheder, men også nye risici,
og de sidste er de mest iøjnefaldende. Én ting
er helt sikker: Varetagelsen af Danmarks interesser udadtil - og det gælder også sikkerhedsområdet - bliver en sværere og frem for alt mere uoverskuelig opgave, end den var før. Vi vil
ikke i samme grad som før kunne forlade os på
det, vi plejer. Vi vil komme i situationer, hvor
vi skal træde nye stier. Den debat, vi har haft
her i dag, og den beslutning, vi træffer om lidt,
er et godt eksempel herpå.
Mange ordførere har understreget hensynet
til FN's rolle og muligheder som afgørende
for, at de personligt har taget det standpunkt,
de har taget. Regeringen deler det grundsyn.
Konfliktens forløb indtil nu har vist, at der
heller ikke for FN er nogen nem vej. Men når
der skal stemmes, og når der skal tages stilling,
er FN med sit idégrundlag og sin legitimitet
det bedste bud, vi har, også når vi tænker på
fremtidige konflikter. Derfor er der god grund
til at slutte op bag FN.
Vi har i forhold til eks-Jugoslavien set et
samvirke mellem de to organisationer, den verdensomspændende FN og den regionale organisation NATO, som vi jo begge har tiltrådt for
mange år tilbage. De har i deres respektive
traktatgrundlag forudset det samarbejde, der
nu praktiseres, og det har vi en pligt til at bakke op.
NATO kan med sin struktur og sine fysiske
muligheder sætte realiteter bag FN's beslutninger. Fra et dansk synspunkt kan vi kun være tilfredse hermed. Både for denne sags skyld
og også i et videre perspektiv af hensyn til Europas og dermed også Danmarks sikkerhed må
det være afgørende, at vi selvstændigt og sammen med vore øvrige NATO-partnere bevarer
NATO's vitalitet og evne til at gå ind under
FN's afgørende ord i nye konfliktløsninger på
globalt plan, og - vil jeg gerne tilføje - ikke
mindst, fordi vi her har et pålideligt instrument
til at sikre USA's fortsatte engagement i Europas sikkerhed. Vi ved jo godt, når alt kommer

12147

17/8 93: 2. (sidste) beh. af f. t. beslutn. om et øget dansk engagement i UNPROFOR";Nyrup Rasmussen
35226;title_name;"til alt, at uden USA intet NATO. Og uden en
NATO-struktur ikke en styrke til at følge de
svære beslutninger, som FN skal træffe, op i
praksis. Politik er beslutninger, men politik er
også at lade beslutninger følge af handling.
Nogle har allerede betegnet denne debat og
den beslutning, vi skal tage, som historisk. Lad
mig nøjes med at fastslå, at det ville have været
en fejl af historisk format, om vi havde undladt
at handle i dag. Vi har i planlægningen af det
danske bidrag til enheden løbende holdt kontakt med de andre nordiske lande. Jeg ved fra
kontakter i går og i dag, at de andre nordiske
lande nu er nået så langt i deres respektive interne beslutningsprocedurer, at vi efter Tingets
forhåbentlig brede vedtagelse af forslaget i dag
allerede senere på dagen eller tidligt i morgen
på fællesnordisk basis vil kunne kontakte FN's
generalsekretær og tilbyde vort fællesnordiske
styrkebidrag.
(Kort bemærkning).";Statsministeren
36164;name_party;":
Udenrigsministeren var inde på nogle betydningsfulde forfatningsmæssige aspekter af
det, vi drøfter her.
I den udredning, som for nylig blev udgivet
om den kommende internationale styrke, understreges det også meget kraftigt, at man må
få gennemdiskuteret og skabt det nødvendige
forfatningsmæssige grundlag for yderligere tiltag i denne retning.
Det, der bekymrer os en lille smule, er, at
man tilsyneladende har valgt den linie fra regeringens side, at vi sender styrkerne først, og
derefter afgør hen ad vejen, hvad det juridiske
grundlag er, ligesom vi hen ad vejen sørger for,
at uddannelsen kommer i orden.
Derved kommer vi i den situation, at de
mennesker, vi sender af sted, føler sig usikre.
Der er en betydelig offentlig diskussion også
blandt folkeretseksperter om, hvordan disse
forhold hænger sammen. Den tvivl og den diskussion er efter min mening ikke bortvejret
med udenrigsministerens tale her eller med
udenrigsministerens svar på spørgsmål nr. 20.
For når udenrigsministeren argumenterer for,
at der ikke er tale om, at FN's generalsekretær
får overladt kompetence til at træffe beslutning
om indsættelse af danske styrker med direkte
virkning for danske soldater, så må vi spørge,
hvad så med dette TAPC-hold, der skal funge-

12148

re som en integreret part af de bombeangreb,
hvis eventuelle iværksættelse man har overladt
NATO's generalsekretær suveræniteten til at
træffe beslutning om?
Jeg synes ikke, man uden videre ensidigt
kan fastslå, sådan som ministeren prøver at gøre det, at når man overlader til FN's generalsekretær at træffe beslutning på Danmarks
vegne om en anvendelse af danske styrker til
dette specifikke formål, er dette ikke suverænitetsafgivelse i grundlovens forstand, at der altså ikke er tale om, at vi har overladt nogen at
anvende danske militære magtmidler mod en
fremmed stat i henhold til grundlovens § 19,
stk. 2.
Det ville være klogt, synes jeg, hvis vi snarest muligt, i forbindelse med diskussionen om
den internationale styrke, kunne få disse forhold i orden. Og jeg synes også, det ville være
klogt, hvis man for fremtiden lagde den linie,
at man ordnede det juridiske, det uddannelsesmæssige og andre spørgsmål, før man traf beslutninger, sådan at vi ikke får det frygtelige
besvær med at fortolke os frem efterfølgende.
Det er egentlig på mange måder en lidt bekymrende situation, og det er ikke en bekymring,
SF har opfundet: det er faktisk en offentlig diskussion blandt en række folkeretseksperter i
øjeblikket.";Pelle Voigt
38654;title_name;"Jeg ved godt, at det kan være vanskeligt at
overholde taletiden, men det må være muligt
at vurdere. Dette indlæg var i alt fald væsentligt over 2 minutter.";Formanden
38828;name_party;":
Jeg synes, der er en ganske interessant forskel i stemmeføringen hos de ordførere, som
tilhører flertallet. Den radikale ordfører er beskeden i sin stemmeføring, og det gælder i øvrigt også udenrigsministeren, som jo da også
har et vist tilhørsforhold til Det Radikale Venstre, ligesom det gælder Socialdemokratiets
ordfører, mens derimod ordførerne fra det,
man i almindelighed kalder de borgerlige partier, med undtagelse af Kristeligt Folkeparti, er
helt anderledes stramme i mælet: Nu skal disse serbere sættes på plads. Nu har vi prøvet
længe nok med fredelige midler, nu går det altså ikke længere på den måde. Nu tager vi fat i
sablen og bomberne og sætter dem på plads.

12149

17/8 93: 2. (sidste) beh. af f. t. beslutn. om et øget dansk engagement i UNPROFOR";Gert Petersen
39617;title_name;"Nøjagtig sådan blev det ikke udtrykt, men
dette, at vi nu har prøvet længe nok med fredelige midler og der nu må militære midler til for
at sætte serberne på plads, gik igennem adskillige indlæg, og det var også en undertone, jeg
hørte hos statsministeren.
Det er i strid med FN's holdning. Det er ikke det, FN har lagt op til. Må jeg minde om, at
muslimerne, da de sikre zoner blev besluttet i
den meget omtalte resolution 836 og tidligere
824, var dybt skeptiske over for det. De var
nærmest afvisende. De tilsluttede sig ideen,
men under protest, og sagde, at det var ghettoer, at det ville ende med reservater ligesom reservaterne for indianerne i USA.
Det er det, FN har besluttet, og det er det, vi
drøfter her. Det er ikke noget med, at man nu
skal gå ind i krigen og sikre, at den får et helt
andet udfald, efter at vi så længe har prøvet
med fredelige midler at få den til at få et andet
udfald. Det skal jeg lige gøre opmærksom på.
Men hvorfor hører vi de toner? Jeg tror, vi
hører dem på grund af det militante NATOindslag, som er kommet, og som udenrigsministeren ikke kan få øje på. Jeg forstår godt psyken. Jeg har den psykologiske forklaring på
udenrigsministerens holdning. Han har været
en af de fremmeste fortalere for, at man ikke
skulle luftbombe. Han har vendt sig imod det
gang på gang, og det, han har sagt, har været
hamrende godt og rigtigt. Det er det ikke længere. Så skal han finde en forklaring på det, og
så får vi altså nogle betragtninger om, at det i
virkeligheden kun er meget begrænsede skridt
osv. Det er det også for så vidt angår FN. Men
er det det for så vidt angår NATO?
Jeg tror virkelig, at Danmark i NATO sammen med andre lande har prøvet på at neddæmpe den amerikanske entusiasme for
bombninger. Jeg tror, at udenrigsministeren
oplever det, som om han har vundet en sejr
over USA. Det kan han ikke sige her. Men der
har faktisk været skrevet meget både i den danske presse og i andre landes presse om, at man
har sloges inden for NATO om dette spørgsmål.
Jeg opfatter det altså desværre bare ikke rigtig som en sejr. Jeg mener, at USA med de udlægninger, som vi allerede i dag kan opleve fra
det amerikanske udenrigsministeriums side, og
som er helt forskellige fra de udlægninger, som
FN-talsmanden kommer med om situationen

12150

for Sarajevo, nu fører sig frem som den ledende, stærke magt i NATO, og at NATO nu skal
til at spille en rolle, som ikke er tjenerens, ikke
er operatørens, men er rollen hos den, der sætter dagsordenen. Det kan jeg da godt forstå at
udenrigsministeren ikke bryder sig om at se i
øjnene, ligesom jeg på den anden side godt
kan forstå, at nogle af de borgerlige ordførere
er meget stolte over det.
Jeg kan undre mig lidt over statsministerens
holdning. Men det er mit håb, at det ikke bliver til noget, at NATO og USA ikke får mulighed for at sætte dagsordenen, sådan som Mr.
McClusky - var det vist han hed - fra det amerikanske udenrigsministerium lægger op til.
Det er mit håb, at de ikke får mulighed for at
sætte dagsordenen. Og i så fald kommer vi
bedre ud af dette her, end det kunne se ud til,
og end flertallet lægger op til ved at give sin
tilslutning.
Hermed sluttede forhandlingen.
Afstemning
(Foretaget på den i forretningsordenens §
35, stk. 3, angivne måde).
Forslaget til folketingsbeslutning
vedtoges med 105 stemmer (S, KF, V, CD, RV
og KRF) mod 17 (SF og FP) 1 (Lissa Mathiasen (S)) stemte hverken for eller imod.";Gert Petersen
43037;title_name;"Dette vil blive meddelt udenrigsministeren.
Ø
Den sidste sag på dagsordenen var:
2) Anden (sidste) behandling af beslutningsforslag
nr. B 106:
Forslag til folketingsbeslutning om stop for
tvangsudkommandering af soldater til områder
uden for det egentlige NA TO-område.
Af Annette Just (FP) m.fl.
(Fremsat 16/8 93. Første behandling 16/8
93. Betænkning 17/8 93).
Der var stillet 2 ændringsforslag i betænkningen.
Uden for betænkningen var der ikke stillet
ændringsforslag.

12151 17/8 93: 2. (sidste) beh. af f. t. beslutn. vedr. tvangsudkomm. af soldater til visse områder 12152
Ændringsforslagene sattes først til forhandling.
Ingen bad om ordet.
Afstemning
Ændringsforslag nr. l og 2
vedtoges uden afstemning.
Forslaget som helhed sattes derefter til forhandling.
Forhandling";Formanden
43834;name_party;":
Fremskridtspartiet har tilsluttet sig SF's ændringsforslag til vort forslag med den begrundelse, at et midlertidigt stop for tvangsudkommandering, indtil forsvarsforligspartierne har
fundet ud af, at vi er nødt til at have frivillighed, når vi taler om at sende soldater uden for
det egentlige NATO-område, trods alt er bedre
end intet stop for tvangsudkommandering.
Jeg tror ikke, det vil komme bag på nogen,
når et flertal her i Folketinget, på trods af at vi
har bøjet os så langt, nu vil stemme imod dette
forslag. Jeg synes, det er en falliterklæring, at
det er de samme partier, som lige før sagde:
Men de skal ned at kæmpe, også midt i en borgerkrig, skønt man kan sige: Jamen vi har da
noget, der hedder en lille smule frivillighed,
når det drejer sig om Bosnien-Hercegovina.
Godt nok skal de danske soldater ned i det
område klos op ad Kroatien, men der er måske
ikke så mange i flertalspartierne, der har tænkt
på, at det er et grænseområde, vi sender vores
folk ned til, og at de bliver tvangsudskrevet til
området på den anden side af grænsen.
Jeg ved godt, at udenrigsministeren bl.a. i et
svar til Forsvarsudvalget har sagt: Jamen det
er kun 2 pet. af de soldater, der bliver sendt til
Kroatien, som er blevet tvangsudkommanderet. Men han erkendte dog, at det var 8 pet. af
befalingsmændene, der var udkommanderet til
Kroatien. En vis del af de folk, vi har i Kroatien, er tvangsudkommanderet. De har ikke ønsket at blive FN-soldater: de har ønsket at være soldater til forsvar af Danmark og det NATO-område, som vi er en del af. De har ikke
ønsket at være på en sådan udstationering,
men et folketingsflertal kan altså nu sige: Jamen det kan vi altid tale om siden hen.

Jeg synes, det er rystende, at flertallet end
ikke samme dag, som vi træffer beslutningen
om at sende yderligere tropper af sted og optrappe konflikten ved at give tilladelse til
bombninger, tør tage diskussionen op om reel
frivillighed. Derfor har jeg også bedt om, at et
par af de spørgsmål, som blev stillet i Forsvarsudvalget og besvaret i nattens løb, blev optrykt.
Der står bl.a. i svaret på spørgsmål nr. 3, at
det ikke er forsvarsministeren bekendt, at det
vil få karrieremæssige konsekvenser for det
personel, der melder fra efter udpegning til tjenesten i Bosnien. Men forsvarsministeren erkender dog, at han heller ikke er bekendt med
eksempler derpå på nuværende tidspunkt. Det
kommer jo også først lidt senere. Jeg synes, der
er nogle partier, der burde tænke sig om endnu
en gang og stemme for dette yderst menneskelige forslag for de danske soldater, vi sender
ned i den meget uhyggelige situation.
Hermed sluttede forhandlingen.
Afstemning
(Foretaget på den i forretningsordenens §
3$, stk. 3, angivne måde).
Forslaget til folketingsbeslutning
forkastedes, idet 17 (SF og FP) stemte for, 106
(S, KF, V, CD, RV og KRF) imod.
Meddelelser fra formanden:";Annette Just
46700;title_name;"Der er ikke mere på dagsordenen.
Der er foretaget ændringer i følgende udvalg:
Forsvarsudvalget (16/8 93):
Udtræder: Fischer (KF)
Ny stedf.: Ahlmann-Ohlsen (KF)
Udtræder: Pia Larsen (V)
Nyt medl.: Ellemann-Jensen (V)
Udtræder: Jens Thoft (SF)
Nyt medl.: Gert Petersen (SF)
Udtræder: Inger Marie Bruun-Vierø (RV)
Nyt medl.: Jørgen Estrup (RV)

12153

17/8 93: Meddelelser fra formanden";Formanden
47099;title_name;"Der er ikke mere at foretage i dette møde, og
jeg vil gerne benytte lejligheden til at takke
medlemmerne for den store forståelse, de har
vist for de lidt anderledes forhold. Skulle det
blive nødvendigt at indkalde Folketinget til
flere møder i denne samling, vil meddelelse

12154

om tidspunkt og dagsorden blive tilstillet medlemmerne skriftligt.
Fortsat god sommer!
Mødet hævet kl. 14.01";Formanden
