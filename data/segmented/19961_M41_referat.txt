split;reason;text;value
0;;"Tirsdag den 14. januar 1997 (D)

41. m ø d e";
82;Time;"Dagsorden
1) Spørgsmål om meddelelse af orlov til og
indkaldelse af stedfortrædere for følgende
folketingsmedlemmer:
Jens Risgaard Knudsen (S) og
Peter Brixtofte (V).
2) Indstilling fra Udvalget til Valgs Prøvelse.
3) Første behandling af lovforslag nr. L 113:
Forslag til lov om ændring af lov om leje og lov
om midlertidig regulering af boligforholdene.
(Kompensation til lejerne som følge af for høj
regulering i 1996 m.v.).
Af boligministeren (Ole Løvig Simonsen).
(Fremsat 11/12 96).

at
at

at

at

at

4) Første behandling af lovforslag nr. L 115:
Forslag til lov om en rejsegarantifond.
Af erhvervsministeren (Mimi Jakobsen).
(Fremsat 11/12 96).
at
Meddelelser fra formanden";kl. 13.00
799;title_name;":
Fra statsministeren har jeg modtaget følgende
skrivelse af 30. december 1996:

at

»Efter statsministerens indstilling er det ved
kongelig resolution af 30. december 1996 besluttet,
»at undertegnede statsminister Poul Nyrup
Rasmussen fortsat beklæder stillingen som
statsminister,
at afskedige i nåde erhvervsminister Mimi
Jakobsen, Kommandør af Dannebrogordenen, og sundhedsminister Yvonne Herløv
Andersen, Kommandør af Dannebrogordenen, fra de dem hidtil betroede ministerstillinger,
at økonomiminister og minister for nordisk
samarbejde Marianne Jelved, finansminister

at

3037

Mogens Lykketoft, udenrigsminister Niels
Helveg Petersen, miljø- og energiminister
Svend Auken, minister for udviklingsbistand Poul Nielson, arbejdsminister Jytte
Andersen, forsvarsminister Hans Hækkerup, socialminister Karen Jespersen, boligminister Ole Løvig Simonsen og skatteminister Carsten Koch fortsat beklæder de dem
hidtil betroede ministerstillinger,
udnævne justitsminister Bjørn Westh til trafikminister,
udnævne undervisningsminister Ole Vig
Jensen til kirkeminister, således at han tillige
fortsat beklæder stillingen som undervisningsminister,
fritage indenrigsminister og kirkeminister
Birte Weiss for stillingen som kirkeminister
og udnævne hende til sundhedsminister,
således at hun tillige fortsat beklæder stillingen som indenrigsminister,
udnævne kulturnunister Jytte Hilden til
forskningsminister, trafikminister Jan Trøjborg til erhvervsminister og forskningsmi-,
nister Frank Jensen til justitsminister,
betegnelsen for Landbrugs- og Fiskeriministeriet ændres til Ministeriet for Fødevarer,
Landbrug og Fiskeri (Fødevareministeriet),
og at der til dette ministerium fra Sundhedsministeriet overføres sager vedrørende
ernærings- og levnedsmiddellovgivningen
og Levnedsmiddelstyrelsen,
udnævne landbrugs- og fiskeriminister
Henrik Dam Kristensen til minister for
fødevarer, landbrug og fiskeri (fødevareminister) og højskoleforstander Ebbe Lundgaard til kulturminister,
lovgivning og sager vedrørende regulering
af og tilsyn med de finansielle virksomheder overføres fra Erhvervsministeriet til
Økonomiministeriet,
den departementale ekspedition af sager
vedrørende nordisk samarbejde fortsat sker
i Udenrigsministeriet under ledelsen af
ministeren for nordisk samarbejde og på
hendes ansvar.«

Jeg tillader mig at anmode hr. formanden om at
underrette Folketinget herom.
sign. Poul Nyrup Rasmussen.«
Medlem af Folketinget Jens Risgaard Knudsen
har meddelt mig, at han på grund af sygdom

3038

Tirsdag den 14. januar 1997

ikke vil kunne give møde i Tinget i mindst 7
dage, hvorfor han anmoder om orlov, jf. Folketingets forretningsordens § 41, stk. 3, litra a, fra
og med d.d. og om, at stedfortræderen må blive
indkaldt.
Medlem af Folketinget Peter Brixtofte har meddelt mig, at han ikke vil kunne give møde i Tinget i mindst 7 dage, hvorfor han anmoder om
orlov, jf. Folketingets forretningsordens § 41,
stk. 3, litra c, fra og med d.d. og om, at stedfortræderen må blive indkaldt.
Medlemmer af Folketinget Helge Adam Møller
(KF), Bendt Bendtsen (KF), Brian Mikkelsen
(KF), Gitte Seeberg (KF), John Vinther (KF), Birthe Rønn Hornbech (V), Inge Dahl-Sørensen (V),
Bertel Haarder (V), Svend Aage Jensby (V),
Erling Oxdam (V) og Ulla Tørnæs (V) har meddelt mig, at de ønsker skriftligt at fremsætte:
Forslag til lov om ændring af straffeloven og
retsplejeloven. (Skærpet indsats mod voldskriminalitet m.v.).
(Lovforslag nr. L 134).
Medlemmer af Folketinget Bent Hindrup
Andersen (EL), Keld Albrechtsen (EL) og Bruno
Jerup (EL) har meddelt mig, at de ønsker at stille
følgende forespørgsel til fødevareministeren:
»Vil ministeren redegøre for regeringens oplæg
til den kommende Nordsøkonferences ministermøde den 13. og 14. marts 1997 om fiskeripolitikken, herunder hvilke løsninger regeringen vil
pege på for at sætte stop for de store mængder
udsmid, som EU's kvotepolitik forårsager, samt
hvilke initiativer regeringen vil foreslå for at
fremme den økologiske balance og skånsomt
fiskeri i Nordsøen, herunder flådekapacitetens
tilpasning til fiskerimulighederne, indsatsregulering samt fremme af økologisk fiskeri?«
(Forespørgsel nr. F 37).
Medlemmer af Folketinget Ole Donner (DF),
Kristian Thulesen Dahl (DF), Pia Kjærsgaard
(DF) og Poul Nødgaard (DF) har meddelt mig,
at de ønsker at stille følgende forespørgsel til
trafikministeren:

»Hvilke oplysninger kan regeringen give om
den manglende bogføring på 3,5 mia. kr. i
Trafikministeriet, hvor vil regeringen placere
ansvaret, samt hvilke konsekvenser vil det få for
de implicerede?«
(Forespørgsel nr. F 38).

Den første sag på dagsordenen var:
1) Spørgsmål om meddelelse af orlov til og
indkaldelse af stedfortrædere for følgende
folketingsmedlemmer:
Jens Risgaard Knudsen (S) og
Peter Brixtofte (V).";Henning Grove
5599;title_name;":
Hr. Jens Risgaard Knudsen har søgt orlov i henhold til forretningsordenens § 41, stk. 3, litra a,
jf. stk. 5, på grund af sygdom.
Hr. Peter Brixtofte har søgt orlov i henhold til
forretningsordenens § 41, stk. 3, litra c.
Hvis ingen gør indsigelse, vil jeg betragte det
som vedtaget, at der meddeles de pågældende
orlov som ansøgt fra og med den 14. januar
1997, og at stedfortræderne indkaldes som midlertidige medlemmer. (Ophold). Det er vedtaget.

Den næste sag på dagsordenen var:
2) Indstilling fra Udvalget til Valgs Prøvelse.
Forhandling";Henning Grove
6164;name_party;":
Folketinget har nu vedtaget at meddele orlov til
2 medlemmer af Folketinget og at indkalde
stedfortræderne.
Som ordfører for Udvalget til Valgs Prøvelse
skal jeg gøre indstilling om, at stedfortræderne
godkendes som midlertidige medlemmer af
Folketinget.
Jens Risgaard Knudsen er valgt i Nordjyllands Amtskreds, og i anledning af hans orlov
indkaldes 2. stedfortræder for Socialdemokratiet
i denne amtskreds, faglig sekretær Ilse Hansen,
idet 1. stedfortræder, konsulent Kim Nøhr
Skibsted, ikke har ønsket at indtræde som midlertidigt medlem under denne orlov.

Tirsdag den 14. januar 1997
Peter Brixtofte er valgt i Fyns Amtskreds, og i
anledning af hans orlov indkaldes 1. stedfortræder for Venstre i denne amtskreds, journalist
Lars Chr. Lilleholt.
Udvalget til Valgs Prøvelse har i et møde i
dag behandlet disse sager, og jeg kan herefter på
udvalgets vegne afgive følgende indstilling:
Faglig sekretær Ilse Hansen og journalist Lars
Chr. Lilleholt godkendes som midlertidige
medlemmer af Folketinget fra og med den 14.
januar 1997.
Hermed sluttede forhandlingen.
Afstemning
Udvalgets ovennævnte indstilling vedtoges
enstemmigt med 125 stemmer.

Den næste sag på dagsordenen var:
3) Første behandling af lovforslag nr. L 113:
Forslag til lov om ændring af lov om leje og
lov om midlertidig regulering af boligforholdene. (Kompensation til lejerne som følge af
for høj regulering i 1996 m.v.).
Af boligministeren (Ole Løvig Simonsen).
(Fremsat 11/12 96).
Lovforslaget sattes til forhandling.
Forhandling";Klaus Hækkerup
7690;name_party;":
I det fremsatte lovforslag er der indbygget flere
elementer.
Et element drejer sig om tilpasningsprocenten
for 1996 til regulering af lejen. For at undgå misforståelser ønskes en ændring af loven, så det
klart fremgår, at det altid er tilpasningsprocenten ved den senest udmeldte bekendtgørelse,
der lægges til grund ved reguleringen.
Der reguleres hvert år med 2 pet. tillagt en tilpasningsprocent for det pågældende finansår.
Teksten foreslås ændret bl.a. under henvisning
til den fejl, der opstod i forbindelse med tilpasningsreguleringen for 1996. For at få rettet op på

3039

den misforståelse, der herved skete, har der
været ført en forhandling mellem boligministeren, Lejernes Landsorganisation og Udlejerforeningen, hvorunder man blev enige om, at
der må findes en samlet løsning, en løsning, der
tilgodeser hele gruppen ...";Jytte Madsen
8560;title_name;":
Må jeg bede om ro i salen!";Henning Grove
8605;name_party;":
... for at få rettet på dette igen.
Det betyder, at der for 1998 indbetales 1 kr.
mindre pr. m2 til Grundejernes Investeringsselskab. Dette finder vi er en god løsning, og med
den ændrede formulering af loven skulle der
ikke fremover kunne ske misforståelser.
Et andet element er, at der nu indføres en
straffebestemmelse, der kan tages i anvendelse,
såfremt der ved formidling af lejebolig kræves
eller modtages et vederlag. Hidtil har det ikke
været muligt at retsforfølge personer, der kunne
finde på at udnytte denne fremgangsmåde.
Også dette punkt finder vi meget positivt.
Et tredje element er, at der i enhver bolig
selvfølgelig skal være adgang til vand - det er
en naturlig ting - men hvis der skulle ske det, at
en udlejer glemmer at betale, så der bliver lukket for vandforsyningen til lejligheden, vil lejeren ved kommunens mellemkomst kunne få
genetableret vandforsyningen. Det mener vi er
et godt og positivt tiltag. Det økonomiske mellemværende, der så vil blive, vil være et mellemværende mellem udlejeren og kommunen.
Derfor ser vi samlet dette som et godt og konstruktivt lovforslag, som Socialdemokratiet kan
give sin fulde støtte.";Jytte Madsen
9774;name_party;":
Som ordfører for Venstre skal jeg straks sige, at
uden væsentlige indrømmelser fra ministerens
side bliver det vanskeligt for Venstre at støtte
lovforslaget.
Det består jo af fire delelementer. Det første
element er sådan set det vigtigste og det, der er
begrundelsen for loven, nemlig en ændring af
reglerne om satsregulering. Det andet element
er regler om strafansvar for selskaber og juridiske personer. Det tredje element er regler om
varmeregnskaber i ejendomme, hvor der ikke er
opvarmning. Og det fjerde element er reglerne
om vandleverancer til lejere i udlejningsejendomme.

3040

Tirsdag den 14. januar 1997 (L 113)

Det er som sagt det første punkt, der har givet
anledning til denne ændring, som jeg vil kalde
en lappelov og et forsøg på at udbedre nogle
fejl, som man blot kunne lade ligge. Der har
været kludder ved beregningen af satsreguleringprocenten, tilpasningsprocenten, hvor man
først kom med det ene, så med det andet, så
med det tredje, og nu vil man altså prøve at få
det bragt ud af verden ved at stille lejerne som
gruppe betragtet over for udlejerne som gruppe
betragtet. Det er vist en klassepolitik, vi ikke har
set magen til i mange år.
Det er mærkeligt, at man stiller det op på den
måde. Det er jo altså småpenge, det handler om
- ifølge bemærkningerne 20-25 mio. kr. - og der
er mange lejere, som ikke vil kunne få penge tilbage i 1998. Man regner med, at ca. 17 pet. om
året flytter fra deres lejligheder, så på to år, altså
fra 1996 til 1998, vil 34 pet. være flyttet. Det er
altså ca. en tredjedel af hele lejermængden. De
vil slet ikke få nogen føling med denne lov indtil
år 1998.
Det undrer mig i den forbindelse, at der står i
bemærkningerne til lovforslaget, at dette med
satsreguleringsprocenten beror på en aftale mellem Lejernes LO, Udlejerforeningen Danmark
og boligministeren. Jeg vil da opfordre boligministeren til at fremlægge denne aftale i Boligudvalget.
Ordningen vil efter vor mening give udlejere
og administratorer et stort ekstraarbejde, og det
vil være forbundet med usikkerhed for lejerne,
hvornår det går op, og hvornår det går ned. Jeg
anbefaler, at man benytter en faktor, der gør
satsreguleringen endelig med det samme, nemlig nettoprisindekset.
Med hensyn til de tre andre dele er det således, at hvad angår straffebestemmelser, er det jo
konsekvensændringer. Hvad angår indførelse af
varmeregnskaber i ejendomme, der ikke har
opvarmning, forstår vi slet ikke bestemmelsen,
og vi tror heller ikke, at lejerne vil kunne forstå,
at visse foranstaltninger ikke må komme med i
lejen. Man skriver direkte i bemærkningerne, at
det foreslås, at udgifter til miljøforbedringer og
ressourcebesparende foranstaltninger ikke
kommer med i lejen. Det mener vi er meget forkert, og det må der altså ses på i udvalget.
Jeg har heller ikke noget imod, at der bliver
indført en bestemmelse med hensyn til, at kommunerne kan udlægge beløb til skyldige vandregninger, så lejerne kan få vand. Det er absolut rimeligt. Men hvorfor skal det komme nu?
Jeg har ikke hørt om nogen retssager eller

fogedsager, hvor det har været aktuelt på den
måde at skaffe vand til lejerne. Jeg tror, det bare
er for at fylde op, for at man ikke skal opdage,
hvor tosset og forkert hovedbegrundelsen for
lovforslaget i virkeligheden er, nemlig den
ændrede satsregulering.
Altså vi kan ikke umiddelbart sige ja til dette
lovforslag. Vi vil gerne forhandle om det og stille diverse spørgsmål til ministeren i Boligudvalget. Så må vi se, hvad vi kan få ud af det. Måske
når vi at få det nye lovforslag til en samlet boliglovgivning på bordet inden. Hvem ved?";Erling Oxdam
13376;name_party;":
Jeg kan ikke dy mig for indledningsvis at slå
fast, at nu behandler vi altså for gud ved hvilken
gang, mens Lejelovskommissionen arbejder, et
lovforslag, der sigter mod at ændre lejelovgivningen. Det er mildt sagt en mærkværdig måde
at respektere Lejelovskommissionens arbejde
på.
Selve lovforslaget består jo af fire delelementer. De to delelementer, der vedrører dels juridiske personers ansvar og dels det at sikre levering af vand i situationer, hvor udlejer ikke har
betalt regningen til vandværket, har jeg sådan
set ikke nogen bemærkninger til. Det forekommer at være meget rimeligt og meget fornuftigt.
Men så er der det element, der vedrører
udgifter som følge af lov om fremme af energiog vandbesparelser. Der har en eller anden teknokrat i Boligministeriet fundet ud af, at det skal
ikke indgå i lejen: det skal nu medtages på et
varmeregnskab. Men det vedrører jo netop ejendomme, hvor udlejer ikke leverer varme til
lejerne. Derfor er der naturligt nok ikke noget
varmeregnskab. Nu skal man altså til fremover
at udarbejde varmeregnskab, hvorpå de eneste
poster er de offentlige afgifter. Det er bureaukratisk, det koster penge, og det er hul i hovedet, for at sige det mildt.
Så er der spørgsmålet om kompensation som
følge af det forhold, at de offentliggjorte tilpasningsprocenter har været forkerte. Det skal ikke
være nogen hemmelighed, at Det Konservative
Folkeparti på sigt ønsker en fri lejedannelse.
Havde man det, havde man været fri for alt det
her fidlen frem og tilbage med tilpasningsprocenterne.
Men det har vi ikke, og i den situation vil vi
da sådan set ikke modsætte os, at lejerne under
en eller anden form kompenseres for den forkerte tilpasningsprocent. Men det er måden, det
sker på. Også i Det Konservative Folkeparti har

(381)
Tirsdag den 14. januar 1997 (L 113)
vi undret os over, at der i bemærkningerne står,
at den måde, man gør det på nu, beror på en
aftale, der også er indgået med Udlejerforeningen Danmark.
Så vidt jeg er orienteret, har Udlejerforeningen Danmark bestridt, at en sådan aftale skulle
være indgået, og det er mildt sagt mærkværdigt,
at boligministeren skriver, at der er indgået en
sådan aftale, når i hvert fald den ene af de
påståede aftaleparter ikke mener at have indgået en sådan aftale.
Så er der også det besynderlige i måden, man
vælger at kompensere på, som også hr. Erling
Oxdam var inde på. Man vælger at kompensere
lejerne som gruppe betragtet, det vil sige også
de lejere, der rent faktisk ikke er blevet påført en
forhøjet lejeudgift, og omvendt ikke de lejere,
der af indlysende grunde ikke kan blive kompenseret, nemlig fordi de måtte være fraflyttet.
Vi mener, det er en mærkværdig måde, man
vælger at kompensere på.
Det, man i hvert fald kan sige, er, at nu må da
efterhånden selv regeringen have indset, at det
at tilpasse omkostningsbestemt husleje ved
hjælp af en tilpasningsprocent må være passé.
Det er vist ikke, hvis jeg ikke tager helt fejl, lykkedes en eneste gang at ramme den rigtige tilpasningsprocent. Der har altid skullet efterreguleres. Det tyder på, at man bør vælge en anden
måde at regulere på. Men det er meget vanskeligt for Det Konservative Folkeparti at støtte forslaget, som det her foreligger.";John Vinther
16595;name_party;":
I modsætning til Venstre og Det Konservative
Folkeparti er SF som bekendt tilhænger af en
reguleret leje.
Jeg synes også, det er rart at se, at de boligpolitiske initiativer både inden juleferien og nu
også efter slår meget kraftigt fast med meget
stor energi fra et meget stort flertal i Folketinget,
at man ønsker at have en reguleret leje. Det er jo
også derfor, vi i dag går ind og regulerer ud fra
den grundtanke, at selvfølgelig skal folk, der
ejer en bolig, have dækket deres omkostninger
ved det. Det, vi skiller på, er, om det skal væré et
spekulationsobjekt.
Må jeg godt sige til de to foregående ordførere, der begge var varme fortalere for den fri
huslejefastsættelse, at det, man glemte at fortælle, er, at Lejelovskommissionens foreløbige konklusioner er, at det vil betyde huslejestigninger
på 60 pet. - på 60 pet. i gennemsnit og på 39 pet.
i København.

3041

Det vil sige, at det, man ønsker, er en himmelflugt i huslejedannelserne, der siger sparto til,
hvad vi nogen sinde har set i dette land. Det vil
ske, hvis man giver huslejerne fri.
Derfor ros til boligministeren for at fastholde
princippet, der hedder det omkostningsbestemte lejeprincip.
Det, vi retter op på i dag, er en fejl. Det er, fordi man har lavet en regnefejl i Finansministeriet
i efteråret, hvor man troede, at man skulle lade
pristalsreguleringen stige med 0,7 pet. I stedet
for blev det 0,0 pet. Den fejl betyder, at udlejerne
opkræver for meget i kapitalafkast og for meget
til hensættelser til udvendig vedligeholdelse.
Dette lovforslag sikrer så, at det for meget
udbetalte tilbagebetales. Det er den ene del af
det. Den anden del er lejerne og vand. Vi er i SF
enige i, at lejerne også skal have vand. Det forhold, at noget ikke administreres rimeligt, skal
ikke gøre, at mennesker ikke kan få vand. Det
forstod jeg at de andre ordførere også var enige
i.
Jeg synes også, der er megen god idé i, at
energimærkningen og energiplanlægningen,
som vi i øvrigt ønsker at fremme, og som entydigt jo har noget at gøre med en beboelses energiforbrug, ikke indgår i huslejen, men indgår i
varmeregnskabet. Det er dog sund fornuft. Det
er jo dér, det hører hjemme, og jeg forstod ikke
Venstres ophævelser imod det.
Vi er også meget enige med hensyn til at
ændre boligreguleringsloven, så ikke kun personer, men også juridiske personer, og det betyder selskaber, kan ifalde ansvar for overtrædelse af lejeloven. De eksempler, vi har set på, at
nogle udlejere udnytter boligmangelen til at få
ulovlige penge under bordet, er ikke rimelige.
Ingen kan vist være interesseret i, at den trafik
bliver lovliggjort.
Det er jo det, vi vil med det her forslag: at >
sige, at også et selskab, der foretager den type af
transaktioner, fremover udsætter sig for et strafansvar. Må jeg ikke godt spørge: Er Venstre og
De Konservative ikke også enige i det, eller
mener man, at det skal kunne foregå, uden at
man skal kunne idømmes straf? Var det sådan,
jeg skulle høre indvendingerne?
Sammenfattende er det en fornuftig pakke,
men med to problemer. Det ene må skyldes en
forglemmelse. Som man læser § 1, nr. 4, og § 2,
nr. 7, er det sådan, at man kun kan regulere i
forhold til ejerne, men ikke i forhold til lejerne,
der er blevet snydt. Jeg antager, at det skyldes
en forglemmelse fra boligministerens side, at

3042

Tirsdag den 14. januar 1997 (L 113)

han ikke har nævnt lejerne. Det kan da ikke passe, at vi laver asymmetri i det her. Jeg vil godt
sige, at for SF vil det være afgørende, når vi skal
vedtage loven, at symmetrien bliver genoprettet.
Så har vi en anden lille ting, vi også godt vil
diskutere: det er den måde, det reguleres på. Jeg
er enig i, at vi skal passe på ikke at gøre boliglovgivningen for indviklet og derfor passe på
ikke at indføre for mange forskellige reguleringsmekanismer. Vi så hellere satsreguleringen
end pristalsreguleringen anvendt som reguleringsmekanisme.
Det har såmænd også den åbenbare grund, at
satsreguleringen som regel er lavere, og SF er jo
bl.a. sat i denne verden for at beskytte lejerne.
Under udvalgsarbejdet vil vi være optaget af
at prøve at få en regulering, som vil sikre, at der
ikke bliver for mange reguleringer.
Men jeg vil godt spørge boligministeren
direkte, om det er en forglemmelse, at man ikke
har fået skabt symmetri mellem ejere og lejere.
Sådan vil vi opfatte det. Får vi bekræftet, at det
er en forglemmelse, der vil blive rettet, vil SF
kunne stemme for lovforslaget.";Villy Søvndal
21030;name_party;":
Man kunne af et par eller flere af de foregående
ordførertaler få det indtryk, at det her var en
dramatisk, ja ligefrem principiel sag. Det er det
jo ikke. Det drejer sig om det, som jeg ville kalde
en reparationslov. Der er begået nogle fejl: der
er i øvrigt nogle huller fra tidligere gennemført
lovgivning, som nu skal fyldes ud, og det gør
man så. Det er i sig selv overordentlig fornuftigt.
Vi har tidligere oplevet, at man var nødt til at
kompensere udlejerne for nogle fejl i forbindelse
med varslingerne. Nu er det lejernes tur, og det
må vi så også gøre: det var det, der skete i forbindelse med den gale udmelding af tilpasningsprocenten i efteråret.
Det er lidt kompliceret administrativt: det er
der ikke så meget at gøre ved. Som bekendt flytter lejerne jo lidt hyppigere end udlejerne, og
derfor kan man altså ikke så nemt følge op vedrørende den enkelte lejer, som man måske kunne vedrørende udlejeren. Det har man efter min
mening løst på en yderst fornuftig måde i lovgivningen: det kan vi fuldt ud støtte fra radikal
side.
De tre andre elementer i lovgivningen er jo
altså dels straffelovsbestemmelserne, som er en
konsekvensopfølgning af anden lovgivning, og
det er dels spørgsmålet om, hvor man skal sørge

for at kunne kompensere for udgifter i forbindelse med energi- og vandbesparelser.
Endelig er der den sidste og måske den mest
interessante af bestemmelserne, nemlig at man
sikrer, at lejere ikke kan komme i den helt urimelige situation, at man lukker for vandet kommunalt, fordi man ikke har betalt, hvad der
skulle betales. Det har vi tidligere ordnet på
varmeforsyningsområdet: nu ordner vi det altså
også her, når det drejer sig om vandforsyningen.
Det skulle forhåbentlig forhindre, at nogen
kommer i klemme.
Dette er efter min bedste overbevisning praktisk og fornuftigt og derfor også noget, vi fra
radikal side fuldt ud kan støtte.";Jørgen Estrup
22916;name_party;":
Da mit partis ordfører desværre ikke kan være
til stede, vil jeg prøve at give udtryk for Fremskridtspartiets holdning til dette lovforslag.
Jeg må nok give hr. Jørgen Estrup ret: Det er
en reparationslov: den har ikke de helt store
dimensioner. Men bevares, jeg går ikke så langt
som hr. Erling Oxdam fra Venstre og siger, at
disse 20-25 mio. kr. jo næsten ingenting betyder.
Det kan da godt være, at det betyder noget for
dem, det rammer, og derfor er jeg fuldstændig
enig i, at vi er nødt til at få rettet op på det.
Om det i alle henseender er det geniale, vi har
skrevet ned, vil jeg meget nødigt udtale mig om
på nuværende tidspunkt, men jeg vil garantere
regeringen, at vi vil stille spørgsmål i udvalget,
og at vi vil se meget positivt på forslaget. Vi vil
ikke være med til, at sjusk i lovgivningen får lov
til at stå hen, bare fordi der er en kommission,
der arbejder. Sådan noget kan vi ikke risikere.";Annette Just
23852;name_party;":
Jeg synes, det var interessant at høre fru Annette
Justs indlæg og måske også lidt overraskende,
for man kunne godt have frygtet, at Fremskridtspartiet ville have indtaget samme klassepolitiske holdning som hr. Oxdam og hr. John
Vinther, men det gjorde det altså bemærkelsesværdigt ikke.
Det synes jeg da skal nævnes som noget positivt, men det illustrerer jo bare, hvilken ørken af
politisk elendighed hr. Oxdam og hr. John
Vinther er på vej ud i, når det gælder deres liberalistiske felttog mod lejerne: helt ned i de
mindste detaljer forsøger de at genere lejerne så
meget, som det overhovedet er muligt.
Som jeg hørte det, kom hr. Oxdam med den
beskyldning, at det nu var ministeren, der førte

. Tirsdag den 14. januar 1997 (L 113)
klassepolitik, men det er jo hr. Oxdam, der konsekvent fører sit felttog. Jeg synes, det er interessant at se den udvikling, der har været i diskussionerne i Folketinget på lejelovsområdet, hvor
jeg da må sige, at sådan som meldingerne nu
kommer fra Venstre og De Konservative, vil jeg
ikke lægge skjul på, at jeg da ikke kan se anden
mulighed, end at regeringen må forsøge at samarbejde med SF, Enhedslisten og fru Annette
Just, hvis det er muligt. Så må Venstre og De
Konservative jo sætte sig uden for dansk politik
på dette område, og hvis det blev resultatet af
det her, tror jeg også, lejerne vil sætte pris på
det.
Jeg vil også sige vedrørende hr. John Vinthers
bemærkninger om Lejelovskommissionen, at
det jo er rigtigt, som fru Annette Just påpegede,
at det ikke kan være sådan, at man ikke kan rette en fejl, som bør rettes, fordi der sidder en
kommission og tygger drøv på nogle store statistikbunker, som den i øvrigt nørkler med på
særdeles akademisk vis og næppe med et resultat, der vil kunne bruges til noget praktisk.
Til det konkrete lovforslag vil jeg sige, at jeg
er enig med hr. Villy Søvndal i, at der er et par
punkter, som vi må have sikret bliver rigtigt
udformet. Hr. Søvndal har nævnt dem, så jeg vil
ikke gentage dem, men Enhedslisten er naturligvis positiv over for ministerens forslag, og vi
er glade for, at ministeren, allerede da regnefejlen blev konstateret og vi henvendte os til ministeren - det gjorde jeg personligt - tilkendegav,
at når der forelå en sådan fejl, skulle den selvfølgelig rettes. Det er det, ministeren har fulgt
op ved at udarbejde dette lovforslag.
Så har ministeren taget nogle andre elementer
med, og de elementer er, så vidt vi kan bedømme det i Enhedslisten, fornuftige. Derfor kan jeg
ikke se andet, end at det må være muligt for
regeringen at få flertal for dette lovforslag, når
de spørgsmål, som er rejst af hr. Villy Søvndal,
er blevet gennemgået i udvalget.";Keld Albrechtsen
26534;name_party;":
Når man nu har begået en fejl og skal gøre fejlen
god igen, gælder det om at yde mest mulig retfærdighed, samtidig med at man laver mindst
mulig ravage, og dét synes jeg egentlig er lykkedes fint for boligministeren. Det kan ikke nytte
noget, at millimeterretfærdighed skal herske, for
så ville reglerne være umulige at administrere.
Når der kompenseres for den forkerte tilpasningsprocent ved at nedsætte kvadratmeterhensættelserne, bliver reglerne forenklet så meget

3043

som muligt, ikke mindst for den udlejer, som
skal administrere huslejereguleringerne.
I princippet er vi ikke glade for, at nogen skal
blive pålagt administrative belastninger som
følge af offentlige fejltagelser, men vi håber, at
de, som der står, bliver mindre.
CD vil arbejde positivt for lovforslaget i
udvalget.";Addi Andersen
27344;name_party;":
Som det før er sagt heroppefra, er det et reparationsforslag, og det kunne se ud, som om der
skulle laves nogle serviceundersøgelser eller
servicearbejder under udvalgsarbejdet.
Der er både godt og skidt i det her lovforslag.
Dansk Folkeparti kan støtte, at de 20-25 mio. kr.,
der er betalt for meget, bliver tilbagebetalt. Vi
har heller ikke noget imod, at straffelovsbestemmelserne bliver ændret sådan, at man også kan
straffe juridiske personer. Det mener vi er meget
rimeligt.
Hvis det virkelig er rigtigt, som hr. John
Vinther sagde, at man skal indlemme energi- og
vandbesparelser i varmeregnskabet, er det jo
lidt mærkværdigt, hvis man skal have et varmeregnskab, der stort set kun består af de udgifter.
Så må man lave det om, men det kommer vi vel
nærmere ind på under udvalgsarbejdet.
Med hensyn til kommunens forpligtelse til
fortsat at levere vand: Selvfølgelig skal borgerne
have vand, men det bliver nok også noget
bureaukratisk. Det er også noget af det, vi vil
stille spørgsmål om i udvalget.
Men vi kan altså støtte punkt 1 og punkt 2. De
to sidste punkter, 3 og 4, er vi i hvert fald lidt
forbeholdne over for, og dér vil vi afvente
udvalgsarbejdet.
Jeg vil også, ligesom det før er sket heroppefra, opfordre boligministeren til at fremlægge
den aftale, der skulle foreligge mellem lejere og
udlejere. Men vi må se, hvad der kan ske under
udvalgsarbejdet.
Boligministeren (Ole Løvig Simonsen):
Det er så det første lovforslag i det nye år, og jeg
vil da starte med at sige tak for modtagelsen af
det. Det er da korrekt, som det blev udtrykt, at
dette er endnu en af de gange, vi har lejeloven til
behandling, selv om Lejelovskommissionen sidder, og jeg kan udmærket følge, at mange af de
tilstedeværende boligpolitiske ordførere er
meget optaget af, hvad Lejelovskommissionen
vil komme med, og hvad det vil medføre.

3044

Tirsdag den 14. januar 1997 (L 113)

Men det er jo ikke det, der er til debat i dag.
Det her er simpelt hen en opfølgning for at rette
på nogle ting i den eksisterende lov.
Jeg vil først beskæftige mig med spørgsmålet
om vand. Jeg tror, hr. Erling Oxdam sagde, at
han ikke kendte nogen situationer, hvor man
havde manglet vand. Så vil jeg sige, at det har
jeg, for der var faktisk et tilfælde i Næstved i
sommer, hvor lejeren havde betalt, men hvor
ejeren ikke var til at finde, og så måtte lejeren
betale en gang til.
Det er ikke rimeligt, for sådan er det jo ikke
med el, og derfor var det naturligt at sidestille
vand med det, således at man ikke skal afvente
en konkursbegæring, og at man selvfølgelig har
krav på at få sine penge tilbage. Dette skaffede
jo ikke vand på det tidspunkt, men det er et
klart eksempel på, at der har været en sag. Jeg
erkender, at der ikke har været mange, men nu
bliver der en ligestilling, og det har jeg altså tilstræbt.
Når det drejer sig om juridiske personer, er
det klart, at man også kan gøre ansvar gældende
over for selskaber. Det finder jeg i og for sig ikke
noget besynderligt i.
Hvorfor vi skal have energimærkning, for nu
at tage det op. Så vidt jeg erindrer, blev man for
nogle år tilbage i den daværende regering enig
om at tage varmen ud af huslejen, for at den
ikke skulle påvirke boligstøtten, og selv om det
er mindre beløb her, er det det samme, der gør
sig gældende. Det vil med andre ord sige, at vi
ligestiller de forskellige lejere, uanset om de har
centralvarmeforsyning eller har andet, for de
har udgifter til varme. Energimærkning skal
selvfølgelig fordeles på beboerne og ikke gå ind
som en del af huslejen. Så enkelt er det faktisk,
når man læser tingene igennem.
Men hovedelementet, som i og for sig har
været medvirkende til, at de andre ting er kommet med, er den forkerte udmelding, der er sket.
Jeg kan i og for sig med hr. John Vinther beklage, at vi har disse reguleringer. I den tid, jeg har
været boligminister, må jeg erkende, at der har
været fejl hvert år, så vi har måttet efterregulere.
Jeg vil tillade mig at gøre hr. Erling Oxdam
opmærksom på, at vi sidste år havde et andet
tilfælde, hvor udlejerne fik for lidt. Da sagde jeg,
at ret skal være ret, og så gik jeg i Folketingssalen, for at de kunne få de beløb. Det synes jeg
var rimeligt, ikke fordi det var store beløb, for
det var mindre beløb end det, vi taler om her,
men det var beløb, som udlejerne havde krav
på, og som de ikke kunne få, hvis vi ikke ændre-

de loven. Det gjorde jeg, og jeg skal selvfølgelig
gøre opmærksom på, at det var Venstre og De
Konservative også meget indstillet på. Så vidt
jeg husker, var de knap så velvilligt indstillet i
SF og Enhedslisten, men det er jo ikke det, der er
pointen. Pointen er, at når fejlen går den anden
vej, må det være sådan, som fru Annette Just
sagde, at ret skal være ret. Det er penge, man
har til gode.
I stedet for at gå ind i hvert enkelt tilfælde,
gør vi det på en enklere måde, som selvfølgelig
ikke yder den enkelte lejer millimeterretfærdighed, men som fører de beløb tilbage til lejerne.
Jeg var godt klar over, at der ville komme
nogle bemærkninger om den aftale, for jeg har
jo også fået brev fra Udlejerforeningen Danmark, ligesom andre har fået det. De synes ikke,
at den forhandling, vi har haft, var en aftale.
Dertil skal jeg ikke sige andet, end at det kan
man have en forskellig opfattelse af, men jeg har
altså den opfattelse, at når man sidder omkring
et bord og forhandler nogle forslag, og der bliver nikket til det forslag, som nu ligger på bordet, er det en aftale, der er indgået. Men jeg har
selvfølgelig forstået de tilkendegivelser, der er
kommet også fra Udlejerforeningen, og derfor
har jeg skrevet til Udlejerforeningen, at for
eftertiden vil det være sådan, at der selvfølgelig
vil foreligge et skriftligt referat, som man bagefter kan komme med indvendinger imod. Jeg
skal gerne oversende den korrespondance til
udvalget, for at der ingen misforståelser skal
være. Jeg beklager det, men de andre, der var til
stede på mødet, har også en klar opfattelse af, at
det var en aftale, der oven i købet var til fordel
for udlejerne, for den var mindre bureaukratisk
end den, vi tidligere har set.
Må jeg så sige til hr. Villy Søvndal, at det allerede ligger i de eksisterende regler, men jeg skal
nok komme tilbage, når vi har et spørgsmål,
således at der selvfølgelig bliver en symmetri,
og det bliver der så med disse ting. Det, der har
været afgørende for mig, er selvfølgelig, som
det også blev udtrykt, at tage nogle af de elementer op, som har været fremme i de forskellige forhandlinger, vi har været til, sætte dem
sammen til en lille helhed og gøre det færdigt,
således at vi forhåbentlig med et rimeligt bredt
flertal kan få vedtaget disse ting, som sætter tingene på plads.
Vi har selvfølgelig den store diskussion om
Lejelovskommissionens betænkning, og hvad
den medfører, til gode. Det er ikke den diskussion, vi skal have i dag, men jeg mener, at med

Tirsdag den 14. januar 1997 (L 113)
de forslag, regeringen her har lagt frem, og de
forklaringer, jeg her har givet, er det også tydeliggjort, at der har været nogle tilfælde, der er
årsag til disse opstramninger. Vi har prøvet at
gøre det så ubureaukratisk som muligt, så vi
kan ikke opnå millimeterretfærdighed. Det er
rigtigt, som hr. Erling Oxdam siger, at nogle jo
er flyttet, men det betyder ikke, at pengene af
den årsag tilhører udlejeren, og jeg vil gerne har
lov til endnu en gang at erindre hr. Erling
Oxdam om, at sidste år, da vi havde det andet
problem, regulerede vi til fordel for udlejerne,
for ret skal være ret.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Ole Donner
34949;title_name;":
Jeg foreslår, at lovforslaget henvises til Boligudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

Den sidste sag på dagsordenen var:
4) Første behandling af lovforslag nr. L 115:
Forslag til lov om en rejsegarantifond.
Af erhvervsministeren (Mimi Jakobsen).
(Fremsat 11/12 96).
Lovforslaget sattes til forhandling.
Forhandling";Henning Grove
35362;name_party;":
Vi er fra Socialdemokratiets side meget enige
med erhvervsministeren i, at der i de forløbne
år, siden loven om rejsegaranti i 1979 blev vedtaget, har vist sig behov for en revision af loven,
så vi i højere grad kan imødegå risikoen for
dræn i fonden bl.a. som følge af useriøs rejsevirksomhed.
Socialdemokratiet har tre overordnede mål,
som jvi ønsker indfriet i forbindelse med denne
revision:

3045

Det første er fortsat at sikre en god forbrugerbeskyttelse. Det andet er at undgå konkurrenceforvridning og diskrimination i forholdet mellem de seriøse arrangører og de mindre seriøse,
som dukker op på markedet. Det tredje er at
mindske de useriøse arrangørers muligheder for
misbrug af fondens formue.
Jeg vil godt allerede her fra starten tilkendegive, at vi mener, at lovforslaget i et meget vidt
omfang indeholder de opstramninger, der er
nødvendige for at sikre disse tre overordnede
målsætninger, og ikke mindst er vi godt tilfredse med, at der med dette lovforslag er taget de
mange skridt for at nedbringe antallet af misbrug, privat gældssanering og konkursrytteri.
Lad mig blot nævne de tiltag, der her tages til, at
fonden kan kræve forhøjet garantistillelse af
personer eller selskaber, som tidligere har deltaget i rejsearrangørvirksomhed, som har påført
fonden et udækket tab.
Tilsvarende får fonden nu adgang til at kræve
oplysninger og dokumentation for, at loven bliver overholdt, herunder ikke mindst at bestemmelserne om garantistillelse og bidragsindbetalinger bliver overholdt. Med det redskab i hånden betyder det, at fonden, såfremt oplysninger
ikke udleveres, kan slette en rejsearrangør, og
såfremt rejsevirksomheden ikke derefter ophører, skal fonden foranledige dette gennemført
ved et fogedforbud. Det er et meget effektivt
skridt, som forhåbentlig vil betyde, at vi fremover ikke vil se nogen forsøge direkte at lukrere
på fonden uden selv at ville bidrage.
Det er klart, det kan diskuteres, om det er det
rigtige leje, der er fundet for størrelserne af
garantistillelse. Afgørende for os er, at garantistillelsen kommer til at stå i et rimeligt forhold
til den risiko, som den skal dække ind.
Vi er naturligvis åbne for drøftelser om det i
udvalget, men alt i alt vil jeg godt slutte med at
sige, at vi finder, at forslaget lægger op til at få
indført en række nødvendige regler, som skal
sikre større kontrol med de usolide og useriøse i
branchen, hvilket desværre har vist sig nødvendigt for at bringe misbrug, privat gældssanering, konkursrytteri til ophør. Og jeg tror, at vi
må konstatere, og endda med glæde, at forslaget
klart vil være til gavn for de virksomheder, som
ønsker at drive solid rejsevirksomhed.
Jeg kan sige, at holdningen her og opbakningen til forslaget også dækker Det Radikale Venstre, hvis ordfører desværre ikke havde mulighed for at være til stede her i dag.

3046

Tirsdag den 14. januar 1997 (L 115)";Lissa Mathiasen
38252;name_party;":
Selvansvarlighed - det ord rinder mig i hu, når
jeg skal forsøge at tolke Venstres grundlæggende holdning til hele denne problemstilling selvansvarlighed. Vi som brugere har selv et
ansvar for, hvad det er for et firma, vi vælger, og
firmaerne, rejsearrangørerne, har også et ansvar,
hvis det går galt. Selvansvarlighed - det synes
jeg er et vigtigt punkt i hele denne diskussion.
Men det er klart, der også er en grænse, hvis
man bringer folk i helt urimelige situationer. Vi
har set det med nogle af de krakkede firmaer, vi
har oplevet de seneste år, hvor rejsende ikke har
haft mulighed for at komme hjem på ordentlig
og betryggende vis, hvor nye virksomheder, der
er skudt op, inden for en meget kort periode er
krakket med et meget stort underskud, og som i
slipstrømmen har ladet en række virksomheder,
som har været leverandører eller underleverandører, gå nedenom og hjem.
Der skal også være ordnede forhold, og derfor kan vi ikke klare os alene med selvansvarlighed. Vi må også have nogle regler på dette
område, og med de regler, som der her lægges
op til, styrker man i virkeligheden selvansvarligheden ved at kræve, at nu skal man ikke bare
give fem kroner for en rejse, nej, nu skal den, der
starter en virksomhed, også give en ordentlig
garanti, som står i rimeligt forhold til den
omsætning, der er i virksomheden.
Det styrker den selvansvarlighed, som jeg
mener bør gælde for virksomhederne, og jeg
synes, man måske også kunne overveje, som jeg
har set foreslået et sted, at de kunder, som vil
trække på fonden, og som vil gøre brug af den
garantiordning, som der her er tale om, også
betalte et vist lille beløb, f.eks. et par hundrede
kroner, som en egenbetaling for at undgå, at vi
fik spekulation.
Jeg synes altså med andre ord ikke, at jeg vil
tage afstand fra det oplæg, der er lagt frem her,
og som jo er grundigt gennemarbejdet af branchen selv, men jeg vil godt stille en række
spørgsmål, som jeg synes, vi har behov for at få
klaret af under udvalgsarbejdet.
Punkt 1. Burde man ikke overveje overgangsordninger for nystartede virksomheder, sådan
at man ikke lige pludselig blev kastet ud i store
krav om garantistillelse?
Punkt 2. Skulle der ikke indbygges et loft over
fondens formue, som f.eks. svarede til det, man
kunne kalde det værst tænkelige uheld, altså at
den største virksomhed i branchen gik nedenom
og hjem? Var det en sag, man burde overveje,

for der er jo ingen, der ønsker, tror jeg, at der
her skal laves en egentlig formue og bankvirksomhed? Det tjener jo ikke rigtig noget formål i
sig selv.
Man kunne også spørge, om garantibyrden er
for tyngende for nystartede virksomheder, og
der kunne være en række andre ting, som jeg
synes man kunne se nærmere på i udvalget,
omkring de satser, som der lægges op til. Men at
der skal ske en opstramning, mener vi faktisk er
i orden, og specielt synes vi, at det er helt fint,
hvis vi styrker selvansvarligheden, både for så
vidt angår dem, der vil drive virksomheder, og
for de rejsende, som vælger, hvilken virksomhed de vil benytte sig af.
Pemille Sams (KF):
I Det Konservative Folkeparti hilser vi velkommen, at regeringen nu omsider, må man sige,
kommer med et udspil om Rejsegarantifonden.
Det har stået klart meget længe, at det er nødvendigt, og det er helt unødvendigt, at man har
trukket tiden så længe, som tilfældet er. Nu er
det jo en ny minister, så man kan selvfølgelig
ikke bebrejde den nye minister det, men man
kan selvfølgelig sige, at det jo er en meget god
måde at skifte minister, alt efter som sagerne
bliver forældet. Men under alle omstændigheder har denne sag været meget længe undervejs.
Og hvad er resultatet så blevet? Resultatet af
regeringens årelange overvejelser kan jo ikke
siges at være hverken særlig banebrydende eller
epokegørende. Der er gode takter i det, bevares,
men vi mener ikke, regeringen har fundet den
rigtige balance med forslaget, som det ligger nu.
Branchen er jo præget af meget store forudindbetalinger. Det er kundernes penge, som
finansierer mange af aktiviteterne, og det er nu
engang vores opfattelse, at man bør drive virksomhed for sine egne penge og for sin egen risiko og ikke for kundernes risiko. I virkeligheden
er det jo i mange tilfælde selve det, at Rejsegarantifonden findes - Rejsegarantifondens tilstedeværelse - som sikrer, at kunderne overhovedet tør købe rejser i flere af de små bureauer,
som sælger urimelig billige rejser.
For det er jo ofte helt åbenbart, at der er en
stor risiko forbundet ved det, og mange gange
kræves der halve års forudindbetalinger og alt
muligt andet i samme sammenhæng, så der
burde være nogle advarselslamper, der tændte
også hos kunderne. Men det, at Rejsegarantifonden er der og dækker alle kravene, giver selvfølgelig kunderne en ukritisk sikkerhed.

Tirsdag den 14. januar 1997 (L 115)
Lovforslaget bevarer 5-kroners-bidraget, og
det hæver minimumsgarantien så lidt, det
næsten kan lade sig gøre, nemlig fra 200.000 kr.
til 300.000 kr. Men med stigende omsætning
skal garantien nu som noget nyt stige op til
30 mio. kr. Det er den egentlige økonomiske
nyskabelse i forslaget, og det er vores opfattelse,
at den ret ensidigt straffer de lidt større rejsearrangører. Og netop i dette forhold synes vi,
der er noget barokt, i og med at det jo ikke har
været i disse rækker af rejsearrangører, at vi har
set problemerne i branchen. Det er ikke her,
man har fundet de brodne kar, og det er ikke
her, misbruget af Rejsegarantifonden har fundet
sted. Derfor sætter vi spørgsmålstegn ved
balancen, som regeringen har lagt i dette forslag.
Det er efter vores opfattelse også tvivlsomt,
om der er lukket tilstrækkelig markant af for
konkursrytteriet, hvor vi ser de samme personer
starte op igen og igen og åbenlyst spekulere i de
store forudindbetalinger. Men det må vi komme
tilbage til og få belyst under udvalgsbehandlingen, og det er i hvert fald en af de ting, som vi
finder meget væsentlige ved den nye lov.
I andre brancher behandler man betroede
midler, som de her forudindbetalinger jo er,
langt mere varsomt. Man har f.eks. en klientkonto i advokatvirksomheder, og det er vel også
et spørgsmål, som bør stilles her, om der fortsat
skal være fuldstændig frit slag over kundernes
penge i rejsebranchen. Det er jo lige så betroede
midler som i alle mulige andre brancher. Men vi
mener, det er fint, man lægger op til, at Rejsegarantifonden nu må være mere aktiv, opsøgende
og kontrollerende, for det kan være med til at
forhindre, at nogle problemer opstår, og det kan
tage nogle ting i opløbet, og det kan også være
med til at analysere og få kortlagt den svindel,
som tidligere er foregået, så man kan forhindre
det i fremtiden. Så den del af forslaget er der
meget fornuft i.
Men alt i alt må vi sige, at vi meget gerne vil
være med til at få en god lov ud af det her, men
vi håber, regeringen er åben for forslag og
ændringer, sådan at balancen kan blive bedre og
komme i orden og effekten af lovændringen kan
blive optimal.
Så vi vil være meget aktive og konstruktive
under udvalgsarbejdet, og så håber vi, regeringen er lydhør.

3047";Svend Erik Hovmand
45310;name_party;":
Fra SF's side anerkender vi, at regeringen har
bestræbt sig på at undgå to farer. På den ene
side skal man selvfølgelig undgå, at useriøse
rejsearrangører ødelægger hele branchen, og på
den anden side skal det fortsat være muligt at
oprette virksomheder på dette område.
Om det så er lykkedes regeringen at ramme
rigtigt, vil udvalgsarbejdet jo vise noget mere
om. Foreløbig har vi set, at Forbrugerrådet har
advaret mod udformningen af § 8 vedrørende
særlig høje garantier for flyrejser, og vi er enige i
denne betænkelighed.
Vores udgangspunkt for udvalgsarbejdet vil
være, at vi vil forsøge at finde den rette balance
mellem de to farer, som jeg startede med at
nævne, og så håber vi at kunne finde en
udformning, så vi kan stemme for lovforslaget
ved tredjebehandlingen.
Vi kan altså give tilsagn om et positivt
udvalgsarbejde.";Kjeld Rahbæk Møller
46161;name_party;":
Da mit partis ordfører desværre ikke kan være
til stede, skal jeg blot sige, at Fremskridtspartiet
også ser med velvilje på den revision af loven,
som der i virkeligheden lægges op til.
Jeg kan være meget enig i, som det blev sagt
fra De Konservatives side, at man skal lægge op
til, at der er en vis form for selvansvarlighed
ikke blot hos dem, der bestiller rejserne, men
sandelig også hos rejseselskaberne. Det er betroede midler, rejseselskaberne sidder med, og
der må ikke gives mulighed for at kunne svindle
med dem og bare fjerne pengene, inden folk
overhovedet kommer af sted. Det er selvfølgelig
helt korrekt.
Men lad mig sige det så: Jeg er ikke sikker på,
at hver eneste paragraf i dette lovforslag er de
vises sten helt igennem, og derfor vil vi stille
mange og gode spørgsmål i udvalget, men dog
arbejde meget positivt frem mod en løsning.";Annette Just
47031;name_party;":
Jeg skal sige, at vi fra Enhedslistens side ser
positivt på forslaget og herunder på de muligheder, der er for at forhindre folk i at blive ved
med at stifte selskaber og lade dem gå ned. Vi
mener sådan set, at forhindre folk i at starte den
form for virksomhed med konkursrytteri er
noget, vi burde bruge mere alment, end vi gør i
øjeblikket. Det er vi positive over for.
Vi har den ene betænkelighed, at det alligevel
bliver for svært for små virksomheder og fore-

3048

Tirsdag den 14. januar 1997 (L 115)

ninger at arrangere rejser, selv om vi jo ser, at
man er opmærksom på det i loven, og derfor vil
vi forfølge den ende under udvalgsarbejdet.
Men i al almindelighed er vi meget positive
over for det lovforslag, der ligger.";Frank Aaen
47785;name_party;":
Lad mig starte med at sige, at det er et af de forslag, som vi i CD kan sige, at vi vil støtte ved
tredjebehandlingen.
Hvis der skulle opstå nogen spørgsmål eller
komme nogen informationer udefra, vil vi da
selvfølgelig gerne være med til at kigge på det
under udvalgsbehandlingen.
De opstramninger, der sker i forbindelse med
dette forslag, er vi i CD yderst tilfredse med.";Sonja Albrink
48189;name_party;":
I Dansk Folkeparti anerkender vi, at der er nogle
problemer på området, som det er i dag, dels i
forhold til Rejsegarantifondens samlede midler,
herunder at sikre, at der også fremover er tilstrækkelige midler i fonden, dels med, at nye
rejseselskaber gennem kunstigt lave priser
efterlader en stor regning til garantifonden, som
i praksis efterfølgende skal betales af de øvrige
og ansvarlige rejsearrangører.
Derfor er vi i Dansk Folkeparti grundlæggende tilhængere af, at man gennemfører justeringer, og vi er også tilhængere af, at man kan gennemføre justeringer i den retning, som lovforslaget medfører.
Jeg skal i lighed med flere ordførere sige, og
det skal jeg også have med, at vi ikke er helt sikre på, at man har fundet de helt rigtige satser i
regeringens lovforslag.
Specielt er det vigtigt for Dansk Folkeparti i
hvert fald at sikre, at de mindre foreninger, som
også har en vis rejseaktivitet, men som ikke har
det som deres primære opgave, har mulighed
for at fortsætte hermed, og at lovforslaget ikke
spænder ben for dette. Som en tidligere ordfører
var inde på, ved vi også, at der står noget om
det i lovforslaget, og at lovforslaget forsøger at
tage højde for det, men det er et af de punkter,
som vi i hvert fald vil se nærmere på under
udvalgsarbejdet.
Endelig vil jeg advare imod at tro, at det med
dette lovforslag er slut med de krak, der har
været i rejsebranchen - med store regninger til
Rejsegarantifonden til følge. Der vil være situationer, hvor tingene går så stærkt, og hvor den
periode, hvor en rejseforening er i gang, er så
lille, at selv ikke dette lovforslag kan tage højde

for det. Men måske kan lovforslaget og de justeringer, det medfører, og de ændringer, der
eventuelt måtte komme under udvalgsarbejdet,
være med til at forebygge nogle af de krak, der
medfører store regninger til de ansvarlige rejsearrangører, og i det omfang det kan være med
til det, vil Dansk Folkeparti medvirke til dette.";Kristian Thulesen Dahl
50163;title_name;":
Indledningsvis vil jeg takke for de mange positive bemærkninger. Det tegner da til, at lovforslaget kan gennemføres.
Men jeg kan naturligvis også notere mig, at
det kan blive vanskeligt, især fordi det kan være
vanskeligt at finde den rigtige balance med hensyn til garantistillelsen og måske især med hensyn til de grænser, der i øvrigt ligger i lovforslaget.
En række af ordførerne har hæftet sig ved
grænserne for garantistillelsen, og fru Pernille
Sams gjorde opmærksom på, at vi jo endnu ikke
har eksempler på, at store selskaber er gået
nedenom og hjem - og tak for det! Det er heldigvis ikke de store selskaber, der har været de
brodne kar i branchen, og det er vi naturligvis
glade for, for det har været med til at mindske
tabene for Rejsegarantifonden.
Fru Pernille Sams pegede så på, at det derfor
kan være urimeligt, at det er de store selskaber,
der skal stille de store garantier, i hvert fald så
store garantier, som der er lagt op til her.
Modsætningsvis kan jeg vel så tillade mig at
sige, at det til gengæld næppe er et stort problem for de store selskaber at stille den fornødne garanti. Hvis der er tilstrækkelig likviditet og
stor omsætning i et selskab, er det vel næppe
med den gunstige situation, som den finansielle
sektor i Danmark befinder sig i, noget, der medfører store problemer for den type virksomheder - det har jeg svært ved at have fantasi til at
forestille mig.
Jeg er glad for de bemærkninger, der har
været fra fru Lissa Mathiasen, hr. Frank Aaen og
hr. Rahbæk Møller og i øvrigt også fra fru Pernille Sams om, at der er tilfredshed med, at der
nu lukkes af eller i alt fald strammes betragteligt
op for de virksomheder, der gentagne gange går
ned, således at der her kan kræves en forhøjet
garantistillelse - altså en form for sanktion eller
indgrebsmulighed over for dem, der gentagne
gange går nedenom og hjem som rejsearrangører.
Hele ordningen bygger jo på princippet om at
sikre kunderne, dvs. de rejsende. Det er altså en
forbrugerbeskyttelseslov.

Tirsdag den 14. januar 1997 (L 115)
Men det er altså også således, at ordningen
medfører selvansvarlighed, vil jeg sige til hr.
Svend Erik Hovmand - forstået på den måde, at
det er kunderne selv, der betaler de omkostninger, virksomhederne måtte have i forbindelse
med garantistillelsen. Og det, kunderne skal
betale, afhænger af det niveau, vi fastlægger for
garantiindbetalingen. I forslaget er der lagt op
til, at det skal være 5 kr. pr. rejse.
Jeg er klar over, at det kan være vanskeligt at
finde de helt rigtige grænser, idet det klart er et
spørgsmål om at finde en kompromisløsning,
hvor der tages hensyn til både store og små rejsearrangører, således som hr. Kjeld Rahbæk
Møller udtrykte det, og at finde en balance, der
på den ene side kan sikre, at de useriøse virksomheder ikke ødelægger branchen, og på den
anden side sikre - som det meget præcist blev
udtrykt - mulighed for konkurrence inden for
branchen under vilkår, der gør det muligt at
starte ny rejsevirksomhed. Det tror jeg vi alle
sammen er interesserede i.
Jeg tror, alle partierne i Folketinget har interesse i, at der er den fornødne konkurrence på
området, og at der samtidig gøres en indsats for
at undgå alt for mange useriøse virksomheder,
og kunderne har bestemt interesse i det.
Den balance er naturligvis vanskelig at finde,
men jeg ser med fortrøstning frem til udvalgsarbejdet, hvor man skal prøve at dyrke spørgsmålet endnu en gang.
Som fru Pernille Sams sagde, har det taget
ganske lang tid for regeringen og regeringspartierne at finde en forståelse, som også i nogen
grad kan finde forståelse i branchen, men det får
vi nu lejlighed til at drøfte under udvalgsarbejdet, og det ser jeg frem til, og jeg håber bestemt,
at vi kan finde en løsning, for alt taget i betragt-

3049

ning synes jeg, lovforslaget er så godt et forslag,
at det fortjener at nyde fremme, og det var også
det, som jeg under ordførertalerne sporede en
vilje til at gøre noget for skal lykkes under
udvalgsarbejdet, og det siger jeg tak for.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Jan Trøjborg
54308;title_name;":
Jeg foreslår, at lovforslaget henvises til
Erhvervsudvalget. Hvis ingen gør indsigelse
mod dette forslag, betragter jeg det som vedtaget. (Ophold). Det er vedtaget.

Meddelelser fra formanden
Anden næstfonnand (Henning Grove):
Der er ikke mere på dagsordenen.
Folketingets næste møde afholdes i morgen,
onsdag den 15. januar 1997, kl. 10.00
Angående dagsordenen skal jeg henvise til
den dagsorden, der er opslået i salen.
Mødet hævet kl. 14.06

3050

Onsdag den 15. januar 1997 (D)

42. m ø d e";Henning Grove
54842;Time;"Dagsorden
Markering af Hendes Majestæt Dronning
Margrethe II's 25 års regeringsjubilæum.
Herefter udsættes mødet til kl. 13.00.
1) Spørgsmål til ministrene.
2) Første behandling af lovforslag nr. L 132:
Forslag til lov om inkassovirksomhed.
Af justitsministeren (Bjørn Westh).
(Fremsat 18/12 96).
3) Første behandling af lovforslag nr. L 133:
Forslag til lov om ændring af lov om frihedsberøvelse og anden tvang i psykiatrien og retsplejeloven. (Revision af psykiatriloven).
Af justitsministeren (Bjørn Westh).
(Fremsat 19/12 96).
4) Første behandling af lovforslag nr. L 93:
Forslag til lov om ændring af dyreværnsloven.
(Forbud mod slagtning og aflivning af dyr uden
bedøvelse).
Af Tom Behnke (FP) m.fl.
(Fremsat 28/11 96).
5) Første behandling af beslutningsforslag nr.
B 54:
Forslag til folketingsbeslutning om forbud mod
rituelle slagtninger.
Af Pia Kjærsgaard (DF) m.fl.
(Fremsat 1/11 96).
6) Første behandling af beslutningsforslag nr.
B 73:
Forslag til folketingsbeslutning om forbedring af
mindre erhvervsdrivendes mulighed for inddrivelse af tilgodehavender.
Af Søren Søndergaard (EL) og Frank Aaen (EL).
(Fremsat 3/12 96).";kl. 10.00
55987;Time;"ankom til Folketinget Hendes Majestæt
Dronning Margrethe II og Hans Kongelige Højhed Prins Henrik, Hendes Majestæt Dronning
Ingrid, Hans Kongelige Højhed Kronprins Frederik, Deres Kongelige Højheder Prins Joachim
og Prinsesse Alexandra, Hendes Kongelige Højhed Prinsesse Benedikte og Hans Højhed Prins
Richard af Berleburg, Deres Højheder Prins
Gustav, Prinsesse Alexandra og Prinsesse
Nathalie af Berleburg, Deres Majestæter Kong
Konstantin og Dronning Anne-Marie af Grækenland, Deres Kongelige Højheder Kronprins
Pavlos og Kronprinsesse Pavlos af Grækenland,
Hans Kongelige Højhed Prins Nikolaos af Grækenland, Deres Majestæter Kong Harald V og
Dronning Sonja af Norge, Hans Kongelige Højhed Kronprins Haakon Magnus af Norge, Hendes Højhed Prinsesse Christina af Sverige, Hans
Excellence, Finlands præsident Martti Ahtisaari
og fru Eeva Ahtisaari, Hans Excellence, Islands
præsident Olafur Ragnar Grimssön og fru
Gudrun Katrín Thorbergsdöttir, med følge, og
lagmand Edmund Joensen og fru Edfrid Joensen, landstingsformand Knud Sørensen og fru
Severine Sørensen samt landsstyreformand Lars
Emil Johansen.
Regentparret, den kongelige familie og de
nordiske statsoverhoveder blev modtaget på
Folketingets trappe af Folketingets Præsidium
og blev herefter ledsaget til Folketingets tilhørerloger. Folketingets ftmgerende formand
holdt herefter følgende tale:
Første næstfonnand (Ivar Hansen):
Deres Majestæter! Deres Kongelige Højheder!
Deres Excellencer! Mine damer og herrer!
Det er mig en ære og en glæde at byde Deres
Majestæt hjertelig velkommen her i Folketinget
på denne festdag. Ligeledes byder jeg velkommen til kongefamilien, til Norges kongepar, Finlands og Islands præsidenter, til Prinsesse Christina samt til repræsentanterne for Færøernes og
Grønlands hjemmestyrer. Vi er meget glade for,
at De også er til stede her i dag.
Dette 25 års jubilæum har vi, folkestyrets
repræsentanter, set frem til at markere. Det
giver os lejlighed til at takke vor Dronning for
de forløbne års harmoniske forhold mellem
kongehus og folkestyre, et forhold, som er præget af gensidig forståelse, og som bringer tanken
hen på folkestyrets første år for snart 150 år
siden.
Det danske demokrati blev indført uden
kamp og opstand. Danskere egner sig ikke til
revolutioner. Mens borgerkrig om folkefrihed";Kl. 10.00
