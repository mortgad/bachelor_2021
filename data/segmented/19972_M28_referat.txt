split;reason;text;value
0;;"(219)
Onsdag den 10. juni 1998 (D)

1745

Meddelelser fra formanden
28. M ø d e";
114;Time;"Dagsorden
1) Spørgsmål til ministrene.
2) Første behandling af lovforslag nr. L 83:
Forslag til lov om ændring af lov om folkeskolen. (Betaling for lejrskoler og skolerejser m.v.).
Af undervisningsministeren (Margrethe Vestager).
(Fremsat 6/5 98).
3) Første behandling af lovforslag nr. L 88:
Forslag til lov om ændring af forskellige
uddannelseslove. (Betaling for ekskursioner
m.v.).
Af undervisningsministeren (Margrethe Vestager).
(Fremsat 3/6 98).
4) Første behandling af beslutningsforslag nt.
B 30:
Forslag til folketingsbeslutning om nedsættelse
af en kommission for de videregående uddannelser.
Af Christine Antorini (SF) m.fl.
(Fremsat 16/4 98).
5) Første behandling af beslutningsforslag nr.
B 40:
. Forslag til folketingsbeslutning om ændring af
forretningsorden for Folketinget- (Åbne
udvalgsmøder i Folketingets Europaudvalg).
Af Keld Albrechtsen (EL) og Søren Søndergaard
(EL).
(Fremsat 5/5 98).
6) Første behandling af beslutningsforslag nr.
B 49:
Forslag til folketingsbeslutning om at skabe
øget åbenhed om Folketingets behandling af
EU-forslag.
Af Kristian Thulesen Dahl (DF) m.fl.
(Fremsat 4/6 98).'
J";kl. 13.00
1271;title_name;":
Socialministeren (Karen Jespersen) har meddelt
mig, at hun ønsker skriftligt at fremsætte:
Forslag til lov om ændring af lov om social service og lov om retssikkerhed og administration
på det sociale område. (Klage over afgørelser
om personlig og praktisk hjælp m.v.).
(Lovforslag nr. L 115).
Økonomiministeren (Marianne Jelved) har
meddelt mig, at hun ønsker skriftligt at fremsætte:
Forslag til lov om ændring af lov om banker og
sparekasser m.v. og realkreditloven. (Stemmeretsbegrænsninger og ledelsesbestemmelser).
(Lovforslag nr. L 116).
Forskningsministeren (Jan Trøjborg) har meddelt mig, at han ønsker skriftligt at fremsætte:
Forslag til lov om ændring af lov om forsyningspligt og visse forbrugerforhold inden for
telesektoren, lov om tildeling og anvendelse af
nummerressourcer m.v., lov om visse forhold
på telekommunikationsområdet, lov om konkurrenceforhold og samtrafik i telesektoren og
lov om ændring af lov om konkurrenceforhold
og samtrafik i telesektoren (beregning af samtrafikpriser m.v.). (Styrket forbrugerbeskyttelse,
adgang til indgåelse af tjenesteudbyderaftaler,
leje af fysiske infrastrukturstrækninger m.v.).
(Lovforslag nr. L 117).
j.
Forskningsministeren (Jan Trøjborgj) har meddelt mig, at han ønsker at tage følgende forslag
tilbage:
|
Forslag til lov om ændring af lov Qm, forsyningspligt og visse forbrugerforhold inden for
telesektoren, lov om tildeling og anvendelse af
nummerressourcer m.v., lov om visse forhold i
telekommunikationsområdet og lov om konkurrenceforhold og samtrafik i telesektoren
m.v.
(Lovforslag nr. L 78).

1746

Onsdag den 10. juni 1998

Ønsker nogen at optage dette forslag?
(Ophold). Da det ikke er tilfældet, er forslaget
bortfaldet.

Den første sag på dagsordenen var:
1) Spørgsmål til ministrene.
A. Spørgetimen";Henning Grove
3085;title_name;":
Til at besvare spørgsmål i denne spørgetime har
statsministeren udpeget udenrigsministeren og
forsvarsministeren.
Der er anmeldt 3 spørgere, heraf 2 spørgere
til udenrigsministeren og 1 til forsvarsministeren. De 3 spørgere vil få ordet i denne rækkefølge:
1. Villy Søvndal.
2. Kristian Thulesen Dahl.
3. Keld Albrechtsen.
Ministrene får ordet, hver gang et medlem
har afsluttet et indlæg, og har første gang 2
minutter til rådighed og følgende gange 1
minut. Medlemmernes taletid er 1 minut.
Hovedspørgeren kan få ordet 2 gange, og herefter er der som bekendt mulighed for, at medspørgere kan få ordet 1 gang. Et hovedspørgsmål med eventuelle tillægsspørgsmål må højst
tage 15 minutter.
Spm. nr. US 20";Henning Grove
3808;name_party;":
Mit spørgsmål til forsvarsministeren drejer sig
om jagerfly, Joint Strike Fighters, amerikanske
jagerfly, hvor man sidste år bevilligede - i
øvrigt uden SF's medvirken, men det er så ligegyldigt - 70 mio. kr. til køb af nye jagerfly.
Det, der forlyder i dag ifølge dagbladet Politiken, og som bekræftes af fungerende chef for
Flyvematerielkommandoen Henrik Homhaver,
er, at der nu er en ny regning på vej, denne
gang ikke på 70 mio. kr., men på en milliard
kroner, hvis Danmark vil deltage i udviklingsprojektet omkring de nye jagerfly.
Jeg vil så bare spørge: Kan ministeren
bekræfte det, som altså bekræftes af den funge-

rende chef for Flyvematerielkommandoen, at
der er en regning på vej på en milliard kroner?
Og som et tillægsspørgsmål: Var det ikke
rimeligt, at Folketinget var blevet oplyst om det
på tidspunktet for beslutningen?";Villy Søvndal
4684;title_name;":
Jeg kan bekræfte, at jeg ikke kan bekræfte, at
der skulle være en regning på en milliard kroner på vej til Forsvarsministeriet i denne sag.
Det er således, at Finansudvalget den 9. september 1997 tiltrådte en anmodning fra
Erhvervsministeriet om at anvende 70 mio. kr.
til deltagelse i den såkaldte Requirements
Validation Fase af det amerikanske flyprojekt
Joint Strike Fighter. Den nævnte fase er planlagt
gennemført i perioden 1997-2001.
Det fremgår af aktstykket, at Joint Strike
Fighter-projektet er inddelt i en række faser, og
at dansk deltagelse i Requirements Validationfasen ikke indebærer nogen forpligtelse til at
købe flyene, ligesom eventuelt videre dansk
deltagelse i projektet efter den nuværende fase
alene vil ske efter en ny politisk beslutning herom.";Hans Hækkerup
5475;name_party;":
Tak til ministeren for svaret, som i korthed gik
på, at ministeren ikke kan svare bekræftende.
Jeg vil spørge omvendt: Betyder det derimod, at
ministeren vil afkræfte, at der kommer et
sådant andragende i forbindelse med jagerflyprojektet?
Kan man udlede af, at ministeren ikke vil
bekræfte, at ministeren vil afkræfte, at der kommer sådan et? Og betyder det, at den fungerende chef for Flyvematerielkommandoen, hr.
Henrik Hornhaver, taler mod bedre vidende,
når han siger i dagens Politiken:
»»Jeg må sige, at vi i øjeblikket ikke har
nogen løsning på, hvordan vi kommer til at
deltage. Vi er klar over det politisk vanskelige
ved at få så store beløb« - (det er den ene milliard) - »stillet til rådighed,« siger den fungerende chef for Flyvematerielkommandoen,
Henrik Hornhaver.«
Hvordan skal det så forstås?";Villy Søvndal
6322;title_name;":
Jeg kan bekræfte, at der ikke er taget stilling til,
om Danmark vil deltage i de følgende faser af
projektet.

Onsdag den 10. juni 1998 (Spm)";Hans Hækkerup
6488;name_party;":
Nu har hr. Villy Søvndal jo på grund af reglerne
ikke mulighed for at stille opfølgende spørgsmål.
Jeg synes ikke, at det kan være rigtigt, at
ministeren skal afslutte besvarelsen på den
måde. Hr. Villy Søvndal stiller, synes jeg, et
fuldstændig berettiget spørgsmål om, hvad det
er for en milliardregning, der nu er dukket op,
og det mindste, ministeren kunne gøre, var da
at forklare, hvad det er for en milliard, og hvad
det er for en sag, for det må jo notorisk være en
milliard, ellers ville der vel ikke være disse
meget præcise citater i avisen.
Så må jeg ikke godt bede ministeren om at
tage sit ministeransvar en lille smule alvorligt
her og informere Folketinget om, hvad det her
er for en sag, og hvad den går ud på?";Keld Albrechtsen
7252;title_name;":
Jeg kan forsikre hr. Keld Albrechtsen om, at jeg
tager mit ministeransvar, alvorligt, og jeg kan
sige, at jeg ikke har hørt om nogen milliard, og
at der er ikke truffet nogen beslutninger i den
retning, så jeg kan ikke bekræfte Politikens
historie.";Hans Hækkerup
7521;name_party;":
Jeg vil godt spørge ministeren: Hvordan er tidsplanen i det her? Er der tegn på, at der kommer
en henvendelse til Folketinget via ministeren,
og i givet fald hvornår, og hvordan kommer det
i øvrigt til at køre? Altså er det sådan, at Folketinget bliver draget ind i det via et forslag fra
regeringen, eller er det Forsvarsudvalget eller
hvem? Hvem bliver konfronteret med disse ting
på et tidligt tidspunkt, og hvornår sker det?";Peter Skaarup
7986;title_name;":
Projektet er i hovedlinjer beskrevet i det aktstykke, som er fremsendt til Finansudvalget og
behandlet dér, og som jeg startede med at henvise til, og dér er projektet inddelt i forskellige
faser.
Det er således, at den fase, vi nu befinder os i,
og som der er truffet beslutning om at bruge 70
mio. kr. på, nemlig Concept Demonstration and
Requirements Validation-fasen, løber fra 1997
til år 2002. Derefter forestiller man sig fra amerikansk side projektet fulgt op af en yderligere
fase om Engineering and Manufacturing
Development, der løber fra 2001 til 2008, og
endelig er der en produktionsfase i 2005, der
løber fra 2005 til ca. 2030.

1747

Der er fra dansk side alene taget stilling til
deltagelsen i Requirements Validation-fasen og
ikke til de efterfølgende faser, og der foreligger
på nuværende tidspunkt, i hvert fald for mig
oplyst, ikke noget om, hvad konsekvenserne af
deltagelse i efterfølgende faser bliver. Hvis
Danmark skulle ønske at deltage i en efterfølgende fase, forudsætter det selvfølgelig en ny
beslutning dels fra regeringens side, som så
selvfølgelig også skal forelægges Folketinget,
formodentlig i samme form som sidst, nemlig i
form af et aktstykke.
Men der er altså ikke fra regeringens side
eller fra min side på nuværende tidspunkt taget
stilling til, om vi overhovedet skal deltage i en
efterfølgende fase, og det vil jo i øvrigt forudsætte drøftelser med Folketingets partier og
efter den sædvanlige fremgangsmåde på forsvarsområdet.";Hans Hækkerup
9477;name_party;":
Jeg vil gerne bede ministeren om at bekræfte, at
det jo ikke er nogen hemmelighed for Folketinget, i hvert fald ikke for de folketingsmedlemmer, der har læst den redegørelse, der kom fra
forsvarets materielgruppe for kort tid siden, at
der for årrækken, som ligger efter anvendelsen
af de 70 mio. kr., er afsat Vi mia. kr. til deltagelse i det her projekt. Så det kan ikke komme som
nogen stor overraskelse, og jeg vil godt bede
ministeren bekræfte over for Folketinget, at der
vil blive tale om yderligere udgifter, såfremt
Danmark ønsker at deltage i den videre udvikling af projektet.
Det andet, jeg vil bede ministeren om at
bekræfte eller kommentere, er: Hvis Danmark
vælger at stå af efter første fase, i hvilket
omfang må de 70 mio. kr. så anses for at have
været anvendt nytteløst?";Hans Engell
10303;title_name;":
Jeg vil godt sige, at i den rapport, der er lavet
fra udvalget vedrørende forsvarets materiel, har
man reserveret et beløb i de senere perioder af
planlægningsperioden. Hvis jeg husker rigtigt jeg forsøger efter bedste hukommelse - er det i
perioden fra 2004 til 2007 og fra 2008 til 2012
med henblik på anskaffelse af et fly til afløsning
af F 16-flyet.
Men som sagt, der er alene tale om en rapport, som er afleveret til Forsvarskommissionen, og som derefter indgår i Forsvarskommissionens videre arbejde, og der er ikke på nogen
måde taget politisk stilling til disse projekter.

1748

Onsdag den 10. juni 1998 (Spm)

Med hensyn til spørgsmålet om de 70 mio.
kr. vil jeg godt sige, at jeg mener, at de under
alle omstændigheder er anvendt godt. De giver
dansk industri mulighed for i en tidlig fase at
være med til at få indsigt i og være med til at
kunne kvalificere sig i konkurrencen om de
efterfølgende ordrer, når der skal udvikles og
produceres et Joint Strike Fighterfly.
For så vidt angår forsvaret, kan jeg sige, at
det også for os er værdifuldt at få indsigt i de
krav og de krav til specifikationer, der stilles. Så
jeg mener, at de 70 mio. kr., som Folketinget,
Finansudvalget, har bevilget, har været godt
anvendt, men der er ikke hermed taget stilling
til en efterfølgende deltagelse i projektet, endsige anskaffelse af fly.
Hermed sluttede spørgsmålet.
Spm. nr. US 21";Hans Hækkerup
11719;name_party;":
I forbindelse med folkeafstemningen den 28.
maj 1998 om Amterdamtraktaten og umiddelbart derefter sagde regeringens ministre ved
talrige lejligheder, også statsministeren, at man
nu skulle tage den skepsis, som er i den danske
befolkning, og som udmøntede sig ved, at 44,9
pet. stemte nej til Amsterdamtraktaten, alvorligt, og den skulle man komme i møde.
Statsministeren og regeringens ministre sagde ved adskillige lejligheder, at man skulle
komme den i møde ganske specifikt ved, at
man lavede en mere åben EU-proces og en
mere demokratisk EU-proces.
Når jeg rejser spørgsmålet om disse forhold i
dag, er det, fordi vi allerede kan se, desværre, at
EU-debatten er gået lidt død i det, og at vi risikerer at gå ind i Folketingets mødefri periode,
uden at der reelt er sket noget på det område.
Derfor vil jeg gerne spørge udenrigsministeren: Hvilke konkrete planer har regeringen for
at sikre en mere demokratisk og åben EU-proces her i den danske del af EU-samarbejdet?
Det er jo dér, vi umiddelbart selv kan foretage
ændringer.";Kristian Thulesen Dahl
12795;title_name;":
Jeg må sige, at jeg står en lille smule uforstående over for spørgsmålet.
Senere i dag skal vi jo behandle forslag både
fra Enhedslisten og fra Dansk Folkeparti bl.a.
om åbenhed i folketingsarbejdet med EU-anlig-

gender, og altså så snart spørgetiden er overstået, får vi jo en mulighed for en sådan debat.
Derfor står jeg egentlig lidt uforstående. Det er
vel ikke meningen, at vi her skal gennemføre
den debat, vi skal have om lidt?
Men jeg må sige, at regeringen er i fuld gang
med sine overvejelser. Jeg har indbudt Folketingets Eutopaudvalg til, om man kan sige en
uformel sammenkomst. Jeg tror, det er engang
- jeg kan ikke huske datoen - i næste uge, hvor
vi bl.a. med Folketingets partier uformelt vil
drøfte, hvorledes vi skal gå i gang med at
implementere Amterdamtraktaten, som Danmark jo nu kan ratificere.";Niels Helveg Petersen
13644;name_party;":
Nu begynder jeg i højere og højere grad at forstå, hvorfor regeringen har gjort spørgetimen
her til eklatant fiasko. Altså hvis man ikke kan
forstå, at man får et spørgsmål på baggrund af
den debat, man selv har sat i gang, her i spørgetimen omkring EU-processen, altså - hvad i
alverden skal vi så spørge om?
Sagen er, at det, vi har til behandling her i
eftermiddag, er nogle meget specifikke forslag,
som går på nogle bestemt tanker om, hvordan
vi fra Dansk Folkepartis side mener, og hvordan man fra Enhedslistens side mener, man kan
demokratisere og åbne EU-processen.
Det, der da er interessant for os, som partier,
der ikke kan mønstre et flertal her i Folketinget,
er selvfølgelig at vide, hvor vi har regeringen i
det her spørgsmål. Hvad er det for nogle tanker, regeringen går med, når regeringen her i
kongeriget går rundt og taler om en mere åben,
demokratisk EU-proces? Derfor bliver jeg altså
nødt til at spørge udenrigsministeren igen:
Kan udenrigsministeren overhovedet ikke på
baggrund af den lange debat, der har været, på
baggrund af de udtalelser, der har været, bl.a.
fra statsministeren, om, at man nu skulle have
en mere åben og demokratisk EU-proces, og på
baggrund af, at Højesteret i sine præmisser i
grundlovsdommen opererer med samme tanker, så overhovedet ikke i dag komme med
nogle konkrete eksempler på, hvor regeringen
kan se, at man kan lave en mere åben og demokratisk EU-proces, eksempelvis i form af åbne
Europaudvalgsmøder eller andre ting?";Kristian Thulesen Dahl
15166;title_name;":
Diskussionen om åbenhed ved Europaudvalgets møder er jo en diskussion, som først og
fremmest vedrører Folketingets eget arbejde.

Onsdag den 10. juni 1998 (Spm)
Det er jo ikke regeringen, der skal diktere Folketingets forretningsorden.
Jeg kan sige til spørgeren, at jeg har personlig
en meget åben holdning - undskyld udtrykket
- til åbenhed i udvalgsarbejdet, men det er jo
altså Folketinget selv, der råder over Folketingets forretningsorden. Heldigvis, for sådan skal
det være.";Niels Helveg Petersen
15672;name_party;":
Jeg forstår meget godt, at ministeren ønsker at
vente med debatten til behandlingen af de konkrete forslag i eftermiddag, men jeg synes alligevel godt, at ministeren kunne svare på
spørgsmålet, som jo går üd på:
Er det regeringens ønske at medvirke til, at vi
får konkrete forbedringer af Folketingets EUarbejde, således at disse forbedringer senest kan
træde i kraft, når den nye folketingssamling
starter den 1. oktober? Er det ministerens ønske,
at vi her og nu konkret skal arbejde for sådanne
forbedringer, således at det altså kan blive virkeliggjort her i løbet af sommeren, og således at
disse forbedringer kan træde i kraft inden for
rimelig kort tid?";Keld Albrechtsen
16377;title_name;":
Jeg synes, det er en fremragende idé, at Folketinget og også regeringen går i gang med overvejelserne i sommerens løb.
En forceret periode her lige efter folkeafstemningen, hvor Folketinget i øvrigt har mange
andre opgaver foran sig, synes jeg ikke er det
rigtige tidspunkt. Jeg synes, at man skal benytte
sommermånederne, og jeg synes personligt, at
f.eks. Folketingets Europaudvalgs underudvalg
burde bruge sommeren til at arbejde med disse
sager. Regeringen vil for sin del arbejde med
disse spørgsmål i sommerens løb for ordentligt
at forberede nogle beslutninger, som vi så kan
drøfte med Folketingets partier.";Niels Helveg Petersen
17013;name_party;":
Jeg kunne godt tænke mig at spørge ministeren,
om de henvisninger, der kommer til debatten
senere i dag, betyder, at ministeren ønsker, at
de her forslag fra Dansk Folkeparti og Enheds- .
listen vedtages? Hvad er egentlig regeringens
holdning til de forslag? Det kunne være interessant at vide forud for debatten.";Peter Skaarup
17371;title_name;":
Jeg får jo altså en mulighed for at ytre mig i
hvert fald om dele af forslagene, der er stillet,

1749

når debatten kommer, men jeg kan gentage,
hvad jeg allerede har sagt i et svar til hr. Keld";Niels Helveg Petersen
17582;title_name;"Jeg synes, det er en god idé, at Folketingets
partier internt, men også i fællesskab, f.eks.
meget hensigtsmæssigt i Europaudvalgets
underudvalg, drøfter, hvorledes man kan forbedre Folketingets procedure med henblik på,
at vi så godt som gørligt kan udnytte, at vi nu
kan ratificere Amsterdamtraktaten og også
udnytte de nye bestemmelser i Amsterdamtraktaten bedst muligt.
Hermed sluttede spørgsmålet.
Spm. nr. US 22";Albrechtsen
18021;name_party;":
Før folkeafstemningen den 28. maj lovede regeringen jo vælgerne, at tempoet skulle sættes ned
i EU og der ikke skulle være mere union. Men
dårligt nok er folkeafstemningen afsluttet i
Danmark, før den franske præsident og den
tyske kansler kommer med deres krav om, at
man nu på det kommende topmøde her på
mandag skal sætte de næste unionsskridt på
bedding: Man vil have fremskyndet en fælles
udenrigs- og sikkerhedspolitik. Man vil have
yderligere unionsskridt på flygtninge- og politisamarbejdet. Man vil have en ny regeringskonference, og man vil have en tidsplan vedtaget, så man hurtigt kan komme i gang med alle
disse nye unionsskridt.
Derfor vil jeg godt spørge ministeren, om den .
danske regering på topmødet meget klart og i
overensstemmelse med, hvad den har lovet de
danske vælgere, vil meddele, at der ikke bliver
gennemført sådanne nye unionsskridt, som
Frankrig og Tyskland ønsker det.";Keld Albrechtsen
18967;title_name;":
Jeg må sige, at jeg har læst det, der er kommet
fra den franske og den tyske statsleder, noget
anderledes end hr. Keld Albrechtsen. Jeg ser
ikke i henvendelsen oplæg til, at vi skal starte
en ny regeringskonference. De to statsledere
plejer at skrive et brev til deres kollegaer forud
for topmøder, og det har de altså også gjort
denne gang.
Hovedvægten i den henvendelse, vi har fået,
flugter jo godt med de danske overvejelser,
nemlig at de på topmødet ønsker en diskussion
specielt om nærhedsprincippet. De ønsker spe-

1750

Onsdag den 10. juni 1998 (Spm)

cielt, at man skal drøfte, hvorledes man kan
udmønte nærhedsprincippet, og så gør de i
øvrigt nogle betragtninger gældende med nogle
kritiske bemærkninger om EU-institutionemes
virksomhed uden at specificere det nærmere,
som efter deres opfattelse åbenbart står ,i modstrid med en gennemførelse af nærhedsprincippet. Så sådan læser jeg brevet.
Regeringen vil jo ved statsministeren ved
mødet i morgen i Folketingets Europaudvalg
helt på sædvanlig vis redegøre for regeringens
synspunkter på topmødet, men jeg kan allerede
sige så meget, at det ønske om en drøftelse af
nærhedsprincippet, som er kommet til udtryk
fra hr. Kohl og hr. Chirac, deler den danske
regering aldeles.";Niels Helveg Petersen
20228;name_party;":
Belært af tidligere erfaringer havde jeg jo frygtet, at ministeren ville begynde at snakke udenom, og det begynder han jo desværre også med.
Dette med henvisning til nærhedsprincippet
er jo noget, kansler Kohl har fået indføjet i brevet til internt brug i den tyske valgkamp, og det
er ikke noget, som i virkelighedens verden har
nogen substantiel betydning. Det har derimod
de dele af brevet, som jeg var inde på, som går
ud på, at man kræver mere union på udenrigspolitikken, sikkerhedspolitikken, flygtningepolitikken og politisamarbejdet, og at man kræver
en afklaring af de institutionelle reformer, altså
magtfordelingen i Unionen, inden udvidelsen af
EU.
Det vil altså sige en regeringskonference, og
jeg håber ikke, at ministeren vil forsøge at foregøgle den danske befolkning, at det ikke betyder en regeringskonference. Det ved vi jo alle
det gør. Og man henviser specifikt i brevet til
de bestemmelser i Amsterdamtraktaten, der
vedrører en regeringskonference.
Derfor må jeg altså insistere på, at ministeren
besvarer spørgsmålet: Vil man meddele Frankrig og Tyskland i overensstemmelse med de
løfter, man har givet de danske vælgere, at
Danmark siger nej til disse nye unionsskridt?";Keld Albrechtsen
21467;title_name;":
Situationen er jo den, som hr. Keld Albrechtsen
udmærket kender, at hvis et flertal af lande
inden for Den Europæiske Union ønsker en
regeringskonference sammenkaldt, så kan det
ske: så kan man sammenkalde til en regeringskonference. Derefter skal man så nå frem til
enighed om beslutningerne: det er det andet.

Men jeg kan jo ikke på forhånd love hr. Keld
Albrechtsen, at jeg vil suspendere det regelsæt,
der nu en gang eksisterer inden for EU. Det står
ikke i min magt.
Regeringen vil i morgen på sædvanlig vis
nøje redegøre for sine synspunkter til Cardiffmødet, men jeg kan da sige så meget, at efter
dansk opfattelse er der i den nuværende situation selvsagt ikke behov for indkaldelse til
regeringskonferencer. Det, der er behov for, er,
at Amsterdamtraktaten nu træder i kraft, og at
vi så udnytter de muligheder, som Amsterdamtraktaten jo giver.";Niels Helveg Petersen
22351;name_party;":
Nu er det jo rigtigt, at det brev, der er kommet
fra den tyske kansler og den franske premierminister, ikke er et brev alene på tre linjer, men
på flere sider, og derfor er det også rigtigt,
at det indeholder både det, som hr. Keld
Albrechtsen spørger til, og så også det, som
udenrigsministeren nævner, nemlig subsidiaritetsprincippets anvendelse.
Det er det sidste, jeg gerne vil spørge udenrigsministeren om: Når regeringen nu vælger at
modtage brevet og lægge fokus på dén del af
det - det forstår jeg godt ud fra politiske overvejelser - og hvis man så skal få noget ud af
det, så kræver det vel også, at man fra dansk
side spiller ud med nogle konkrete initiativer og
prøver at komme det hér i møde? Og derfor vil
jeg gerne spørge udenrigsministeren, om man
ikke fra dansk side forud for Cardiffmødet eller
i en anden forbindelse overvejer at komme med
nogle konkrete forslag, hvor man får udmøntet
nærhedsprincippet.
Problemet er nemlig ikke, at der ikke tales
om nærhedsprincippet, og at alle siger, at det
skal bringe Unionen tættere på borgeren og
sørge for, at EU ikke træffer beslutninger om
noget, som man lige så godt kan træffe beslutning om i medlemslandene, nej, problemet er,
at det jo ikke bliver udmøntet, og at man ikke
får kød på det.
Derfor vil jeg spørge, om man vil benytte den
her chance, der er skabt fra tysk-fransk side, til
at den danske regering i forbindelse med Cardifftopmødet kommer med nogle konkrete initiativer, som skal udmønte nærhedsprincippet?";Kristian Thulesen Dahl
23881;title_name;":
Jeg forventer, at de konklusioner, der kommer
fra Cardiff, vil afspejle netop et ønske om, at
man virkelig skal tage nærhedsprincippet

Onsdag den 10. juni 1998 (Spm)
meget alvorligt. Nærhedsprincippet har fået en
stærkere placering i den nye traktat, og jeg forventer, at Cardiffmødet vil afspejle en stor enighed om, at vi ihærdigt skal arbejde for en god
udvikling af nærhedsprincippet.
Jeg synes også, man ser det ved, at Kommissionens formand, Santer, netop har udsendt
også et skrift, hvor han taler om, at vi skal - jeg
tror, han siger »doing less, but doing it better«.
Det er også den holdning, som skal gennemsyre
Kommissionens arbejde med europæiske
spørgsmål.
Man skal være klar over, at dette ønske om at
gøre nærhedsprincippet levende og til en realitet i det europæiske samarbejde jo ikke kun er
et ønske, som hr. Kristian Thulesen Dahl og hr.
Keld Albrechtsen har. Det ønske har regeringen, det har Kommissionen, og det har de fleste
af de europæiske regeringer.";Niels Helveg Petersen
24883;name_party;":
Det er i tilknytning til det sidste spørgsmål, for
jeg har nemlig også gennem dagspressen læst
den tyske og franske henvendelse på den måde,
at nu skal der ikke være mere union, og nu skal
der ikke besluttes mere end nødvendigt centralt
fra EU: ting, der bedre eller lige så godt kan
besluttes nationalt, skal besluttes dér.
Men så vil jeg spørge: Kan vi ikke få et mere
konkret svar, end det, der kom nu sidst fra
udenrigsministeren, på, om man på konkret vis
vil arbejde for og støtte denne holdningstilkendegivelse fra Tysklands og Frankrigs side, så vi
kan få kød og blod på nærhedsprincippet?";Frank Dahlgaard
25525;title_name;":
Svaret er ja. Vi skal bruge både diskussionen i
Cardiff og ikke mindst ikrafttrædelsen af Amsterdamtraktaten med den nye protokol om
nærhedsprincippet til at sikre, at EU kun beskæftiger sig med det, EU er bedst til, og på
den mest hensigtsmæssige måde.
Hermed sluttede spørgsmålet.
B. Spørgetiden
Spm. nr. S 541
1) Til statsministeren (3/6 98) af:";Niels Helveg Petersen
25897;name_party;":
»Vil den danske regering i EU's Ministerråd
eller på det kommende topmøde i Cardiff stille

1751

krav om, at der nu gribes ind over for EuropaParlamentets frynseorgie?«
Skriftlig begrundelse
Det fremgår af en grundig artikel i B.T. den 3.
juni 1998: at en fortrolig revisionsrapport fastslår, at Europa-Parlamentets frynsemølle maler
lystigt videre. Det står klart, at Parlamentet ikke
selv magter at bringe dette problem under kontrol. I revisionsrapporten påpeges det, at en
række af disse frynseordninger lægger op til
misbrug, og det påpeges, at kontrollen med
brugen af midlerne er yderst mangelfuld. I alt
udbetales 1,7 mio. danske kroner i diæter og
rejserefusioner, såkaldt blyantspenge osv. til
hver enkelt parlamentsmedlem. F.eks. kan der
årligt udbetales op til 648.500 kr. i dagdiæter og
rejseudgifter til et parlamentsmedlem. Ifølge
B.T.'s beregning vil et parlamentsmedlem ud af
disse penge kunne lægge 194.750 kr. skattefrit i
egen lomme og alligevel rejse og bo på hotel
under komfortable forhold. En mere sparsommel ig MEP'er kan score helt op til 430.750 kr.
ved at rejse og bo spartansk. Der er også mulighed for vidtgående fiflerier med assistentbistand, valutaspekulation og såkaldt blyantspenge.
Tiden må nu være inde til, at Ministerrådet
griber ind og får stoppet dette uansvarlige misbrug af skatteydernes penge. En mulighed kunne være at nedsætte Europa-Parlamentets budget med et beløb svarende til f.eks. en million
kroner pr. medlem. Dette vil medføre en besparelse på godt 600 mio. kroner og vil alligevel
efterlade Parlamentet med 700.000 i tilskud pr.
medlem, hvilket må være rigeligt.";Keld Albrechtsen
27539;name_party;":
Jeg har lagt mærke til, og det er jeg glad for, at
statsministeren over for EU's formand, den britiske premierminister, har anmodet om at få
spørgsmålet om de tårnhøje lønninger og frynsegoder i EU-systemet sat på dagsordenen på
EU-topmødet.
Jeg mener så, at det ved samme lejlighed må
være relevant tilsvarende at bringe de enorme
problemer med frynseorgiet i EU-Parlamentet
op på topmødet og få skåret igennem, således
at man kan få afviklet f.eks. de ordninger, hvor
en række parlamentsmedlemmer hæver langt
flere penge i f.eks. rejserefusion, end de faktisk
bruger, og på en lang række områder scorer

1752

Onsdag den 10. juni 1998 (Spm)

midler på helt urimelig vis, uden at der er
nogen som helst reel økonomisk begrundelse
for, at de gør det.";Keld Albrechtsen
28331;title_name;":
Det er jo rigtigt, det, som hr. Keld Albrechtsen,
siger. Jeg har igennem flere år sammen med
udenrigsministeren og regeringen været meget
optaget af den sag.
Jeg føler, at det er en stor pligt for os at arbejde så intenst, som vi kan, for at den almindelige
danske befolkning kan se, at det her er ret og
rimeligt. Og det er ikke ret og rimeligt, når vi
ser på lønniveauet, og når vi ser på fryns - for
nu at tage en fælles betegnelse - og derfor må
vi selvfølgelig bruge alle de niveauer, vi kan,
sådan som vi også har gjort det igennem årene
og også vil gøre det i den kommende tid, for at
påvirke den udviklingsproces.
Jeg har besluttet mig for at tage sagen op i
Cardiff. Den står ikke direkte på dagsordenen,
men jeg tager den op i Cardiff. Cardiff, vil jeg
godt sige på forhånd, bliver ikke stedet, hvor
man træffer beslutninger, for sådan er beslutningsprocessen ikke skruet sammen, men det
bliver stedet, hvor man kan rejse en debat af
den her karakter. Og det vil jeg gøre: det vil jeg
gerne give tilsagn om.
Det andet er så arbejdsdelingen mellem
Europa-Parlamentet på den ene side og Rådet
på den anden side. Og lad mig lige slå fast,
hvad der er op og ned i den sag: For så vidt
angår diæter og rejsegodtgørelser, så ligger bolden på nuværende tidspunkt hos Europa-Parlamentet. Jeg vil opfordre de danske parlamentarikere til at arbejde for yderligere opstramning af reglerne.
Det vil i øvrigt passe godt til den linje, der jo
er bred tilslutning til her i salen.
Den danske regering arbejdede også under
regeringskonferencen for en traktatændring på
dette felt, som kunne skabe grundlag for vedtagelse af en vedtægt for parlamentsmedlemmerne med bl.a. andet regler for diæter, Pg, rejseudgifter, og vi har opnået fremskridt på. de
områder. For det første traf Europa-Parlamentet den 10. juli 1997, altså sidste år, beslutning
om nye regler, som indebærer stærkere kontrol.
Jeg synes dog stadig, der er alvorlige problemer, når det gælder niveauerne, og når det gælder frynset. For det andet blev Amsterdamtraktaten ændret med indføjelse af én bestemmelse i
artikel 138, som indebærer, at Europa-Parlamentet kan fastsætte én vedtægt for sine med-

lemmer, og det spørgsmål vil jeg uddybe, hvis
jeg får et opfølgende spørgsmål om et øjeblik.";Poul Nyrup Rasmussen
30607;name_party;":
Jeg vil meget gerne spørge statsministeren, om
han vil uddybe det, han var i gang med, og derudover vil jeg sige tak til statsministeren for det
meget klare tilsagn om at tage hele dette frynsespørgsmål op på topmødet.
Jeg vil gerne spørge statsministeren, om det
ikke er sådan, at det går meget, meget trægt i
Parlamentet. Der er blevet forsøgt at lave en
statut, som jeg har forstået skulle have løst nogle af problemerne: men den revisionsrapport,
der nu foreligger, viser jo, at der er en masse
uløste problemer tilbage. Jeg noterede mig også,
at statministeren i sit svar netop slog fast, at der
stadig er et alt for højt niveau på dette frynseområde, og derfor vil jeg godt spørge statsministeren, om det i virkeligheden ikke bliver
nødvendigt, at et topmøde eller Ministerrådet
skærer igennem i denne sag, og om ikke vi må
erkende, at det er en sag, som EU-Parlamentet
ikke selv kan løse.";Keld Albrechtsen
31532;name_party;":
Jeg vil også gerne kvittere for det svar, statsministeren gav på det spørgsmål, der er rejst her i
dag, nemlig at regeringen vil fortsætte initiativerne og ikke bare tale om de sager, når der
skal være folkeafstemninger, og at regetingen
fokuserer på to områder: både det generelle
lønniveau - altså f.eks: for Kommissionens
medarbejdere - og i forbindelse med en mulig
stat-dt for, hvordan man skal arbejde i forbindelse med Europa-Parlamentets overforbrug af
offentlige midler. Det er jeg meget tilfreds med,
og jeg håber, det vil have en afsmittende virkning på konklusionen, så vi kan se, at der også
kommer noget ud af det. Vi vil i hvert fald fra
Dansk Folkepartis side følge det her meget tæt.
Så bare et enkelt spørgsmål til statsministeren. Statsministeren skrev i forbindelse med
valgkampen op til den 28. maj til kommissionsformand Santér og gjorde et nummer ud af det
i den danske valgkamp, og ganske givet fik det
da også beroligèt folk, der var tVivlerè, så de
tænkte, at nu gør statsministeren noget på det
område, vi er .så bekymrede for, så nu kan vi
roligt støtte statsministeren i hans jakampagne
fil Amsterdamtraktaten, Jeg vil gerne høre, om
statsministeren har fået svar fra Santer, for jeg
-har ikke kunnet læse det nogen steder, og hvad
svaret i givet fald indeholder.

(220)
Onsdag den 10. juni 1998 (Spm)";Kristian Thulesen Dahl
32886;name_party;":
Også jeg vil udtrykke tilfredshed med statsministerens klare tilsagn om at rejse dette spørgsmål på det næste møde i Cardiff, og så vil jeg
spørge statsministeren, om det er rigtigt, at
ansatte i Europa-Parlamentet har mulighed for
at købe toldfri spiritus, vin og den slags i en
butik i Luxembourg, om Europa-Parlamentets
medlemmer eventuelt også har den mulighed,
eller om det er stoppet. Jeg har hørt rygtevis, at
det salg bliver stoppet nu, og for almindelige
mennesker i EU stopper det toldfri salg, ved rejser mellem landene jo den 1. juli 1999.";Frank Dahlgaard
33478;title_name;":
Det første var, hvad vi kan gøre i Cardiff. Som
sagt rejser jeg sagen i Cardiff, jeg gør opmærksom på, at vi har et problem her, hvor der ikke
er fundet tilstrækkelige løsninger, og at de løsninger skal findes. Men jeg synes også, jeg skylder folketingsmedlemmeme at sige her i dag, at
jeg vil ikke forudskikke den forventning, at vi
får en afgørelse i Cardiff, for det kan vi i sagens
natur ikke. Det er et arbejde, vi sætter i gang og
fortsætter med, men tingene er ikke skruet
sådan sammen på Det Europæiske Råds topmøde, at vi kan træffe beslutninger dér.
Det får mig til at sige lidt mere om beslutningsprocessen. Artikel 138 i Amsterdamtraktaten indebærer som sagt, at Europa-Parlamentet
nu får mulighed for at fastsætte sin egen statut
eller vedtægt for sine medlemmer, og det har
påbegyndt arbejdet. I den forbindelse er det
formelt sådan, at når Europa-Parlamentet har
færdiggjort sit arbejde, skal Kommissionen
høres, og så kommer Rådet ind. Rådet skal så
enstemmigt godkende vedtægten, og derfor bliver Rådet under alle omstændigheder inddraget i arbejdet. Det vil altså sige - og det er også
et svar til hr. Frank Dahlgaard - at Rådet kan
sige nej eller ja, men der skal som sagt enstemmighed til. Hvis Europa-Parlamentet ikke har
gjort sit arbejde godt nok, kan Rådet sige: Det er
ikke godt nok, om igen! Og det vil Rådet gøre.
Vi vil altså være indstillet på via denne nye
proces at lægge et så stærkt pres på Parlamentet, som vi overhovedet kan - eller sagt på en
anden måde: Vi kan sige til Parlamentet gennem Rådet: Gør nu jeres arbejde med de nye
statutter godt! Men det skal være på et rimeligt
niveau, og det skal selvfølgelig også være
sådan, at tingene er i orden med hensyn til rejsegodtgørelse, rejse efter regning og alle de
ting, vi nu arbejder med. Det kommer i den

1753

rækkefølge, jeg her har beskrevet, og det vil altså sige, at Cardiff bliver det sted, hvor man
kommer med en politisk melding, og dernæst
kommer sagen op i Rådet på den måde, jeg just
har beskrevet.
Så er der spørgsmålet om Kommissionens
ansatte, deres lønninger og deres beskatningsforhold. Rådet bestemmer de ansattes lønninger
og beskatningsforhold efter ganske bestemte
systemer, som jeg ikke skal komme ind på i
detaljer lige nu, så lad det igen være sagt til
kollegeme her i salen: Rådet kan gøre noget,
men kan kun gøre det på et bestemt beslutningsmæssigt tidspunkt i den procedure, jeg
just har beskrevet.";Poul Nyrup Rasmussen
35913;name_party;":
Jeg synes ikke rigtig, vi fik svar på, om der
egentlig var kommet et konkret svar fra nogen i
forbindelse med det brev, statsministeren fremsendte op til folkeafstemningen her i Danmark,
og derudover kunne jeg godt tænke mig at
høre, om det, at der blev sendt et brev, og den
debat, der kom i forbindelse med det, skabte
nogen reaktioner fra andre lande og andre
statsministre rundt omkring i EU. Ser det ud til,
at statsministeren kan få opbakning, og at Danmark kan få opbakning fra andre lande i forbindelse med dette her, og hvad vil regeringen
eventuelt gøre, hvis det ikke ser ud til at være
tilfældet?
Når det gælder Cardiffmødet, kan jeg forstå,
at der ikke bliver nogen mulighed for at træffe
nogen beslutning. Hvornår forventer statsministeren, der bliver det? Bliver det i år eller til
næste år, eller hvordan kommer det til at se ud
fremover?";Peter Skaarup
36791;name_party;":
Endnu engang tak for svaret.
Jeg vil godt spørge statsministeren, om reglerne er sådan, at vi kan risikere, at Parlamentet
ved passivitet kan trække sagen her i langdrag,
og om Ministerrådet i så fald har mulighed for
at gribe ind. Jeg forstod nemlig på statsministerens svar, at der skal komme et forslag til vedtægt fra Parlamentet selv, og man kan jo godt
frygte, at kvaliteten af det forslag måske ikke
bliver særlig høj. Så står man altså i den situation, at Ministerrådet først kan komme ind på
det tidspunkt, og derfor vil jeg spørge, om man
ikke kan komme i den situation, at et topmøde
ganske enkelt må skære igennem i sagen.

1754

Onsdag den 10. juni 1998 (Spm)

Så vil jeg blot spørge statsministeren, om han
er opmærksom på, at ud over disse frynseproblemer oplyses det også i B.T. den 5. juni, at
Parlamentet nu har afsat 21 mio. kr. til at reklamere for sine succeshistorier. Man vil altså lave
en reklamekampagne, og jeg vil godt spørge
statsministeren, om det ikke er uværdigt for et
organ, der vil kaldes et parlament, at skulle ud
og reklamere for sine egne fortrinligheder for
skatteydernes penge.";Keld Albrechtsen
37932;name_party;":
Jeg føler ikke rigtig, jeg fik svar på mit spørgsmål om det toldfrie salg til Europa-Parlamentets ansatte. Det er jo småpenge i den store
sammenhæng, men det er noget, folk kan forstå:
Her er der nogle privilegerede, der opbygger en
slags solkongehof i Bruxelles og Luxembourg.
Det med Den Økonomisk-Monetære Union og
dele af Amsterdamtraktaten er temmelig indviklet, men det er det her ikke, og det skal stoppes. Hvis der skal blive en bare nogenlunde
neutral accept fra store dele af den danske
befolkning, skal disse privilegier stoppes, så er
der fortsat et sådant toldfrit salg til Europa-Parlamentets ansatte, eller 'er det stoppet?";Frank Dahlgaard
38611;title_name;":
Til det sidste må jeg sige til spørgeren, at det
kan jeg faktisk ikke svare på. Men jeg vil gerne
undersøge det og give et skriftligt svar på
spørgsmålet.
Hr. Kristian Thulesen Dahl spurgte, om jeg
har fået svaret fra Kommissionens formand. Jeg
har ikke fået svaret på nuværende tidspunkt,
men jeg vil selvfølgelig - når jeg nu alligevel
møder Kommissionens formand - spørge,
hvordan det ligger med et svar. Jeg går ud fra,
at jeg ser ham i Cardiff, og dér får vi lejlighed til
ordveksling på min foranledning, som jeg også
sagde før.
Hr. Peter Skaarup var også inde på reaktionen og spurgte endvidere, hvornår vi i givet
fald kan forvente, at der foreligger et forslag fra
Europa-Parlamentet om en ny statut. Jeg kan
ikke give et bestemt tidspunkt, men sådan som
jeg har forstået det, er Europa-Parlamentet selv
meget indstillet på, at det skal have en ny statut.
Jeg må sige ligeud, som det er, at der skal jo
være valg til Europa-Parlamentet om godt 1 år,
og det er klart, at Parlamentet selvfølgelig
ønsker at sørge for, at de kritikpunkter, der
måtte være af institutionen, har man fået klaret.

Min fornemmelse er altså, at der arbejdes stærkt
med det, men sagt ligeud er der også delte
meninger om det i selve Europa-Parlamentet.
Mellem de forskellige grupper er der ikke enighed endnu.
Vi arbejder på sagen, og jeg tror, de danske
Europaparlamentarikere kan gøre meget, og
som sagt: Vi vil som regeringsansvarlige gøre
meget for at opretholde presset, så der kommer
en så hurtig afklaring som muligt. Men endnu
en gang: Som jeg sagde før, kan vi ikke træffe
beslutninger i Cardiff. Sådan er det ikke tilrettelagt, og sådan er proceduren heller ikke. Men
vi kan rejse sagen politisk i Cardiff og fastholde
den, og det vil vi gøre.
Min fornemmelse er derudover - også til hr.
Peter Skaarup - at der er en stigende forståelse
blandt kollegeme i Europa, som jo også godt
kan forstå på deres befolkninger, at der skal
være ret og rimelighed i de ting. Derfor ser jeg
optimistisk på mulighederne for, at vi i løbet af
nogle måneder kan få tingene bragt ind i et fornuftigt leje. Det er ikke acceptabelt, at det fortsætter, som det gør nu. Det skal der laves om
på, og vi opretholder som sagt presset.
Til hr. Keld Albrechtsens spørgsmål om
reklamekroner: Jeg har ikke selv set artiklen,
men jeg håber, Europa-Parlamentets egne medlemmer også kan indse, at det ikke er så fikst,
og at det ikke giver et godt indtryk. Det synes
jeg i hvert fald ikke.";Poul Nyrup Rasmussen
41091;name_party;":
Jeg synes, at når statsministeren her i dag kan
redegøre for, at Kommissionens formand
Jacques Santer ikke har svaret på det brev, den
danske statsminister har sendt til ham i starten
af maj om de her problemstillinger, vidner det
lidt om den træghed, der ser ud til at være i
systemet med hensyn til at få ændret på tingene. Derfor er det afgørende nødvendigt, at
presset fastholdes konstant.
Og når statsministeren nu understreger, jeg
tror for tredje gang i spørgetiden i dag, at der
ikke kommer egentlige beslutninger i Cardiff,
må spørgsmålet jo være: Jamen hvornår kommer der så egentlige beslutninger? Statsministeren kan jo ikke henholde sig til, at det er noget,
der sker i Europa-Parlamentet i forbindelse
med en valgkamp til næste år. Vi risikerer, at
der ikke sker noget, og derfor er spørgsmålet:
Nu starter den politiske debat på statsministerens foranledning på Cardiff-topmødet, men
uden at der tages egentlige politiske beslutnin-

Onsdag den 10. juni 1998 (Spm)
ger. Hvornår forventer statsministeren, der kan
blive taget initiativ hos regeringslederne i EU
til, at der bliver truffet egentlige politiske
beslutninger?";Kristian Thulesen Dahl
42249;name_party;":
Det er lige en opfølgning af spørgsmålet fra hr.
Frank Dahlgaard om det toldfrie salg, hvor jeg
kan forstå, at det ikke er helt sikkert, det stadig
er muligt at praktisere det over for EU-medarbejdere. Men i hvert fald med det kendskab, vi
har fra dagspressen, er det stadig muligt at
praktisere det, og derfor kunne jeg godt tænke
mig at spørge statsministeren, om det eventuelt
er muligt for Danmark at sige, at vi vil altså
ikke acceptere afskaffelsen af det toldfrie salg til
alle andre borgere i EU, hvis det ikke samtidig
bliver umuligt for ansatte i systemet at have
denne mulighed fremover.
I Dansk Folkeparti synes vi, det er under al
kritik, hvis det ikke kan lade sig gøre at få den
mulighed fjernet, og derfor kunne jeg godt tænke mig at bede om et tilsagn fra statsministeren
om, at man vil anvende den mulighed over for
de andre lande i forbindelse med debatten.";Peter Skaarup
43166;title_name;":
Til det sidste må jeg sige ligeud: Nej, det tilsagn
kan man ikke få fra mig. Der skal også være
seriøsitet i tingene. Jeg kan naturligvis ikke
hænge en stor og omfattende beslutning, vi har
truffet for lang tid siden, op på en situation, der
ikke er tilfredsstillende.
Jeg vil hellere give et andet tilsagn: for det
første om at få undersøgt sagen, som den ser
ud, og sørge for, at hr. Peter Skaarup og andre
kolleger her i salen får et klart svar på, hvordan
forholdene ser ud, og dernæst om, at vi vil
arbejde med det ud fra det rimelighedssynspunkt, som også hr. Frank Dalgaard og andre
her i dag har gjort opmærksom på.
Hvornår kan der så træffes beslutninger? Ja,
lad mig her endnu en gang lige gøre opmærksom på følgende forhold:
Det enkelte land bestemmer selv det enkelte
europaparlamentsmedlems løn, og den svarer
til den løn, den pågældende får i sit eget parlament. Rådet bestemmer, at der er tre forskellige
arbejdssteder for europaparlamentarikerne:
Luxembourg, Strasbourg og Bruxelles. Derudover bestemmer Rådet på forslag af Kommissionen de ansattes lønninger og beskatningsforhold, sådan som det er almindeligt kendt.

1755

Som man ser, er det altså på forslag af Kommissionen og på forslag af Parlamentet - som vi
var inde på før - og det bestemmer i virkeligheden tempoet.
Det, vi kan gøre i Det Europæiske Råd, og
det, jeg kan gøre i Rådet, er at presse på politisk, og det er det, vi er i fuldt sving med. Og
jeg tror - vil jeg sige til hr. Kristian Thulesen
Dahl - at vi vil se et forslag om nye statutter for
Parlamentet ret hurtigt, men den eksakte dato
kan jeg af de grunde, jeg lige har nævnt, ikke
give på nuværende tidspunkt, da det simpelt
hen ikke er mig, der afgør det.
Men jeg kan mærke - også på et møde, jeg så
sent som i går havde med europaparlamentarikere, der er på besøg her i København - at der
er en udbredt interesse i at få hold på det her.
Og dette sammenholdt med, at der med de nye
Amsterdamvedtægter er behov for at få sådanne statutter, betyder, at jeg tror, det kommer til
at ske rimelig hurtigt.
Hermed sluttede spørgsmålet.

Bortfaldne spørgsmål";Poul Nyrup Rasmussen
45298;title_name;":
Spørgsmål nr. S 528, der er stillet til erhvervsministeren af hr. Kristian Thulesen Dahl, er
taget tilbage af spørgeren. Spørgsmålet, der
hermed er bortfaldet, lød således:
»Vil ministeren forklare, hvorfor sagen om
betaling med dankort på internet endnu ikke er
ordnet fra ministerens side, og hvor lang tid
forventer ministeren der vil gå, før sagen er
bragt i orden?«
Skriftlig begrundelse
Trods ministerens forsikringer om en ordning i
løbet af sommeren 1997 om, hvem der skal
betale for at drive et dankortsystem på intemettet, er der endnu ikke sket noget, hvilket berettiget har givet anledning til kritik fra Dansk
Handel og Service og Pengeinstitutternes Betalings Systemer.
Spørgsmål nr. S 567, der er stillet til trafikministeren af hr. Peter Skaarup, er taget tilbage af

1756

Onsdag den 10. juni 1998 (Spm)

spørgeren. Spørgsmålet, der hermed er bortfaldet, lød således:
»Hvilke initiativer vil ministeren tage, for at
HT-terminalen på Københavns Rådhusplads
snarest kan fjernes?«
Skriftlig begrundelse
Sagen om fjernelse af HT-terminalen på Københavns Rådhusplads har længe ligget og syltet.
På trods af at et markant flertal af københavnerne ønsker terminalen fjernet, er der endnu
ikke sket meget.

Den næste sag på dagsordenen var:
2) Første behandling af lovforslag nr. L 83:
Forslag til lov om ændring af lov om folkeskolen. (Betaling for lejrskoler og skolerejser
m.v.).
Af undervisningsministeren (Margrethe Vestager).
(Fremsat 6/5 98).
Lovforslaget sattes til forhandling.
Forhandling";Henning Grove
46824;name_party;":
For god ordens skyld skal jeg sige, at jeg holder
denne tale på vegne af ordføreren i denne sag,
hr. Frode Sørensen, der desværre ikke kunne
være til stede i dag.
Af og til kan en uklar detalje i en ellers klart
formuleret lovgivning give temmelig store
usikkerhedsmomenter.
Vi har i den gældende folkeskolelov af 1993
den ufravigelige regel, at undervisning og
undervisningsmaterialer er vederlagsfrie. Dette
er selve fundamentet for vor folkeskole og forudsætningen for, at alle unges grundlæggende
viden er på et højt niveau.
Udgifter til drift af folkeskolen er et kommunalt anliggende, men der er som bekendt opstået nogle fortolkningsproblemer, når det handler
om den del af undervisningen, som foregår
uden for skolen, eksempelvis på ekskursioner,
lejrskoler og skolerejser.

Med dette forslag præciseres, hvor grænserne
for gratisprincippet i folkeskolen går, og under
hvilke omstændigheder dette princip kan fraviges.
Det er vigtigt at slå fast, at ekskursioner, lejrskoler og skolerejser er integrerede dele af
undervisningen, blot de finder sted borte fra
skolen i enten ind- eller udland, for vi har konstateret, at der har været så megen uklarhed
omkring gratisprincippet, at Folketingets
Ombudsmand for et halvt år siden har afgjort,
at den fornødne hjemmel i lovgivningen til at
opkræve betaling hos forældrene ikke er til stede.
I bemærkningeme til dette lovforslag stilles
argumentationen for og imod op på denne vis:
For synspunktet, at en sådan rejse skal være
vederlagsfri, taler, at den er et led i undervisningen. Imod synspunktet taler, at rejsen er et
frivilligt alternativ til den ordinære undervisning og derfor ikke nødvendigvis skal være
vederlagsfri for forældrene.
Dette virker uklart, og en præcisering er nødvendig.
Vi kan derfor tilslutte os ministerens præcisering vedrørende ekskursioner, lejrskoler og
skolerejser, hvor forslaget opdeler folkeskolens
rejseaktiviteter i to kategorier, nemlig rejser
med mødepligt og rejser uden mødepligt.
Herefter ligger det fast, at kommunerne skal
betale for alle udgifter, der er nødvendige for at
gennemføre ekskursioner og lejrskoler, og at
kommunerne som minimum skal afholde alle
udgifter, der er forbundet med lærernes deltagelse i skolerejser.
Det nye vedrørende ekskursioner og lejrskoler er, at kommunalbestyrelsen nu kan beslutte,
at forældrene skal betale et madpakkegebyr
svarende til et normalt sparet hjemmeforbrug.
Den sidste del omfatter aktiviteter, som forældre, elever og andre kan iværksætte med
henblik på at skaffe penge til gennemførelsen af
skolerejser, herunder også, at forældre kan
betale på et frivilligt grundlag.
Det er efter Socialdemokratiets mening vigtigt, at denne frivillighed er reel, således at
ingen forældre skal føle sig forpligtede til at
lade deres børn deltage i skolerejser, der indebærer forældrebetaling.
Derfor er måske den væsentligste pointe ved
dette forslag, at ingen elev kan udelukkes fra at
komme med grundet manglende betaling.

Onsdag den 10. juni 1998 (L 83)
Med forslaget har ministeren søgt at skabe en
balance mellem kommunernes andel af udgifterne til disse aktiviteter og forældrenes andel.
Dette er helt i tråd med Socialdemokratiets
længe nærede ønske om at få klarhed på området, og det er glædeligt, at der er enighed om
forslaget i kredsen af de partier, der gennemførte folkeskoleloven af 1993.
Socialdemokratiet kan derfor give sin støtte
til lovforslaget og ser frem til en hurtig behandling i udvalget.
Anders Mølgaard (V):
Jeg tror, de fleste af os med glæde i sindet mindes vores ekskursioner og lejrskoler som nogle
af de absolutte højdepunkter i vores skoletid.
Disse ture styrkede klassesammenholdet på en
anden og væsentligt mere positiv måde, end
den daglige skolegang rummede muligheder
for. Samtidig fik vi nogle stærke og meget konkrete oplevelser af vores historie, geografi og
livsvilkår i hjørner af Dannevang, som vi oftest
ikke havde kendskab til før. Og mange af os er
nok blevet inspireret af f.eks. gode lejrskoleophold til et senere gensyn i voksenlivet.
Lejrskoleophold kan vække appetit og nysgerrighed. Det samme gælder naturligvis også
skolerejser til udlandet i de ældste klasser.
Derfor er det magtpåliggende for mig at
understrege, at vi i Venstre finder, at lejrskoler
osv. er en meget værdifuld skoleaktivitet. Dette
lovforslag må ikke opfattes som et politisk signal
fra Folketinget til skolerne om, at lejrskoler,
ekskursioner og skolerejser skal nedprioriteres.
Men der er et reelt behov for at skære toppen af
de mest ekstravagante og meget kostbare ture,
som vi alle kender eksempler på, og derfor dette lovforslag.
Vi forventer naturligvis, at der stadig blive
masser af indenlandske ekskursioner og lejrskoler og også gerne skolerejser i udlandet i de
ældste klasser. Det er vigtigt, at børn både lærer
deres eget land at kende og får øjnene op for
det internationale samfund. Det er et både-og,
ikke et enten-eller.
Venstre finder det helt naturligt og legitimt,
at børn og forældre selvfølgelig afkræves en
rimelig egenbetaling, og for Venstre har det
været afgørende, at der ikke måtte være et loft
over mulighederne for at skaffe eksterne indtægter fra indsamlinger og aktiviteter og gennem sponsering.
På den baggrund kan Venstre tilslutte sig
lovforslaget.

1757";Jeppe Kofod
52101;name_party;":
Den konservative ordfører, hr. Brian Mikkelsen,
kan ikke være til stede, og derfor skal jeg på
hans vegne fremføre følgende:
Det Konservative Folkeparti er som bekendt
ikke en del af den gruppe af forligspartier, som
står bag den nuværende folkeskolelov.
Partierne bag loven har nu indgået en aftale
om betaling for ekskursioner, lejrskoler og skolerejser på baggrund af den kritik, som har
været rejst på grund af den manglende lovhjemmel til opkrævning af deltagerbetaling på
området. Det er fomuftigt nok, og jeg skal da
også indledningsvis sige, at vi kan støtte lovforslaget.
Fra De Konservatives side er vi generelt ikke
imod brugerbetaling og kan derfor heller ikke
være modstandere af, at man betaler for det,
man får. Det er et ganske naturligt og sundt
princip, men det er ikke naturligt at opkræve
penge for noget, som ifølge grundloven er gratis. Det er vigtigt med klare regler på området,
og forslaget imødekommer også efter vores
opfattelse de kritikpunkter, som ombudsmanden påpegede i sin redegørelse til Folketinget i
november sidste år.
Det er også vigtigt for os, at den sociale slagside, som betaling for skolerejser kan få, nu i
princippet ophører. For der findes familier, som
hverken kan fremtrylle 500 eller 1000 kr. af et
månedsbudget til en skolerejse. Og problemet
bliver ikke mindre, hvis der i familien er flere
bøm, som skal afsted på næsten samme tid.
Hverken forældrene eller børnene - især ikke
børnene - i disse familier må blive tabere i det
spil, hvor det gælder om, at skoleklassen kommer så langt væk fra skolen som muligt.
Vi hilser derfor med tilfredshed, at den sociale retfærdighed nu bliver sikret. Og fra konservativ side lægger vi meget vægt på, at forslagets bemærkninger om, at friheden til at betale
skal være åbenbar og reel, bliver respekteret i
hvert enkelt tilfælde.
Med dette lovforslag bliver det understreget,
at ingen elever kan udelukkes fra hverken ekskursioner, lejrskoler eller skolerejser på grund
af manglende betaling eller andre ydelser.
Endvidere bliver det fastslået, at det er kommunerne, der skal afholde alle udgifter, der er
en nødvendig forudsætning for gennemførelse
af ekskursioner og lejrskoler, ligesom det er
kommunerne, der som minimum skal afholde
udgifterne til lærernes deltagelse i skolerejser.

1758

Onsdag den 10. juni 1998 (L 83)

Derudover bliver det præciseret, at kommunalbestyrelsen kan beslutte, hvorvidt forældrene skal betale et beløb til forplejning svarende
til det sparede hjemmeforbrug.
Med lovforslaget gøres det mere klart, hvad
der forstås ved undervisning i folkeskolen.
Langt størstedelen af de gennemførte aktiviteter i folkeskolen er at betragte som folkeskolens kerneydelser, og dermed påhviler det også
kommuneme at dække udgifterne hertil. Imidlertid er det også skolens rejseaktiviteter, der
har skabt tvivl om lovhjemmelen til at opkræve
betaling for disse ikkekerneydelser. Og jeg kan i
øvrigt tilslutte mig de bemærkninger, der kom
fra Ventres ordfører om, at der nok kan findes
eksempler på aktiviteter, der er lige lovlig ekstravagante.
Jeg vil til sidst spørge ministeren, hvad de
kommunale parter, som forslaget berører, har
vurderet at forslaget vil komme til at koste
kommunerne. For i bemærkningerne er det
nævnt, at der er optaget forhandlinger med
kommunerne, men ministeriet skønner, at der
ikke er økonomiske konsekvenser som følge af
forslaget, men måske kunne kommunerne have
en anden opfattelse af dette spørgsmål.
Jeg vil endvidere bede ministeren oplyse, om
regeringen er villig til at imødekomme et eventuelt økonomisk krav fra kommunernes side,
ganske i henhold til det såkaldte DUT-princip.
Men med disse bemærkninger kan vi i øvrigt
som tidligere nævnt støtte lovforslaget.";Knud Erik Kirkegaard
55827;name_party;":
Som de foregående ordførere så gribende har
beskrevet, havde vi en bunden opgave her i
Folketinget, og den bundne opgave landede så
på forligspartiernes bord. Og vi brugte rent faktisk ret lang tid på at søge at løse den, og jeg
synes også, at vi efter omstændighedeme klarede det ret godt til sidst. Og når man laver sådan
nogle forlig, som det har været så møjsommeligt at lave, skal man jo også være tilfreds, selv
om man måske ikke opnåede det hele.
Vi støtter naturligvis lovforslaget, og vi ser
frem til at der kan blive ro på det her område.
Det er vigtigt, at der bliver en klar retstilstand,
for »det vilde vesten«, som vi indtil nu nogle
steder har været vidne til, er jo under alle
omstændigheder uholdbart for folkeskolen.";Anne Baastrup
56583;name_party;":
Fra Dansk Folkepartis side hilser vi det her forslag velkomment. Ministeren er kommet med et

fornuftigt forslag, synes vi, og selv om der har
været nogle indledende besværligheder og
betænkeligheder, er det nu så langt fremme, at
jeg tror, det vinder stor genklang her i Folketinget.
Jeg vil for øvrigt lige nævne i en parentes, at
fra Dansk Folkepartis side stiller vi os velvilligt,
såfremt der skal ske fomyelser eller korrektioner i folkeskoleloven. Og det siger jeg naturligvis på baggrund af, at vi som parti ikke var
med i forliget om folkeskoleloven, af helt gode
grunde, da partiet ikke var stiftet på daværende
tidspunkt. Men får vi en invitation, vil vi naturligvis også godt være med, for vi synes, det er
utroligt vigtigt, at vore unge får nogle gode tilbud, og at man løbende kigger på folkeskoleloven.
Men selve forslaget om, at børnene betaler
for kosten under ekskursioner og lejrskoler og
skolerejser, synes vi er ganske rimeligt. Og vi
tror også, det må være et spiseligt forslag for
forældrene, når de hører, at nu sker der altså
noget på det her område, for der er trods alt
ikke tale om nogen økonomisk herregård.
Men såfremt forslaget bliver vedtaget, bliver
det som sagt nu fuldt legalt, at skolen må opkræve penge til alle slags rejser for de udgifter,
som forældrene ellers ville have haft, hvis de
skulle have haft deres unge på kost hjemme hos
dem selv.
Jeg tror også, at skolevæsenet venter på en
afklaring. Forslaget fastholder også folkeskoletanken, mener vi, og uanset hvilken baggrund
en elev har, og det har andre ordførere også
været inde på, så kan man komme med på en
rejse. Ingen udelukkes af økonomiske grunde!
Så positivitet hertil fra Dansk Folkeparti.";Birthe Skaarup
58302;name_party;":
Det her lovforslag blev jo til på baggrund af, at
der var en forælder, der rettede henvendelse til
Ombudsmanden om, hvorvidt det kunne være
rigtigt, at der kunne opkræves betaling til skolerejser for børnene. Og så kom Ombudsmandens udtalelse den 20. november 1997, hvor han
konkluderede, at man ikke i alle tilfælde havde
ret til at opkræve forældrebetaling, idet folkeskolen hviler på et princip om vederlagsfri
undervisning.
Spørgsmålet er selvfølgelig bare, hvad der
forstås ved begrebet undervisning.
Det her lovforslag er blevet til efter drøftelser
mellem forligspartierne bag folkeskoleloven fra
1993, som CD også er en del af. Lovforslaget

Onsdag den 10. juni 1998 (L 83)
skelner mellem de lejrskoler, som er en integreret del af undervisningen, og hvor der er pligt
til at deltage, og så de skolerejser, som er et
godt supplement til undervisningen, men hvor
deltagelsen er frivillig.
Førstnævnte gruppe, hvor også ekskursioner
hører til, må der ikke opkræves betaling til, ud
over for forplejningen. Det vil sige, at de skal
være gratis. Sidstnævnte gruppe må der gerne
opkræves betaling til, f.eks. gennem kollektiv
indsamling osv., men der kan ikke stilles krav
om, at forældrene skal betale, hvis de ikke kan
eller vil.
CD mener, at lovforslaget er en fornuftig løsning, og jeg frygter ikke, at der er forældre, som
bevidst ikke ønsker at betale til, at deres bøm
kan komme med på de såkaldte frivillige skolerejser. Og hvis der er nogle, som ikke kan
betale, så har jeg tiltro til, at klassen med læreren og forældrene nok skal finde ud af en løsning i fællesskab.
For CD har det derimod været vigtigt at sikre, at eleveme gennem frivillig forældrebetaling
kan deltage i skolerejser, for vi anser skolerejserne for uundværlige i skolen, hvis vi fortsat
skal have mulighed for at engagere eleveme.
Gratisprincippet for disse skolerejser ville efter
vores mening på grund af de skrabede budgetter medføre, at skolerejserne simpelt hen forsvandt, og det ønsker vi ikke.
Desuden har vi fået præciseret og skærpet
kravene til, hvornår der er tale om en skolerejse,
og det, som vi populært kalder en charterrejse,
og som efter vores mening ikke bør finde sted i
skoletiden.
Så CD kan støtte det her lovforslag.
Elisabeth Amold (RV):
Også Det Radikale Venstre hilser velkommen,
at der nu kommer en løsning på et problem,
som igennem flere år har taget uforholdsmæssig meget plads i den offentlige debat.
Folkeskolen er gratis, og det er et princip,
som vi ikke må gå på kompromis med. Der har
alligevel været uklarheder om reglerne, idet
mange skoler jo efterhånden har udadvendte
aktiviteter, rejseaktiteter, hvis indhold strækker
sig i et langt spektrum fra ren undervisning til
ren underholdning. Spørgsmålet er så, hvor
meget man kan pålægge forældrene at betale,
og hvor meget kommunen skal afholde.
Den løsning, der er fundet her, bygger på, at
forældrene altid skal kunne afkræves det, der
svarer til sparet hjemmeforbrug, altså, hvad det

1759

koster forældrene, eller hvad forældrene sparer
ved, at bamet er væk på en skolerejse. Derudover er der så regler for, hvad forældrene eller
andre i skolen kan bidrage med og samle ind
til, og under hvilke betingelser der er pligt til at
deltage, eller om der er frivillighed.
Vi synes, at det er fornuftigt, at der nu kommer en klar retstilstand, og der er et bredt flertal
bag denne ordning. Vi støtter det fra Det Radikale Venstres side.";Susanne Clemensen
61727;name_party;":
Det er en meget lang debat, der nu når til en
afslutning. Som det fremgår af lovforslagets
bemærkninger, er spørgsmålet om, hvorvidt
forældre skal betale for, at deres børn deltager i
ekskursioner, lejrskoler m.v., jo absolut langtfra
nyt.
Enhedslisten synes, det er på høje tid at få
slået fast, at forældrebetaling ikke hører hjemme i folkeskolen. Enhedslisten har selv stillet
forslag herom, arbejdet herfor et par gange,
men uden held. Det er derfor, det er rart, at det
princip nu slås fast.
Allerede tilbage i 1980 opfordrede Ombudsmanden undervisningsministeren til at klargøre
lovgrundlaget vedrørende forældres betaling af
udgifter i forbindelse med ekskursioner. 11997
kritiserede Ombudsmanden i en foreløbig redegørelse atter den hidtidige praksis, og denne
kritik blev fulgt op i Ombudsmandens redegørelse fra den 20. november 1997. På den baggrund kan man sige, at det altså ikke er spor for
tidligt, at denne forligskreds nu har taget sig
sammen til at lave dette forslag.
Det altafgørende og positive ved forslaget er,
at det en gang for alle bliver slået fast, at elever
ikke kan udelukkes fra ekskursioner, lejrskoler
eller skolerejser på grund af manglende betalingsevne eller betalingsvilje. Så vidt, så godt.
Så kan man selvfølgelig diskutere, hvorledes
det noget kunstige skel mellem på den ene side
ekskursioner og lejrskoler og på den anden side
skolerejser kommer til at fungere. I bemærkningerne drages grænselinjen mellem sprogrejser
og kulturrejser. Jeg synes måske ikke, det er
særlig overbevisende.
Så kommer det mest alvorlige i forslaget. I
bemærkningerne anføres det, at Undervisningsministeriet ikke mener, der er økonomiske konsekvenser ved forslaget. Det er vigtigt for
Enhedslisten at få dette forhold belyst. Hvis
denne præmis ikke holder, kan det jo betyde, at
folkeskolens elever af sparehensyn berøves

.

1760

Onsdag den 10. juni 1998 (L 83)

gode muligheder for undervisning uden for
skolens mure.
Endelig vil jeg vende mig imod den åbning i
forhold til sponsorering af udgifterne til ekskursioner og lejrskoler, der ligger i forslagets
bemærkninger.
Der er altså to tidsler i forslaget: Den ene om
økonomien og den anden om sponsorering.
Derfor synes jeg, at det vil være vigtigt, at
ministeren kommenterer, hvordan det kan
være, at forslaget ikke har økonomiske konsekvenser. Er det rigtigt opfattet, at forslaget
faktisk kan opfattes som et spareforslag? Hvis
det sidste er tilfældet, må jeg sige, at så kølnes
interessen jo noget for det.
Der åbnes op for sponsoreringer, men hvem
er det, der kan gå ind og sponsorere? Og i givet
fald: I hvilket omfang skal vi acceptere sponsorering i den danske folkeskole?";Søren Kolstrup
64401;name_party;":
Jeg tror ikke, der kan siges så meget mere nyt
om forslaget her. De foregående ordførere har
så grundigt forklaret og redegjort for, hvad forslaget går ud på, så jeg vil nøjes med på vegne
af Fremskridtspartiet at takke for de meget
frugtbare og konstruktive forhandlinger, der
har været med ministeren. Vi er i Fremskridtspartiet yderst tilfredse med det resultat, der er
kommet ud af forhandlingerne, og vi støtter
naturligvis forslaget.";Tom Behnke
64861;name_party;":
Det har i årevis været praksis, at folkeskoler i
undervisningstiden har kunnet tilrettelægge
udflugter og rejser, der i større eller mindre
omfang var et led i eller havde tilknytning til
undervisningen. Skolernes rejseaktivitet har
imidlertid givet anledning til tvivl om, hvorvidt
rejserne skal være vederlagsfri for forældrene.
I redegørelsen fra 20. november 1997 udtaler
Folketingets Ombudsmand i den anledning, at
der har kunnet rejses berettiget tvivl om, hvorvidt forældrebetaling har haft den fomødne
hjemmel. Ombudsmanden finder, at en skole
efter gældende ret som udgangspunkt er berettiget til at modtage bidrag, der betales på frivillig basis af forældre eller andre, og, bidrag til
dækning af lejrskoleophold, sprogrejser m.v.,
samt at der ikke kræves 10vhjemmEtl til at
opkræve mindre beløb til dækning af udgifter,
der er relateret direkte til den enkelte elevs deltagelse i lejrskoler m.v.

På grund af denne redegørelse har der foregået et udredningsarbejde for at definere, hvornår der er tale om ekskursioner og lejrskoler,
som er en del af undervisningen, og hvornår
der er tale om skolerejser, som er et alternativ
til undervisningen, og hvor elevernes deltagelse
er frivillig.
Lovforslaget definerer herefter, at ekskursioner er endagsture, som er en del af den daglige
undervisning, forberedelse og opfølgning foregår i undervisningstiden, og der er mødepligt.
Lejrskoler er herefter flerdagesture med minimum én overnatning. De er et særligt led i
undervisningen, og forberedelser og opfølgning
foregår i undervisningstiden, og der er mødepligt.
Da der er mødepligt for eleverne både på
ekskursioner og på lejrskoler, må de anses som
værende en sædvanlig del af undervisningen.
Og på baggrund af dette skal deltagelsen i disse
ifølge Ombudsmanden og igen ifølge grundlovens § 76 være gratis. Bortset fra ekskursioner,
som er en endagesforeteelse, kan der opkræves
en vis betaling, der modsvarer et sparet privatforbrug til forplejning, ligesom der vil blive
mulighed for at supplere kommunens betaling
til aktiviteter med frivilligt indsamlede midler.
En indsamling kan f.eks. have form af bidrag
over længere tid til en klassekasse. Ud over
muligheden for disse klassekasser kan forældre
og elever eventuelt i samarbejde med skolen
foretage fælles indsamlinger eller gennemføre
forskellige aktiviteter for på denne måde at tjene penge til turen.
I Kristeligt Folkeparti ser vi det som positivt,
at elever skal være med til selv at yde, før de
kan nyde. Helst så vi faktisk, at de i alle tilfælde
skulle betale en del og i særdeleshed i forbindelse med skolerejser. En skolerejse defineres jo
i loven som en flerdagestur med minimum én
overnatning. Den er et supplement til den
almindelige undervisning, og deltagelse i skolerejsen er frivillig. Rejsen kan foregå både i indog udland. Også denne sidste form for rejseaktivitet mener vi er vigtig set i relation til folkeskolens samlede formål.
En skolerejse kan være en meget værdifuld
oplevelse både socialt og rent fagligt. F.eks. vil
en tur til udlandet give en langt bedre forståelse
for f.eks. fagene geografi og historie, og udlandsrejser kan også give eleverne et mere
naturligt forhold til andre landes sprog.
Al anden rejseaktivitet end ekskursion og
lejrskole og skolerejser, som ikke har et under-

(221)
Onsdag den 10. juni 1998 (L 83)
visningsmæssigt formål eller har tilknytning til
skolens virksomhed, er vi naturligvis enige i
skal betales af elever, forældre og de involverede parter selv.
I Kristeligt Folkeparti ser vi det som værdifuldt, at børn og unge via rejsevirksomhed
oplever en udvidelse af deres horisont både
socialt og fagligt. Verden er større end den by,
de bor i. Derfor stemmer Kristeligt Folkeparti
for dette forslag.";Tove Videbæk
68636;title_name;":
Jeg vil gerne indledningsvis sige tak for den
meget venlige modtagelse af lovforslaget.
Til lovforslagets baggrund kan der ikke knyttes ret meget mere end det, som forskellige ordførere har sagt, og derfor kan jeg afkræfte hr.
Søren Kolstrups formodning om, at det skulle
være et spareforslag.
Forslaget er initieret dels af Ombudsmanden,
dels af den diskussion, der har været om
grundlovens fastslåen af, at undervisning skal
være vederlagsfri.
I forhold til de økonomiske konsekvenser kan
jeg oplyse, at kommunerne ikke vil kræve en
økonomisk kompensation for dette forslag.
I forhold til sponsorering og grænserne for
det er det jo klart, at der vil være en modus
vivendi. Der vil være noget, som er rimeligt, og
noget, som er urimeligt. Jeg tror ikke, at nogen
af forligspartierne har set børnene som levende
reklamesøjler eller lignende for sig, nærmere
tværtimod.
Skulle der være nogen, som ikke forstår
lovens intention og ånd, vil de kunne finde
inspiration i den vejledning, som jeg tænker
udarbejdet i forbindelse med og i hvert fald
efter lovens vedtagelse.
Hermed sluttede forhandlingen, og lovforslaget
overgik derefter til anden behandling.
Afstemning";Margrethe Vestager
69837;title_name;":
Jeg foreslår, at lovforslaget henvises til Uddannelsesudvalget. Hvis ingen gør indsigelse,
betragter jeg det som vedtaget. (Ophold). Det er
vedtaget.

1761

Den næste sag på dagsordenen var:
3) Første behandling af lovforslag nr. L 88:
Forslag til lov om ændring af forskellige
uddannelseslove. (Betaling for ekskursioner
m.v.).
Af undervisningsministeren (Margrethe Vestager).
(Fremsat 3/6 98).
Lovforslaget sattes til forhandling.
Forhandling";Henning Grove
70299;name_party;":
For en god ordens skyld skal jeg igen gøre
opmærksom på, at vores ordfører, hr. Frode
Sørensen, ikke kan være til stede, og jeg er derfor hans substitut i dag. har
Vi har netop behandlet L 83, og det følger af
den første behandling, at når Socialdemokratiet
kunne støtte ministerens første forslag, så kan
vi også støtte det følgende, for de to er tæt forbundne.
Som bekendt skete der i L 83 en klar adskillelse af lejrskoler og skolerejser, hvad angår
finansiering, på folkeskoleområdet. Tilsvarende
reguleringer skal imidlertid også foretages for
ungdomsuddannelsernes vedkommende, hvor
der almindeligvis kun kan tales om skolerejser,
altså ekskursioner.
Tilbage står nu at fastlægge regler for, hvor
meget eleverne på ungdomsuddannelserne kan
risikere at skulle betale. Da der forekommer en
række forskellige betalingsmåder, vil de forskellige typer af ekskursioner blive behandlet
individuelt. Hvis ikke eleverne skal betale for
ekskursioneme eller de kun skal betale for egen
forplejning, op til 50 kr. pr. dag, gælder den
almindelige mødepligt, hvorfor man ikke kan
forhindre en elev i at deltage, selv om pågældende ikke har betalt.
Deltagelse er omvendt frivillig, når der kræves for andet end forplejning, eller hvis man
opkræver mere end 50 kr. pr. deltager. Der skal
så sørges for, at de elever, som ikke deltager, får
et undervisningstilbud i stedet.
I øvrigt skal de 50 kr. pristalsreguleres, og
der er nogle følger af deltagelse eller mangel på
samme med hensyn til pensumopgivelser.
Som det allerede er antydet, ønsker Socialdemokratiet klare linjer på området, og vi kan
derfor også gå ind for dette forslag, hvormed
der bliver sammenlignelige og gennemskuelige

1762

Onsdag den 10. juni 1998 (L 88)

regler for såvel folkeskoleområdet som ungdomsuddannelseme, og vi ser frem til en hurtig
udvalgsbehandling.
Anders Mølgaard (V):
Som også ordføreren for Socialdemokratiet sagde, ligger dette lovforslag i logisk og naturlig
forlængelse af det netop behandlede L 83.
Ifølge dette lovforslag kan elever på ungdomsuddannelserne opkræves op til 50 kr. pr.
dag ved deltagelse i ekskursioner, og der er så
mødepligt under de omstændigheder. Men i
modsætning til på folkeskoleområdet åbner det
lovforslag, som er til behandling nu, altså L 88,
op for, at der kan opkræves mere end 50 kr. pr.
dag, under forudsætning vel at mærke af at disse ekskursioner er frivillige.
I Venstre kan vi helt tilslutte os denne øgede
adgang til at opkræve deltagerbetaling på ungdomsuddannelseme. Vi ved alle sammen, at
netop denne aldersgruppe generelt råder over
meget pæne midler til privatforbrug. På den
baggrund er det såre fair. Venstre kan derfor
tilslutte sig det foreliggende lovforslag.";Jeppe Kofod
73017;name_party;":
Også vedrørende L 88 er jeg vikar for den konservative ordfører, hr. Brian Mikkelsen, men
skal i øvrigt blot give udtryk for, at dette forslag
ligger i klar forlængelse af L 83, og at princippeme jo i realiteten er parallelle. På den baggrund kan det næppe overraske nogen, at Det
Konservative Folkeparti kan meddele tilslutning til forslaget.";Knud Erik Kirkegaard
73381;name_party;":
Da hr. Aage Frandsen ikke kan deltage i dag,
skal jeg på hans vegne sige, at SF også kan tilslutte sig lovforslaget.";Anne Baastrup
73519;name_party;":
Det ser jo ud til, at det er det samme, ordførerne
efterhånden vil sige om lovforslag nr. L 88. Det
kan vi også tilslutte os her fra Dansk Folkeparti,
fordi det er ligesom det tidligere lovforslag,
L 83, faktisk noget af det samme. Andre ordførere har været inde på, hvad det her drejer sig
om, hvordan betalingen skal erlægges, såfremt
man deltager eller ikke deltager. Det drejer sig
igen om disse 50 kr.
Vi er som sagt positive over for forslaget, og
såfremt det vedtages, forhindrer det jo heller
ikke en uændret praksis, med hensyn til at

betalingen f.eks. kan stamme fra en fond eller
tilvejebringes gennem frivillige bidrag.
Susanne demensen (CD):
Jeg vil sige, at fremsættelsen af det her lovforslag er, som også andre har nævnt, en logisk
konsekvens af forliget om lovforslag nr. L 83
vedrørende forældrebetaling til skolerejser m.v.
i folkeskolen, idet ministeren jo naturligt også
for ungdomsuddannelsernes vedkommende
ønsker at skabe klarhed i lovgrundlaget for
opkrævning af betaling til ekskursioner m.v.
Det her forslag er efter min opfattelse i god
tråd med den praksis, der allerede er på de fleste ungdomsuddannelser, idet forslaget indebærer, at der gives udtrykkelig lovhjemmel til,
at skolerne som hidtil kan opkræve betaling fra
eleveme for deltagelse i ekskursioner, uanset at
undervisningen på de offentlige gymnasieskoler ellers er vederlagsfri.
Så CD har ikke nogen problemer med at støtte det her lovforslag.
Elisabeth Amold (RV):
Jeg synes, det er en god tradition, at man, når
man har skabt klarhed på et område, tager fat i
et nærliggende område og siger: Lad os også
skabe klarhed på dette område, nu da vi så at
sige har patienten på bordet og har fundet en
model, som der er bred enighed om.
Det Radikale Venstre kan fuldt ud tilslutte sig
den klarhed, der her skabes også på ungdomsuddannelsesområdet svarende til folkeskoleområdet.";Birthe Skaarup
75408;name_party;":
Enhedslisten kan støtte hovedsigtet i forslaget,
der giver lovhjemmel til opkrævning af betaling
for ekskursioner m.v. på ungdomsuddannelserne. Man kan sige, at de foreslåede regler virker
rimelige og fleksible.
Det gælder for det her forslag som for det
tidligere, at man dog kan sætte spørgsmålstegn
ved bemærkningemes udsagn om, at forslaget
ikke har økonomiske konsekvenser. Og hvis der
ikke kompenseres for eventuelle økonomiske
konsekvenser, kan følgen måske blive øget
sponsorering, og det er altså ikke en idé, som
Enhedslisten kan tilslutte sig. Men hovedsigtet
er godt nok.";Søren Kolstrup
76009;name_party;":
Fremskridtspartiet kan tilslutte sig forslaget.

Onsdag den 10. juni 1998 (L 88)";Tom Behnke
76111;name_party;":
Vi ser også L 88 som en forlængelse eller en
naturlig del af L 83, og jeg kan derfor meddele,
at Kristeligt Folkeparti støtter dette forslag.";Tove Videbæk
76299;title_name;":
Jeg vil gerne sige tak for den meget velvillige
modtagelse af forslaget. Forslaget er, som det
ganske rigtigt er blevet bemærket, en konsekvens af L 83, således at lignende principper
kommer til at gælde, og det vil for mange ikke
være nogen nyskabelse, idet lovforslaget er det,
som er god og rimelig praksis langt de fleste
steder på de skoler, som er omhandlet.
I øvrigt kan jeg sige til hr. Søren Kolstrup, at
jeg ikke deler frygten for sponsorering. Jeg tror,
den kan holdes inden for nogle rimelige rammer og kan være med til at åbne institutioner
og skoler over for omverdenen, hvilket jeg
mener er et ubetinget gode. Tusind tak.
Hermed sluttede forhandlingen, og lovforslaget
overgik derefter til anden behandling.
Afstemning";Margrethe Vestager
77068;title_name;":
Jeg foreslår, at lovforslaget henvises til Uddannelsesudvalget. Hvis ingen gør indsigelse,
betragter jeg det som vedtaget. (Ophold). Det er
vedtaget.

Den næste sag på dagsordenen var:
4) Første behandling af beslutningsforslag nr.
B 30:
Forslag til folketingsbeslutning om nedsættelse af en kommission for de videregående
uddannelser.
Af Christine Antorini (SF) m.fl.
(Fremsat 16/4 98).
Forslaget sattes til forhandling.

1763

Forhandling";Henning Grove
77555;title_name;":
Tak for ordet. Regeringen fremlagde i januar i
år en redegørelse om det 21. århundredes
uddannelsesinstitutioner. Siden har der været
en meget udbredt debat både inden for sektoren, og også uden for. Den har vist én ting: at
der er udbredt enighed om en institutionel
reform på det videregående uddannelsesområde, en reform, der kan skabe stærkere uddannelsesinstitutioner og et mere sammenhængende og fleksibelt uddannelsessystem.
De samme ønsker om sammenhæng og fleksibilitet har fået SF til at fremsætte beslutningsforslag nr. B 30, hvori SF foreslår, at der nedsættes en kommission for de videregående
uddannelser. Fokus i SF's forslag er i første
række den indre sammenhæng i universitetssektoren, men også sammenhængen mellem
universitetssektoren og de mellemlange uddannelser ønsker SF skal undersøges og behandles
af en kommission.
Regeringens fokus er ikke blot universitetssektoren, men hele det videregående uddannelsessystem. Sammen med forskningsministeren
har jeg overvejet, om nedsættelse af en sådan
kommission er den rigtige fremgangsmåde, når
hele det videregående uddannelsessystem skal
undersøges og behandles. Vi er enige i, at nedsættelse af en kommission i princippet kan være
en udmærket idé, men hverken forskningsministeren eller jeg mener, at nedsættelse af en
kommission er det rigtige at gøre på nuværende tidspunkt. Og det er der flere efter min
mening væsentlige grunde til.
For det første er vi faktisk i fuld gang med
arbejdet med at analysere og behandle de videregående uddannelsers institutionelle struktur.
Første del af det arbejde var regeringens redegørelse fra januar om det 21. århundredes
uddannelsesinstitutioner, mens anden del bliver
en ny, en revideret redegørelse, som regeringen
vil fremlægge i den kommende folketingssamling. Undervisningsministeriet og Forskningsministeriet arbejder tæt sammen om dette.
For det andet er mit eget ministerium i tæt
forbindelse med redegørelsen om de videregående uddannelsers institutionelle struktur ved
at udarbejde en særlig redegørelse om merit i
det videregående uddannelsessystem. Dette
arbejde forholder sig meget direkte til den sam-

1764

Onsdag den 10. juni 1998 (B 30)

menhæng i det videregående uddannelsessystem, som SF efterlyser.
Endelig for det tredje arbejder regeringen i
øjeblikket sammen med universiteterne om at
indføre kontraktstyring på universitetsområdet,
et initiativ, som er blevet meget positivt modtaget på universiteterne. Også i forhold til det initiativ kan en kommission virke unødigt bremsende.
Forskningsministeren og jeg er således betænkelige ved nedsættelse af en kommission, da
vi frygter, at det vil medføre en væsentlig forsinkelse af den nødvendige reformbestræbelse
på området, men også at det vil bremse en
decentral udvikling, som faktisk allerede er i
gang i hele sektoren.
En kommission kan efter vores opfattelse
meget let få karakter af en top-down, en ovenfra og ned-foranstaltning, hvor regeringen med
sine nuværende initiativer i høj grad lægger
vægt på, at det er nedefra, tingene skal vokse
op. Det skal selvfølgelig ske inspireret og tilskyndet af vores diskussion i dette Ting og
andre steder, men det er meget væsentligt, at
de, som skal gennemføre forandringerne, tager
dem på sig i deres egen drøftelse. Det er også
en tilgang, som regeringen har fået udbredt
anerkendelse for i den videregående uddannelsessektor.
Opsummerende vil jeg sige, at det at nedsætte en kommission i forhold til de nuværende
initiativer og de ting, som er sat i gang, vil virke
hæmmende, men at vi naturligvis anerkender
den problemstilling, som SF rejser, og også er
helt indstillet på at drøfte den fortsatte udvikling både af universitetssektoren og sandelig
også af hele systemet for videregående uddannelser, både, selvfølgelig, nu og i særdeleshed i
efteråret, når de to redegørelser fremlægges for
Folketinget.";Margrethe Vestager
81416;name_party;":
Der er ingen tvivl om, at vi i Socialdemokratiet
mener, at de videregående uddannelser i takt
med tidens udfordringer skal fomys og forbedres. Der er heller ingen tvivl om, at viden og
dermed uddannelse og forskning er blevet de
moderne landes bedste økonomiske middel i
broen til det 21. århundrede og et væsentligt
fundament for den enkelte til både et arbejdsmæssigt og personligt godt liv. Den nuværende
regering har derfor også igennem de seneste år
iværksat en række reformer af de videregående

uddannelser for at honorere nutidens og fremtidens krav og udfordringer.
Den linje mener vi i Socialdemokratiet skal
fortsætte. Kvaliteten og effektiviteten af de
videregående uddannelser skal sikres og udbygges i tæt dialog med uddannelsesinstitutioner, studerende m.v. Det gælder såvel de
korte som de mellemlange og lange videregående uddannelser.
Således fremlagde regeringen i år i januar
redegørelsen om det 21. århundredes videregående uddannelsesinstitutioner, der sigter på en
bred debat af rammerne og dermed strukturen
af de videregående uddannelser i Danmark. Og
som ministeren også var inde på, ventes denne
redegørelse at blive fulgt op af en anden redegørelse, og samlet skal de diskuteres i næste
folketingssamling.
Dermed er analysen af og debatten om de
videregående uddannelser i fuld vitalitet, således at et af de primære mål, som det står beskrevet i redegørelsen om det 21. århundredes videregående uddannelsesinstitutioner, er
at skabe fundamentet for et af verdens bedste
uddannelsessystemer, der vil kunne sikre Danmark velfærd og velstand langt ind i det 21.
århundrede. Socialdemokratiet støtter selvfølgelig målet som beskrevet i redegørelsen.
Vi ser også, at Danmark i sammenligning
med vore nabolande er præget af relativt mange små videregående uddannelsesinstitutioner.
En øget koordination, samarbejde og fleksibilitet samt nye strukturer er derfor påkrævet, såfremt den faglige kvalitet af udbudet skal sikres.
Vi mener samtidig, at SF's forslag om nedsættelse af en kommission for videregående
uddannelser på nuværende tidspunkt vil betyde en forsinkelse, snarere end at fremme en
nødvendig reform af de videregående uddannelser i Danmark.
Derfor opfordrer Socialdemokratiet Folketingets partier til at afvise SF's forslag om nedsættelse af en kommission for de videregående uddannelser.
Samtidig vil vi opfordre SF såvel som andre
partier til at tage aktivt del i debatten i den
kommende folketingssamling.";Jeppe Kofod
83879;name_party;":
SF's forslag rummer nogle helt rigtige problemstillinger. Der er brug for nye kombinationsmuligheder, og der er brug for et mere fleksibelt
meritsystem: flere skal have en videregående

Onsdag den 10. juni 1998 (B 30)
uddannelse. Men af en lang række årsager kan
vi ikke støtte forslaget.
For det første synes vi, at det er en dårlig idé
uden videre at frigive bachelortitlen til de mellemlange videregående uddannelser. Titlen blev
som bekendt lovet til universiteterne som en
forskningsbaseret grad i forbindelse med flerårsaftalen i 1992 og under den forudsætning, at titlen ikke blev hvermandseje, der skulle få universiteterne og ikke mindst de studerende til at
anvende bachelorafstivningstrinnet.
I Venstre er vi godt klare over, at bachelorgraden ikke bruges særlig meget i praksis, og at
den mange steder er indarbejdet i studieordningerne på en noget forbeholden måde, men vi
tror ikke, at nedsættelse af en kommission løser
problemet.
Det er da muligt, at man skulle overveje at
kalde de første 3 år på de forskningsbaserede
uddannelser noget helt andet og så overlade
selve navnet »bachelor« til mellemuddannelserne. Men det medfører, at der faktisk er det helt
uoverstigelige problem for rigtig mange mellemuddannede, at de ikke kan få anerkendt
deres uddannelse internationalt, og det vil vi
gerne have grundigt undersøgt først.
Desuden giver en sådan navneændring ikke
den automatiske adgang til de danske universiteters kandidatuddannelse, som vel er det, SF
først og fremmest ønsker at opnå.
Det leder mig til den anden grund til, at vi
ikke kan støtte SF's forslag. Vi mener ikke, at
det vil være ønskeligt, at der igennem uddannelsessystemets indretning bliver lagt op til, at
alle mellemuddannede skal tage en kandidatuddannelse. Vi skal passe på ikke at udvande
uddannelserne ved at blande dem sammen. Og
hvad er der egentlig i vejen med de gode velkendte titler som sygeplejerske eller lærer? Vi
har jo generelt set nogle meget velfungerende
mellemuddannelser, der formår at bibringe de
studerende netop de kompetencer, de har brug
for i den profession, de skal ud at virke i.
Til gengæld synes Venstre, at det kunne være
en god idé, om universiteterne bidrog langt
mere aktivt til, at de mellemuddannede, og for
den sags skyld også dem med de korte og lange
uddannelser, fik større mulighed for efter- og
videreuddannelse i et system, hvor den enkelte
uddannelsessøgende kan sammenstykke netop
den efteruddannelse på netop det niveau, han
eller hun finder passende. Det ser vi et stort
behov for.

1765

Hvis man endelig skulle nedsætte en kommission, skulle det være, fordi det var voksenvidereuddannelse og merit- og instruktionsstruktur, der skulle gennemtænkes. Men det
foreligger der jo allerede masser af rapporter
om, så hvorfor nedsætte en kommission?
Venstre synes hellere, at vi skulle komme i
gang med at behandle de her områder i Uddannelsesudvalget og i Folketingssalen. Det skylder
vi både aftagerne, institutionerne og de studerende.
Den tredje grund til, at vi ikke kan støtte SF's
forslag, er, at man da ikke kan nedsætte en
kommission og så fortsætte reformarbejdet,
mens kommissionen arbejder.
SF lægger op til, at kommissionens formål
skal være at tilskynde institutionerne i arbejdet
med at skabe sammenhæng mellem mellemlange og lange videregående uddannelser. Den
strategi tror jeg vil spille fallit, hvis man forsøger at skabe pres på kommissionen, mens den
arbejder, som SF foreslår. Der er vel få seriøse
mennesker, der vil bruge deres tid på at sidde i
en kommission, der kan blive underløbet når
som helst.
Problemet med institutionernes manglende
vilje til at spille med er til gengæld reelt nok. I
Venstre er vi imidlertid af den opfattelse, at det
er et problem, der bl.a. skal løses gennem en
revision af universiteternes styrelseslov. Det vil
vi også gerne se på i løbet af den kommende
folketingssamling. Vi har brug for at sikre den
faglige kvalitet, og vi har brug for handling.";Karen Rønde
87845;name_party;":
På den konservative ordførers, hr. Brian Mikkelsens, vegne skal jeg sige følgende:
Igen og igen bliver der slået til lyd for, at
kvaliteten i uddannelsessektoren skal øges og
der skal gøres noget ved problemerne. Desværre bliver der gjort alt for lidt ved dem. Tiden
kræver simpelt hen en løsning inden for meget
nær fremtid. De videregående uddannelser har
i de senere år oplevet en markant stigning i
antallet af ansøgere. Specielt har universiteter
oplevet en stor vækst, og de seneste finanslovaftaler mellem regeringen og venstrefløjen har
uheldigvis gjort problemerne større.
Derfor er det på en måde også prisværdigt, at
det nu er SF, som vil agere redningsplanke for
den danske uddannelsesverden, og det vil jeg
gerne kvittere for. Det er prisværdigt, når man
selv vil rage kastanierne ud af ilden.

1766

Onsdag den 10. juni 1998 (B 30)

Kvaliteten i uddannelsessektoren har altid
stået De Konservative meget nær, og de senere
års kvalitetsfald har ikke mindsket vores ønske
om at sikre de nødvendige ændringer i lovgivningen, således at kvaliteten igen kommer i højsædet.
Regeringens redegørelse til Folketinget om
det 21. århundredes uddannelsesinstitutioner
giver primært to løsningsmodeller, den såkaldte
CVU-model og universitetsmodellen. Der er
ingen tvivl om, at hvis der skal vælges mellem
et af de to skitserede løsningsforslag, anbefaler
vi det sidstnævnte. Universiteterne er og skal
fortsat være udgangspunktet for de videregående uddannelser i Danmark, og derfor håber
jeg også, at den nye minister ikke er alt for fastlåst på sin forgængers ideer.
Vi vil fra Konservatives side have gjort noget
ved forholdene på de videregående uddannelser. Vi skal have fremmet mulighedeme for et
øget samarbejde mellem universiteterne og erhvervslivet. Dermed kan der ske en styrkelse af
forskningen på de videregående uddannelser,
og generelt kan der blive skabt en bedre sammenhæng mellem universiteterne og de øvrige
videregående uddannelser.
Det afgørende bør være, at et højt niveau på
de videregående uddannelser sikrer, at samfundet til stadighed har adgang til den nyeste
viden. Det er vores chance for, at Danmark kan
gøre sig gældende i den fremtidige internationale konkurrence. Skal vi klare os på eksportmarkederne, bliver høj kvalitet på såvel varer
som viden altafgørende.
En stor del af den viden, nytænkning, dynamik, kompetence og forskning, som Danmark
skal leve af, spredes på uformel og formel vis
fra de videregående uddannelser, men vi skal
være endnu mere fremsynede og sikre, at der
bliver skabt dynamiske videncentre, hvor de
studerende og underviseme kan samles og studere og udveksle viden. Vidensmæssige kraftcentre bliver det nye omdrejningspunkt i den
danske uddannelsesstruktur.
Med hensyn til SF's forslag må vi desværre
sige nej. Der er efter vores mening ikke brug for
flere kommissioner, undersøgelser m.v. Der er
skrevet rapporter nok om forholdene på de
videregående uddannelser. Vi ved jo godt, hvad
der skal gøres på området, og så kan vi jo lige
så godt med det samme komme i gang med
arbejdet - jo før, jo bedre. Ofte er det jo sådan,
at man nedsætter en kommission, enten fordi
der er noget, man ikke er enige om, eller fordi

man ønsker at forsinke en udvikling. Det gør vi
ikke. Derfor støtter vi ikke SF's forslag.";Knud Erik Kirkegaard
91137;name_party;":
Dansk Folkeparti er faktisk enig i hovedsigtet i
det forslag, der ligger fra SF. Vi er det ud fra, at
man gennem årene har opbygget så meget oven
på de traditionelle videregående uddannelser,
som vi kender, at der er behov for en mere
dybtgående, samlet koordinering og oversigt på
området.
Selvfølgelig skal det ikke være sådan, at vi
lader nogle ting overlappe hinanden, men vi
synes i Dansk Folkeparti, at tiden er inde til en
modernisering af de videregående uddannelser,
også set i lyset af den debat, der finder sted
omkring ungdomsuddannelserne i al almindelighed.
Det er herunder også vigtigt, at det offentlige,
som vi ser det i dag, tilbyder uddannelse, så
man til stadighed er helt sikre på, at de faglige
krav er velfungerende. Vi har nemlig et samfund, der stiller krav. Vi har et dynamisk samfund, og vi ser faktisk positivt på det, SF også
nævner omkring meritoverførelserne, at der
sker en modernisering på området, således at
man til et kandidatstudium, der er nært beslægtet, kan overføre de kendte ting, man har lært
på et andet kandidatstudium.
Ingen tvivl om, at man ikke må overlappe, og
noget af det, vi er bange for, er, at det reformarbejde, der er i gang, trækker i langdrag. Derfor mener vi, at det, SF er inde på, at det skal
tage omkring 2-3 år, før vi ser et resultat, er for
lang tid. Vi mener, at man skal afslutte omkring
et års tid eller i det mindste i begyndelsen af
næste folketingssamling, således at man kan
begynde politisk at behandle netop dette forslag. Så vi er lidt valne, men vi er ikke direkte
negative over for SF's forslag.
Vi har lige et par ting omkring den kommission, som skal sammensættes, og det er, at vi
ønsker nogle flere folk fra erhvervslivet, der
kan deltage i denne kommission. Det er utrolig
vigtigt, at vi har erhvervslivet med, at vi har
forskere med, og at vi også har de studerende,
som har indblikket, med.
Men som sagt: positivitet her fra os. Én ting
er, at der er noget arbejde i gang, en anden er,
at vi får sat skub på det arbejde, så vi kan komme i gang ret hurtigt med reformarbejdet, og så
vi kan skabe den dynamik, som vi mener er
utrolig vigtig.

Onsdag den 10. juni 1998 (B 30)
Susanne demensen (CD):
Dette beslutningsforslag, der er fremsat af SF,
og som går ud på, at SF ønsker nedsat en kommission, der skal udarbejde forslag til et dansk
system for de videregående uddannelser, er
fremsat på baggrund af regeringens redegørelse
om det 21. århundredes uddannelsesinstitutioner, hvor der foreslås to forskellige modeller til
en ændring af strukturen for de videregående
uddannelser, det vil sige både de korte, de mellemlange og de lange.
Der er ikke nogen tvivl om, at vi også i CD
mener, at en ændring af strukturen for de videregående uddannelser er nødvendig for at skabe en mere forskningsbaseret undervisning i
fremtiden og skabe en større sammenhæng og
fleksibilitet i de videregående uddannelser.
Derfor er det også CD's umiddelbare opfattelse, at en kommission er en god idé på det her
område, da det er et meget stort område og
meget kompliceret. Vi synes også, det er en god
idé, at sådan en kommission skal være bredt
sammensat af parter fra erhvervslivet samt universiteterne.
Blot skal vi passe på, at kommissoriet for
sådan en kommission ikke bliver for snævert,
sådan at det allerede er givet på forhånd, hvilken vej kommissionens anbefalinger vil gå. Det,
jeg tænker på, er også det, som fru Karen Rønde har været inde på, og det fremgår af bemærkningerne til forslaget, og jeg citerer:
»I denne forbindelse skal de videregående
uddannelser uden for universiterne have ret til
at give bachelortitlen, hvis uddannelsen ved en
evaluering findes at være på niveau med den
tilsvarende bacheloruddannelse i vore nabolande.«
Jeg synes, man skal passe på, at der ikke i
kommissoriet kommer til at indgå en eller
anden retningspil om, hvordan kommissionens
anbefalinger skal være.
Noget helt andet er spørgsmålet om, hvorvidt det er godt med en kommission på nuværende tidspunkt. Jeg vil gerne sige, at jeg har
meget sympati for forslaget, men netop på baggrund af det, som vi har hørt undervisningsministeren sige her i dag, at man er i gang med at
behandle og videreanalysere på baggrund af
redegørelsen, der kom i januar 1998, at man
forventer, at der vil ligge en ny revideret redegørelse i næste samling, og at der også vil komme en ny redegørelse om meritoverførsel, så
mener jeg, at nedsættelse af en kommission vil

1767

være med til at forsinke den reform, som er
nødvendig.
Jeg har også hæftet mig ved, at det fremgår af
bemærkningerne til lovforslaget, at mange
beslutninger ikke kan afvente resultatet af
arbejdet - det står der her i bemærkningerne og derfor må reformarbejdet fortsætte, mens
kommissionen arbejder. Så er spørgsmålet:
Jamen er det så ikke dobbeltkonfekt, og spilder
vi ikke tiden?
Så jeg vil gerne sige, at selv om jeg har meget
sympati for det, så synes jeg måske ikke, at det
er det rigtige tidspunkt for en kommission, og
jeg synes også, ligesom det har været sagt af
andre ordførere her i dag, at vi i stedet for skal
afvente de redegørelser, der kommer i efteråret,
og så se at komme i gang med arbejdet dér.
Elisabeth Amold (RV):
De videregående uddannelser er et meget,
meget vigtigt område i undervisningssektoren,
men det er også et område, som er meget traditionsbundet. Man kan i hvert fald sige så
meget, at reformer gennemført på de videregående uddannelser er længe om at slå igennem også længe om at blive vedtaget.
Man kan godt sige, at reformideer ofte mødes
med kølighed, for at sige det mildt, fra universiteternes side. Den tidligere undervisningsminister, hr. Bertel Haarder, sagde det meget
respektløst. Han sagde: Universiteterne er utilfredse med alt, hvad der kommer udefra, undtagen penge.
Det var et citat af hr. Bertel Haarder, og ikke
et, jeg har fundet på, men det siger lidt om, at
imødekommenheden over for det omgivende
samfund og dets krav til den kvalitet, der skal
være på de videregående uddannelser, måske
ikke altid er den, som vi fra politisk hold skulle
ønske.
Det er ikke min fornemmelse, at der mangler
politisk vilje til at reformere de videregående
uddannelser. Reformer er nødvendige, og der
reformeres faktisk også ganske meget. Jeg vil
blot minde om den nye universitetslov, som
blev vedtaget for ikke så mange år siden, hvor
der blev mulighed for at tage udefrakommende
personer ind i de styrende organer - det kunne
være både fra erhvervslivet og fra andre institutioner, fra andre dele af undervisningssystemet - der er lavet en bachelorreform: der er
lavet en forskeruddannelsesreform, indførelse
af ph.d.-ordningen. Så der er faktisk indført
ganske mange reformer inden for de sidste ti år,

1768

Onsdag den 10. juni 1998 (B 30)

som har ændret universiteterne ganske voldsomt.
Samtidig er der sket fundamentale ændringer
i selve uddannelsessystemet herhjemme, idet
universitetsuddannelserne efterhånden har
udviklet sig fra at være eliteuddannelser til at
være masseuddannelser: mange flere kommer
på de videregående uddannelser, og det synes
vi fra radikal side er godt. Det er entydigt godt,
at så mange får mulighed for at gennemføre så
høj en uddannelse som overhovedet muligt.
Der er mange flere uddannelsestyper, som er
blevet tilgængelige. Der er meget større krav
om fleksibilitet, og der er en meget større internationalisering.
Alle disse forhold påvirker selvfølgelig universiteterne, og derfor er de også nødt til at tilpasse sig og nødt til at spille med i det samfund, de er en del af.
Vi synes fra radikal side, at en kommission er
aldeles unødvendig. Vi synes faktisk, at der
sker så meget på området, og vi har så meget
gang i reformprocessen også herfra, så vi synes,
at det arbejde skal vi simpelt hen fortsætte med,
mens der er gang i det, og så skal vi simpelt hen
ikke sidde og begrave problemstillingerne i en
kommission, hvor der måske ville gå to-tre år,
før der ville udkomme en betænkning, som vi
så skulle til at tage diskussionen om bagefter og
sige: Hvad skal vi nu gøre med den her betænkning?
Jeg synes, vi har et godt område her, hvor der
er masser af debat, masser af livlig debat, og
hvor der måske også i virkeligheden ikke er de
helt store politiske uoverensstemmelser, men
hvor vi har vores modspillere på den anden
side af Christiansborgs tykke mure, og dem
skal vi have til at forstå, at reformer er nødvendige. Det arbejde deltager vi fra radikal side
meget gerne i med liv og sjæ1. Derfor nej til
kommissionen, men ja til arbejdet.";Birthe Skaarup
99610;name_party;":
Enhedslisten vil ikke udelukke, at det kan være
en god idé at se nærmere på den fremtidige
udvikling inden for de videregående uddannelser i et kommissionsarbejde, hvis et sådant vel
at mærke medtænker både form og indhold og
ikke spærrer for påtrængende umiddelbare
ændringer. Og blandt disse tænker jeg især på
finansiering og på demokratidiskussionen.
Men selvfølgelig er der brug for brede diskussioner, hvor studerende og ansatte på de
videregående uddannelser indgår på lige fod,

og hvor løsningerne ikke kommer ovenfra, men
nedefra - ikke mindst.
Det foreliggende forslag til en kommission
fokuserer meget på mulighederne for at bygge
videre på de mellemlange videregående uddannelser på universiteterne. Jeg mener ikke, at
den sammenkobling er så uproblematisk, som
det fremgår af beslutningsforslagets bemærkninger. Jeg tror, man skal betænke, at mange af
de mellemlange videregående uddannelser er
professionsuddannelser, der er rettet mod arbejdet som lærer, pædagog og sygeplejerske, og
det vil være et stort tab, hvis disse uddannelser
mister deres nuværende kvaliteter, deres egne
mål og deres egne værdier - f.eks. spiller Danmarks Lærerhøjskole jo fint sammen med den
danske folkeskole - for de skal være første trin
i en lang videregående uddannelse for en anden
del af de studerende.
Så vi er noget betænkelige ved alt for stærke
standardiseringer. Man kan sagtens have kandidatuddannelser oven på de eksisterende, som
vi jo f.eks. har fået det med den sociale kandidatuddannelse, der bygger op oven på en eksisterende uddannelse f.eks. som socialrådgiver.
Spørgsmålet om sammenkædning i de videregående uddannelser kan heller ikke løsrives
fra overvejelseme om fremtidens institutionsstruktur. I bemærkningerne hedder det, at
kommissionen skal gennemtænke vores videregående uddannelsessystem under nutidens vilkår. For Enhedslisten handler det ikke kun om
merit- og institutionsstrukturer, det handler
også om økonomisk styring, og det handler om
demokrati.
I den kommende debat, vi vil få, vil jeg godt
pege på de tre pinde, som vi finder er væsentlige at få fremhævet. Det er først og fremmest
diskussionen om taxametersystemet. Det skal
efter vore begreber helst afskaffes eller dog i det
mindste reduceres, så vi kan få basisbevillinger
til undervisning, forskning og bygninger. Det er
den ene ting.
Den anden ting er hele demokratidiskussionen. Rektors residualkompetence er særdeles
betænkelig: der skal simpelt hen bare mere
magt til de studerende og de ansatte.
Endelig skal vi være opmærksom på, at de
videregående uddannelser i Danmark faktisk
gennem de sidste 10-15 år er blevet udsultet.
Dengang Nyrup-regeringen kom til, skete der
ikke en egentlig genopretning på det punkt. Der
er sket noget omkring bygninger, boligministeren tog fat - vist, vist, men det samlede store

(222)
Onsdag den 10. juni 1998 (B 30)
løft set på baggrund af den udsultning, der
fandt sted i 1980'eme, ja, det har vi til gode, så
der er spændende debatter, der venter.";Søren Kolstrup
102607;name_party;":
Fremskridtspartiet siger principielt ja til, at der
bliver nedsat en kommission for de videregående uddannelser, men hvis der skal nedsættes en
sådan kommission - og det ser der ikke ud til at
være det helt store flertal for - er det meget
vigtigt for Fremskridtspartiet at fastslå, at kommissoriet bliver diskuteret meget, meget grundigt og også mere grundigt, end det kan lade
sig gøre her under en førstebehandling af forslaget.
Vi har i Fremskridtspartiet f.eks. ønske om, at
man tog nogle flere ting med ind i kommissoriet. Vi kunne godt tænke os, at man i højere
grad begyndte at diskutere individuelle optagelsesprøver til de individuelle uddannelser,
således at det ikke er et spørgsmål om, hvad
man har med i bagagen af forskellig karakter i
forskellige fag fra andre uddannelser, som
måske ikke har relevans for den uddannelse,
man nu ønsker at gå i gang med, men at det i
langt højere grad er baseret på, at man har individuelle optagelsesprøver til de uddannelser,
man nu ønsker at gå i gang med, således at man
kan se, om personen også er egnet til det.
Vi kunne også godt tænke os, at man i højere
grad tog diskussionen, om der ikke skulle
strammes op i forhold til stopprøver undervejs i
udannelsesforløbet, således at vi er sikre på, at
det kun er dem, der virkelig ønsker at yde en
indsats i forhold til uddannelsen, der fortsætter
med at tage uddannelsen.
Men vi ser meget positivt på, at SF har foreslået, at der skal være mere fleksibilitet i uddannelsessystemet. Det er vi ganske enige i i
Fremskridtspartiet, og det er også noget af det,
vi ønsker at lægge vægt på.
Så samlet set kan man sige, at oplægget ser
meget fomuftigt ud, og det ser meget fornuftigt
ud, at der bliver nedsat en kommissionen. Men
så er spørgsmålet jo, som andre ordførere også
har været inde på: Er det nu også så nødvendigt, at der bliver nedsat en kommission? Og i
så fald: Hvad er det, kommissionen skal nå
frem til? For det, vi jo kan høre, og det, vi ved,
er, at der allerede på nuværende tidspunkt ligger tonsvis af rapporter, som allerede er udarbejdet. Der har jo været forsket en hel del i de
her ting, der har været nedsat udvalg osv. Så
hvis det er sådan, at der skal nedsættes en kom-

1769

mission, bliver en af de vigtige overskrifter for
Fremskridtspartiet at se at koordinere og samle
alt, hvad der ligger i forvejen, og på den baggrund finde ud af: Hvad gør vi så samlet set,
hvordan gør vi det bedst?
Så med andre ord: Fremskridtspartiet går
meget positivt ind i det kommende udvalgsarbejde, og vi drøfter gerne konstruktivt og positivt, om der skal nedsættes en kommission.";Tom Behnke
105217;name_party;":
Der er brug for en reform vedrørende de videregående uddannelser i Danmark. Der er brug
for et grundigt gennemsyn og en analyse af hele
området. Derfor er det positivt, at både undervisningsministeren og forskningsministeren er i
gang med at tage initiativer på dette område.
De videregående uddannelser er af vital betydning for alle områder af samfundet, og vi ser
frem til undervisningsministerens og forskningsministerens initiativer. Vi kan derfor ikke
samtidig støtte dette beslutningsforslag.
Første næstfonnand (Birte Weiss):
Ordføreren for forslagsstillerne, fru Christine
Antorini.";Tove Videbæk
105834;name_party;":
Jamen jeg vil takke for, at langt de fleste i princippet er enige i, at der bør ses nærmere på en
ny struktur i forhold til hele uddannelsesområdet med hensyn til de videregående uddannelser.
Jeg vil gerne starte med at tage udgangspunkt i det, som fru Elisabeth Arnold sagde,
nemlig at reformer bliver mødt med kølighed
fra universiteternes verden, og at der i øvrigt er
blevet reformeret meget igennem de sidste
mange år.
Det er jeg fuldstændig enig i, og det er faktisk
det, der gør, at SF når frem til præcis den modsatte konklusion, nemlig at så nytter det ikke
noget, at vi én gang til gør det samme, hvor vi
fra politisk hold laver en struktur i forhold til
de mellemlange og videregående uddannelser
uden at inddrage universiteterne meget i den
proces. For det, vi kan se, er jo, at de oplever, at
vi fra toppen trækker nogle løsninger ned over
hovedet på dem, og så har de mange muligheder for at obstruere dem i praksis.
Derfor vil jeg gå over til at kommentere nogle
ting, som undervisningsministeren svarede,
nemlig for det første, at undervisningsministeren frygtede, at der ville komme en forsinkelse,

1770

Onsdag den 10. juni 1998 (B 30)

fordi det ville blive en top-down model. Vores
opfattelse er desværre, at det er præcis det
modsatte, der sker, hvis vi ikke nedsætter en
kommission, hvor vi fra starten signalerer, at
universiteterne er helt centrale medspillere.
Det er universiteterne, der skal udforme et
system, der hænger sammen i praksis. Vi kan
fra politisk hold udstikke en kurs, men vi kan
ikke gå ind og skitsere, hvordan sammenhængene og overgangene skal være. Derfor er det
så vigtigt for os, at vi får nedsat denne kommission med universitetets folk som medspillere.
Ministeren var bekymret for, at hele processen ville blive forsinket, hvis vi nedsatte en
kommission. Men der har vi altså også en
anden frygt i SF. Vi har nemlig den frygt, at det
desværre bliver forsinket af, at der bl.a. er blevet ændret på resortopdelingen, sådan at undervisningsministeren og forskningsministeren
nu skal indgå i et tæt samarbejde om det her.
Det er vi selvfølgelig positive over for, men den
tidligere undervisningsminister var jo godt i
gang med at snakke med de videregående
uddannelser om, hvordan man kunne lave en
sådan struktur.
Jeg har nu forstået, at man starter på en ny
besøgsrunde, hvor den nye undervisningsminister og den nye forskningsminister én gang til
snakker med universitetsverdenen. Det er selvfølgelig udmærket, men det forsinker det endnu
en gang.
Jeg har også forstået, at der kommer en ny
institutionsredegørelse en gang i efteråret, men
alt andet lige er det jo også med til at forsinke
processen yderligere. Derfor er det vores håb, at
vi ved at nedsætte en kommission kan komme i
gang med noget, hvor det er universitetets folk
selv, der tvinges til konstruktivt at komme med
nogle modeller til, hvordan vi kan få sammenhæng i de videregående uddannelser. Alle har
jo efterlyst det og påpeget, at der er et kæmpestort problem.
Jeg noterede også positivt, at flere ordførere,
også undervisningsministeren, kiggede særligt
på mulighederne for meritoverførsel, for det,
der er SF's mission, er tankegangen om livslang
uddannelse, og der er stadig en række blindgyder i uddannelsessystemet, der gør, at man ikke
kan komme videre. Men der er jo ikke noget i
vejen for, at der er nogen, der kigger særligt på
meritproblemet, og at det indgår i kommissionens arbejde.
Jeg kan høre, at det, de fleste i virkeligheden
er bekymret for, er, om processen bliver ud-

skudt ved, at man nedsætter en kommission nu,
eller modsat - som SF mener - at det fremmer
processen. Jeg vil derfor spørge undervisningsministeren: Hvad er egentlig tidsplanen? Jeg
kan forstå, der kommer nogle nye redegørelser i
efteråret. Jeg kan forstå, der er en besøgsrunde i
gang. Men hvad er tidsplanen for, hvornår der
egentlig skal komme et bud på, hvordan det her
arbejde skal fortsætte, og hvilken struktur vi
skal til at kigge på?
Jeg vil også spørge undervisningsministeren,
om man forestiller sig, at der så på det tidspunkt skal nedsættes en kommission, eller
hvordan man forestiller sig, at universiteterne
bliver aktive medspillere i, hvordan dette skal
udmøntes i praksis, så det ikke opleves som
endnu et forsøg på fra politikerne fra oven at
presse en struktur ned over hovedet på universiteterne.
Så vil jeg sige til fru Karen Rønde: Venstre er
i tvivl om, at bachelorgraden bliver devalueret.
Der er to ting, som vi er optaget af i SF. Det første er, at bachelorgraden skal man kunne bruge,
hvis man ønsker at uddanne sig videre i udlandet, og dér er vi nødt til at kunne sammenligne
os med tilsvarende uddannelser i udlandet.
Det andet er, at vi jo ikke har nogen forestilling om i SF, at hvis man har en bachelorgrad,
eller hvis man er sygeplejerske, så kan man
bare uden videre fortsætte på et jurastudium.
Det, der er vigtigt, er igen at tage udgangspunkt
i, at der ikke skal være blindgyder i systemet.
Hvordan kan man lave faglig supplering, hvordan kan man lave meritoverførsel, og på hvilke
uddannelser er det meningsfyldt at lave en linje, som er en overbygning til bachelorgraden?
Det er ikke, fordi alle nødvendigvis skal have
en lang videregående uddannelse, men muligheden skal være der.
Igen: Hvis man har en vision om livslang
uddannelse, så skal vi fjerne blindgyder i stedet
for at opretholde de vægge, som der er i systemet i dag. Og den fleksibilitet er der altså
nogen, der skal sætte sig ned og kigge på, og
det er kun universitetets folk selv, der kan lave
en struktur, der kan fungere i praksis.";Christine Antorini
111431;title_name;":
Til de spørgsmål, som blev rejst af fru Antorini,
kan jeg sige, at det faktisk er mit indtryk også
baseret på egne drøftelser med sektoren, at der
er en meget levende debat om de spørgsmål,

Onsdag den 10. juni 1998 (B 30)
som er baggrunden for forslaget om at nedsætte
en kommission.
Det, der er den store fordel ved den proces,
som er i gang, og hvor jeg ikke tror at en kommission hverken vil gøre til eller fra, er, at alle
kan være med. Det her er en åben proces, hvor
alle, som har taget den dagsorden til sig, som er
sat, nemlig en ny institutionel struktur og muligheden for merit, for udvikling af kvaliteten i
det danske uddannelsessystem, kan deltage.
Det er ikke en lukket proces, som er henlagt til
en kommission, hvor forskellige udvalgte kan
deltage.
Det er mit indtryk, og jeg har selv været med
til at give oplæg til den diskussion i forskellige
fora, at der på alle niveauer, både på korte,
mellemlange og lange uddannelser, er en kolossal interesse for at drøfte det her spørgsmål. Så
for mig at se er det ikke et spørgsmål om at
sætte en proces i gang, men et spørgsmål om, at
vi politisk forholder os til processen.
Dermed også være sagt om tidsperspektivet,
at den redegørelse, som vil komme til efteråret,
ikke er en genstart af processen. Det er en revideret redegørelse, som bygger på den debat,
der har været i forbindelse med den første redegørelse, de svar, der er kommet ind, og det,
der er sket ude i landet på de forskellige niveauer og altså ikke kun i forhold til universiteterne, men også i forhold til de mellemlange
og de korte uddannelser.
Det betyder også, at den redegørelse, der
kommer, i højere grad vil være en milepæl i
forhold til processen, end det vil være en, hvad
skal man kalde det, ny begyndelse, fordi redegørelsen vil være opsummerende i forhold til
den debat, som har været, og fordi den i højere
grad end den nuværende vil være løsningsorienteret, altså foreslå forskellige modeller, som
vi, der måtte skulle tage lovgivningsmæssige
initiativer, kan forholde os til.
Så på den måde mener jeg sådan set, at dagsordenen er sat for den diskussion, som SF
ønsker. Den har bare ikke fået kommissionens
form, men arbejdet er sådan set begyndt. Og
uanset om man så valgte at nedsætte en kommission nu eller ej, så ville tingene bevæge sig,
fordi der allerede bliver taget så mange initiativer rundt omkring i landskabet - ikke alene af
universiteterne, men også af andre institutioner
- om samarbejde, om sammenlægninger, om
fusioner, om udvikling af uddannelser på tværs
og om det, som jeg er meget enig i, nemlig
mulighederne for merit og for udveksling.

1771

Så på den måde tror jeg egentlig, at vi har et
helt fælles udgangspunkt både i forhold til processens form og i forhold til, at den er væsentlig. Jeg kan fuldt ud genkende min egen holdning i den beskrivelse af det ønskværdige i, at
processens aktører tager den på sig, så det er
dem selv, der gennemfører forandringen til det,
som synes at blive den faktiske udvikling.
Jeg tror bare, at en kommission vil være
hæmmende for den udvikling, som er sat i
gang, og det er jeg glad for at jeg synes at dele
med et flertal af Tingets medlemmer, og lige så
glad er jeg for, at vi deler ønsket om at sørge for
reformer og sørge for, at der er en proces, så det
danske uddannelsessystem på de videregående
uddannelser hæver sig i forhold til det nuværende niveau.
(Kort bemærkning).";Margrethe Vestager
114842;name_party;":
'
Jeg vil lige kort spørge undervisningsministeren, om erhvervslivet også indgår i de drøftelser, som jeg kan forstå der nu er med universitetsfolk osv., for CD synes i hvert fald, at det
også er meget vigtigt, at vi også tager hensyn til
aftagerne.";Susanne Clemensen
115138;title_name;":
Der er ikke indledt egentlig formaliserede trepartsdrøftelser eller drøftelser med erhvervslivet som sådan, men det er klart, at det er en af
de ting, som optræder meget levende som
dagsordensætter for diskussionen institutionerne imellem.
Institutionerne føler jo ikke kun denne her
dagsorden aktualiseret af, at der er kommet en
redegørelse om det 21. århundredes institutionelle struktur. De føler også, at det er sat på
dagsordenen, ved at de studerende kommer
med nye forventninger om indholdet i deres
uddannelser og om kvaliteten. Lige så vel som
de møder krav fra aftagerne om en anden kvalitet og en anden måde at uddanne på, end vi
gør i dag. Lige så vel som der i øjeblikket laves
mange forsøg med en større åbenhed mellem
erhvervsliv og uddannelsesinstitutioner både
med besøg og praktik og andre former for udveksling de to sektorer imellem.
Hermed sluttede forhandlingen, og forslaget
overgik derefter til anden (sidste) behandling.

1772

Onsdag den 10. juni 1998 (B 30)

Afstemning";Margrethe Vestager
116171;title_name;":
Jeg foreslår, at forslaget til folketingsbeslutning
henvises til Uddannelsesudvalget. Hvis ingen
gør indsigelse, betragter jeg det som vedtaget.
(Ophold). Det er vedtaget.

Den næste sag på dagsordenen var:
5) Første behandling af beslutningsforslag nr.
B 40:
Forslag til folketingsbeslutning om ændring
af forretningsorden for Folketinget. (Åbne
udvalgsmøder i Folketingets, Europaudvalg).
Af Keld Albrechtsen (EL) og Søren Søndergaard
(EL).
(Fremsat 5/5 98).
Sammen med denne sag foretoges:
6) Første behandling af beslutningsforslag nr.
B 49:
Forslag til folketingsbeslutning om at skabe
øget åbenhed om Folketingets behandling af
EU-forslag.
Af Kristian Thulesen Dahl (DF) m.fl.
(Fremsat 4/6 98).
Forslagene sattes til forhandling.
Forhandling";Birte Weiss
116963;title_name;":
Jeg skal tillade mig kort at kommentere beslutningsforslagene under ét. Jeg vil ikke have mulighed for at overvære hele forhandlingen, og
jeg beder om forståelse for, at dette ikke er udtryk for mangel på respekt for parlamentets arbejde, men det er jo til syvende og sidst, når vi
diskuterer forretningsordensanliggender, Folketingets egne afgørelser.
Der er dog især i B 49 indhold, som i høj grad
vedrører regeringen. Der lægges her op til, at
der fra dansk side tages initiativer til at reducere mængden af EU-forslag. Jeg synes, det er
vigtigt at pege på, at antallet af lovinitiativer i
form af nye forslag til retsakter allerede er faldet over de seneste år.
Regeringen er i øvrigt enig i, at EU alene skal
beskæftige sig med emner, som hører under

EU's kompetence - det siger sig selv - og at det
skal ske under hensyntagen til nærhedsprincippet. Regeringen har konsekvent arbejdet for en
styrkelse af nærhedsprincippet under regeringskonferencen, og det lykkedes. Amsterdamtraktaten indeholder en protokol om nærhedsprincippet, og vi skal bruge protokollen til
at sikre, at EU kun beskæftiger sig med det, EU
er bedst til og på den mest hensigtsmæssige
måde.
Målsætningen bag beslutningsforslaget deles
i øvrigt af formanden for Kommissionen, som
netop har fået fremlagt et memorandum under
overskriften »Doing less better«, og som er
sendt til Europaudvalget. Desuden har Frankrig
og Tyskland op til topmødet i Cardiff sendt et
brev til formanden for Det Europæiske Råd,
hvor nærhedsprincippet er hovedtemaet. Det er
altså ikke kun i Danmark, at man er opmærksom på spørgsmålet. Der er et bredt ønske i EU
om at styrke nærhedsprincippet, og regeringen
agter fortsat at føre en aktiv linje på området.
Generelt vil jeg så i øvrigt understrege, at
regeringen deler ønsket om en stor åbenhed og
gennemsigtighed - så stor som mulig - om
Danmarks deltagelse i EU-samarbejdet. Det
gælder i EU og i EU's institutioner, det gælder i
forhold til Folketinget og Europaudvalget, og
det gælder regeringens egen behandling af EUsagerne.
Regeringen har konsekvent ført en aktiv politik for større åbenhed om Danmarks deltagelse
i EU-samarbejdet. Regeringen deler også ønsket
om en inddragelse af Folketinget i behandlingen af EU-sager.
Der er jo allerede i dag en betydelig stor
åbenhed om vores deltagelse. Samtlige forslag
fra Kommissionen sendes til Folketinget. De er
offentligt tilgængelige. Alle papirer, som regeringen oversender til Europaudvalget, er offentligt tilgængelige. Der er meget, meget få
undtagelser i løbet af et år fra denne regel.
Vi har fra regeringens side stor sympati for
ønsket om større åbenhed i udvalgets arbejde,
og jeg vil tillade mig at pege på de muligheder,
som Europaudvalget tidligere har vedtaget, og
som regeringen har bifaldet.
Det gælder eksempelvis afholdelse af åbne
debatter i Folketinget og høringer, som er
arrangeret af udvalget. Desuden har udvalget
tidligere åbnet mulighed for afholdelse af pressemøder efter møderne i Europaudvalget. Disse
muligheder kan Europaudvalget udnytte. Forslaget om i øget omfang at inddrage fagudvalg

Onsdag den 10. juni 1998 (B 40 og B 49)
er allerede indeholdt i tidligere beretninger fra
Europaudvalget. Det er op til fagudvalgene i
samspil med Europaudvalget i højere grad at
udnytte muligheden.
Forslaget om første behandling af forslag til
retsakter i Folketinget, i Folketingssalen, er ikke
nyt. Europaudvalgets beretning fra 1986 åbner
mulighed for behandling af kommissionsforslag
vedrørende det indre marked i Folketingssalen.
Det er forslag, som regeringen har tilsluttet sig.
Muligheden har som bekendt kun været anvendt ganske enkelte gange.
Som sagt skal regeringen jo ikke blande sig i,
hvordan Folketinget organiserer sit arbejde. Jeg
vil dog finde det naturligt, at Europaudvalget
inddrages i de videre overvejelser. Der er behov
for at inddrage den faglige ekspertise på området, som medlemmer af Europaudvalget sidder
inde med. Derfor ser jeg gerne, at der også i
samspil med regeringen føres diskussion i
Europaudvalget og Europaudvalgets underudvalg, og jeg ser også frem til ved det uformelle
møde, der ventes afholdt i nær fremtid, som jeg
har indkaldt medlemmer af Europaudvalget til,
at få en første åben meningsudveksling om disse anliggender.
(Kort bemærkning).";Niels Helveg Petersen
121253;name_party;":
Jeg vil tillade mig at stille et spørgsmål til ministeren, for ministeren er jo nødt til at gå om lidt,
og derfor vil jeg gerne give ham lejlighed til at
svare.
Spørgsmålet er meget enkelt: Har regeringen
nogen indvendinger imod det forslag, som indgår i begge beslutningsforslagene, om, at vi
indfører åbne Europaudvalgsmøder med
offentligt tilgængelige referater?
Jeg synes, det er væsentligt at vide, om regeringen har indvendinger imod en sådan fremgangsmåde med den undtagelsesbestemmelse,
som er anført i forslaget, at man i særlige tilfælde kan indføre fortrolighed.
Hvis regeringen ikke har noget imod det, så
vil det jo formentlig lette sagens behandling
ganske væsentligt, og derfor håber jeg, at ministeren vil besvare dette ganske enkle spørgsmål.
(Kort bemærkning).
Udenrigsministeren (Nieis. Helveg Petersen):
Spørgsmål om åbenhed i Europaudvalget er et
spørgsmål, som jo rejser mange spørgsmål.
Hvilken type af åbenhed? Er det åbenhed kun

1773

for journalister? Er det en elektronisk åbenhed,
som vi kender det fra åbne debatter i Ministerrådet? Er det sådan, at almindelige mennesker
fra gaden skal have mulighed for at overvære
det? Hvis det sidste er tilfældet, så rejser husets
indretning her jo nogle problemer for omfanget
af åbenhed. Der er jo også hele spørgsmålet,
som jeg ved andre også har interesseret mig for:
Hvis fagudvalgene i øget omfang inddrages i
behandlingen af Europasager, skal åbenheden
så også omfatte behandlingen i fagudvalgene?
Derfor er spørgsmålet, som hr. Keld
Albrechtsen stiller, ikke så enkelt at besvare. Jeg
vil nøjes med at henvise til, at der her er en lang
række spørgsmål af mere principiel art, som
nødvendigvis må afklares, inden jeg kan besvare hr. Keld Albrechtsens spørgsmål. Men jeg vil
gerne på regeringens vegne sige, at vi har principielt en positiv tilgang til spørgsmålet om at
åbne arbejdet med EU-sagerne mest muligt.
Den model, som hr. Keld Albrechtsen specielt
fremhæver, er jeg ikke nogen stor tilhænger af.
Den vedrører, at man lukker mødet på regeringens begæring, hvor der er tale om forhandlingsoplæg. Jeg mener faktisk, at det under alle
omstændigheder bør være sådan, at hvor der
forhandles forhandlingsoplæg, er det ikke i
åbne møder.
(Kort bemærkning).";Keld Albrechtsen
123510;name_party;":
Jeg vil gerne sige tak til ministeren for svaret.
Nu står vi jo så i den situation, at jeg synes, at
det meget var nogle praktiske problemer og
ikke så meget nogle principielle, som ministeren
opregnede: hvorvidt det lokalemæssigt nu kan
lade sig arrangere, og om det skal være elektronisk. Det er også en overvejelse, som Enhedslisten tidligere har været inde på som alternativ,
hvis man hellere vil have det.
Det eneste, som jeg synes nu står tilbage, er,
at jeg opfatter ministerens svar sådan, at bortset
fra spørgsmålet om forhandlingsoplæg er regeringen i virkeligheden positivt stemt over for
åbne Europaudvalgsmøder. Men jeg forstår
ikke helt, at det skulle være nødvendigt at
behandle alle forhandlingsoplæg under fortrolige former, for det er jo en velkendt sag, at
ministre og andre jo lystigt orienterer pressen
om indholdet i forhandlingsoplæg umiddelbart
efter mødet. Og når det allerede lige efter
mødet ikke længere er fortroligt, så er det vel
heller ikke nødvendigt at have det fortroligt
under selve mødet.

1774

Onsdag den 10. juni 1998 (B 40 og B 49)

Men tak for svaret. Jeg opfatter det som en
tilkendegivelse fra regeringen om, at man ikke
er modstander af at åbne op for disse møder.
(Kort bemærkning).";Keld Albrechtsen
124769;name_party;":
Når jeg tager ordet, er det også kun, fordi
udenrigsministeren skal gå, og jeg vil egentlig
gerne komme med den konstatering, som jeg
ønsker at foretage, mens udenrigsministeren er
til stede.
Det svar, som udenrigsministeren kom med
på det spørgsmål, som hr. Keld Albrechtsen
stillede, nemlig om regeringen havde nogle
problemer med, at man principielt vedtog at
øge offentlighedens adgang til Europaudvalgsmøder, var, at det havde regeringen ikke noget
imod. Det må være tolkningen. Vi bliver nødt
til at foretage en tolkning af udenrigsministerens svar, når dette er så baseret på praktiske
omstændigheder.
Så jeg tillader mig at drage den konklusion,
at regeringen ikke har nogen principielle indvendinger imod, at Folketinget åbner dørene for
Europaudvalget. Så er der nogle praktiske
omstændigheder, der skal afklares, og forhandlingsmandatet er en side for sig, hvor regeringen skal have en undtagelsesmulighed for at
bede om fortrolighed, men ellers er regeringen
af den opfattelse. Og medmindre udenrigsministeren siger andet, så må hans svar altså kunne
tydes i den retning.";Kristian Thulesen Dahl
125871;name_party;":
Eftersom Socialdemokratiet er et regeringsparti,
er vi fuldstændig enige i udenrigsministerens
udlægning.
Socialdemokratiet er tilhænger af den mest
effektive behandling af EU-sager i Folketinget
og den størst mulige åbenhed i den forbindelse
under hensyntagen til Europaudvalgets særlige
rolle og EU-sagernes karakter.
Ikke mindst Amsterdamtraktatens bestemmelse om de nationale parlamenters inddragelse i EU-beslutningsprocessen giver disse problemstillinger en ny og afgørende betydning.
Vi mener, at det er afgørende, at Europaudvalgets særlige rolle i den danske EU-beslut'ningsproces fastholdes. Det vil sige, at den
overordnede EU-politik og koordinering heraf
samt en række sager, der knytter sig til EUpolitikken, f.eks. WTO-problemstillinger, behandles i Europaudvalget, og at den særlige

mandatgivning fastholdes i Europaudvalget.
Det er styrken i den danske model.
Men arbejdet i Europaudvalget og den
almindelige behandling af EU-sagerne må
løbende tilpasses de nye vilkår. Derfor har
Socialdemokratiet også været i front, når der,
som det fremgår af den seneste beretning fra
Europaudvalget, lægges op til offentlige høringer i forbindelse med EU-Kommissionens
grøn- og hvidbøger, og når der lægges op til at
inddrage de enkelte fagudvalg tættere i beslutningsprocessen.
Hvad angår fagudvalgenes arbejde med EUsager, har det været meget forskelligt fra udvalg til udvalg. Men det synes at være et problem, at man i en række udvalg under indtryk
af det almindelige arbejdspres kun beskæftiger
sig perifert med EU-sagerne. Derfor har vi også
stillet forslag om, at fagudvalgenes behandling
som en videreudvikling af den nuværende procedure gøres obligatorisk.
Med hensyn til åbenhed og offentlige møder
mener vi, at man skal arbejde hen mod den
størst mulige åbenhed om behandlingen af EUsagerne i Folketinget. Men da bestræbelsen går
ud på at inddrage fagudvalgene mere i arbejdet, kan det ikke kun være et spørgsmål om
åbenhed i Europaudvalgets arbejde. Der må
være tale om en overvejelse om åbenhed i alle
Folketingets udvalg i alle sager, hvis ikke andet
besluttes. Det må være det naturlige.
For Europaudvalget må det imidlertid fortsat
gælde, at der skal være lukkethed om mandatgivning til regeringen, og derfor rejser der sig,
som også udenrigsministeren var inde på, en
række principielle og praktiske problemer, som
må afklares, før en endelig løsning kan findes:
Skal alle møder i alle folketingsudvalg gøres
offentlige, og hvordan skal det i givet fald ske?
Hvordan sikrer man sig, at nogle punkter kan
foregå for lukkede døre? Hvordan kan de fysiske rammer for folketingsudvalgenes arbejde
klare en sådan åbenhed? Hvordan skal møderne i givet fald tilrettelægges, og skal forretningsordenens taletidsbestemmelser i givet fald
også finde anvendelse i udvalgene? Det er blot
nogle af de spørgsmål, som trænger sig på.
Man kunne seriøst overveje at installere faste
kameraer i en række udvalgslokaler med tilhørende mikrofonanlæg. Herefter kunne de åbne
møder så sendes ud på internt eller for den sags
skyld eksternt tv, så alle interesserede kunne
følge med. Ved beslutning om at drøfte punkter
for lukkede døre kunne man så blot afbryde

Onsdag den 10. juni 1998 (B 40 og B 49)
kameraerne. Det er en form, der f.eks. findes i
Irland, og det ville være enkelt, og det ville
kunne klares inden for Folketingets nuværende
fysiske rammer.
Vi mener derfor, at såvel Enhedslistens som
Dansk Folkepartis forslag er for snævert i deres
sigte, selv om vi er enige et langt stykke ad
vejen. Vi kan derfor ikke støtte de to forslag,
som de ligger nu, men vi vil opfordre Udvalget
for Forretningsordenen og Folketingets Præsidium til i samarbejde med Europaudvalget at
foranstalte en nærmere udredning af de forskellige problemstillinger omkring åbenhed om
folketingsudvalgenes arbejde og omkring EUsagernes behandling i Folketinget, herunder
også fagudvalgenes inddragelse i arbejdet.
Derudover må det i Europaudvalget drøftes,
hvorledes møderne kan tilrettelægges og sagerne behandles mere effektivt, også hvis der
skabes mere åbenhed om udvalgets arbejde.
Socialdemokratiet går aktivt og positivt ind i et
sådant arbejde.
(Kort bemærkning).";Jacob Buksti
130059;name_party;":
Jeg vil gerne spørge hr. Jacob Buksti: Hvad er
det præcis i B 49, altså det beslutningsforslag,
som Dansk Folkeparti har til behandling her i
dag, som Socialdemokratiet ikke kan støtte?
Hr. Buksti taler en hel masse om, at vi skal i
gang med et arbejde, der skaber større åbenhed
og mere demokrati omkring EU-beslutningsprocessen. Jeg er helt enig. Hr. Buksti siger,
at der i den forbindelse rejser sig en masse
spørgsmål, praktiske såvel som principielle, der
skal afklares og diskuteres. Jeg er helt enig. Det
er lige præcis det, som B 49 også tager højde
for, for B 49 sætter ikke konklusionen, men B 49
sætter et stykke arbejde i gang i Udvalget for
Forretningsordenen, hvor man jo sagtens også
kunne inddrage Europaudvalget eller underudvalget i en diskussion af, hvordan man så gør
det.
Rent praktisk er det jo i Udvalget for Forretningsordenen, at den debat skal tages, og derfor
vil jeg spørge hr. Buksti: Hvad er det konkret i
B 49, som er et problem for Socialdemokratiet?
(Kort bemærkning).";Kristian Thulesen Dahl
131084;name_party;":
Jeg synes, det er interessant og opmuntrende, at
hr. Jacob Buksti nu bringer et forslag på bane
med en tv-transmission fra udvalgsmøderne.
Enhedslisten har tidligere foreslået en lignende

1775

løsning. Det var en radiotransmissionsløsning,
men det er jo fint også at få billedsiden med absolut. Det bringer os da et væsentligt skridt
nærmere, synes jeg, hvis vi kan nå til enighed
om sådan en løsning.
Der, hvor jeg synes, at problemet stadig væk
står tilbage i Socialdemokratiets holdning, og
det vil jeg godt spørge hr. Jacob Buksti om, er i
spørgsmålet om forhandlingsmandaterne. Der
er da ingen grund til, at de forhandlingsmandater, som alle kender, og som ministrene står og
fortæller pressen om umiddelbart efter møderne, som jeg også har hørt folketingsmedlemmerne nævne uden for døren, selv om jeg ikke
skal sætte navn på, hvem der har brudt fortroligheden, men det er jo en velkendt sag, at alle
kender disse mandater, og at ministrene selv
orienterer offentligheden.
I de tilfælde kan det da ikke være et problem,
at man også har transmission fra selve mødet?
(Kort bemærkning).";Keld Albrechtsen
132194;name_party;":
Når jeg sagde, at Socialdemokratiet ikke kan
støtte de to beslutningsforslag, som de ligger,
var det faktisk et udtryk for en imødekommenhed, nemlig den, at der findes en lang række
problemstillinger, som må indgå i den der
udredning, og heri må de to partiers forslag da
også indgå.
Jeg har ikke afvist de konkrete forslag overhovedet. Jeg vil bare godt have en afvejning af
plusser og minusser, så vi kan få den bedste
løsning for Folketingets behandling af EUsagerne.
Der er også et forslag fra Fremskridtspartiet,
som er til behandling i Europaudvalget, hvor
det drejer sig om at arrangere månedlige diskussioner i Folketinget og den slags ting. Vi har
vores, andre partier har deres, jamen så lad os
få en ordentlig udredning og diskussion. Det er
den eneste indfaldsvinkel, jeg har.
Det andet omkring mandatgivning: Jamen
det eneste er bare, at hvis det kun var et
spørgsmål om, hvad mandatet gik ud på, så er
jeg sådan set enig med hr. Keld Albrechtsen,
men det er argumentationen, diskussionen, i
udvalget forinden, som i en lang række situationer vil være af en sådan art, at hvis vi har
almindelig offentlighed om det, så vil de mest
interesserede tilhørere være repræsentanter for
EU-landenes ambassader i København, for så
kan de dér få en klar vejledning i, hvordan den

1776

Onsdag den 10. juni 1998 (B 40 og B 49)

danske regerings position i øvrigt er og vil være
under et forhandlingsforløb.
Men lad os nu tage en diskussion af det og så
se, hvad vi kommer frem til. Det er vores holdning, og det er vi positive over for.
(Kort bemærkning).";Jacob Buksti
133783;name_party;":
Det er dog en af de længste søforklaringer. Altså sagen er: Hvad er det, hr. Jacob Buksti ønsker inddraget i det kommende arbejde, som
ikke kan inddrages under den paraply, som
B 49 udgør? Helt konkret: Hvad er det for forslag?
Jeg er fuldstændig enig med hr. Jacob Buksti
i, at der ligger en del konkrete forslag til, hvordan man kan inddrage Folketinget, hvordan
man kan skabe åbenhed i Europaudvalget. Hr.
Buksti er selv inde på det med f.eks. en tvtransmission. Vi har haft andre forslag om
radiotransmission osv. Hvad er det, der ikke
kan indeholdes i B 49? Og hvis det kræver en
pind mere i B 49 at få det hele med, jamen så
skal jeg gerne knytte en ekstra pind til B 49 for
at tilfredsstille hr. Buksti.
Det, der så er fordelen ved B 49, er, at man
får formaliseret det, at man kommer videre. Vi
risikerer ikke, at der ikke sker noget i de kommende måneder, når Folketinget går ind i den
mødefri periode. Og punkt 2, der ligger også i
B 49 en forpligtelse til, at man så prøver at
komme med nogle initiativer i den kommende
folketingssamling: det vil sige, at der også er en
tidsplan i B 49.
Det kan jeg forstå er det, som hr. Buksti ikke
ønsker: at der en tidsplan for arbejdet, og at der
ligger en formaliseret struktur for, hvordan vi
nu kommer videre med det, som alle politikere
har rendt rundt og lovet i forbindelse med
Amsterdamafstemningen, nemlig at nu skulle
vi have en mere demokratisk og åben proces
om EU-forhold her i Folketinget.
(Kort bemærkning).";Kristian Thulesen Dahl
135278;name_party;":
Jeg vil gerne sige tak til hr. Jacob Buksti, fordi
han nu så udmærket præciserer, at Socialdemokratiet har en åben holdning til de beslutningsforslag, der ligger her, og også til de andre elementer, der indgår i diskussionen. Og jeg opfatter det faktisk også, som hr. Jacob Buksti selv
sagde det, som en imødekommenhed, og det er
jeg glad for. Det betyder, at der er etableret et
grundlag for, at vi kan få nogle fremskridt på

det her område. Det siger Enhedslisten tak for:
det er vi glade for.
Det eneste, som jeg så står tilbage med og
ikke rigtig kan forstå i hr. Jacob Bukstis indlæg,
er altså det problem med forhandlingsmandaterne. Hr. Jacob Buksti efterlader jo nu det indtryk, at der er en hel masse forfærdelig hemmelige ting, som foregår i det dulgte i Folketingets
Europaudvalg. Det håber jeg da ikke er rigtigt.
Jeg har i hvert fald ikke tidligere hørt den opfattelse og argummentation, men o.k., det er så
et af de områder, vi må have belyst og gået
grundigt igennem i det udvalgsarbejde, der skal
foregå. Men dér vil jeg sige, at der altså stadig
væk er et udestående mellem Enhedslisten og
Socialdemokratiet i opfattelsen vedrørende
åbenhed om forhandlingsoplægget.
(Kort bemærkning).";Keld Albrechtsen
136498;name_party;":
Jeg vil da gerne sige, at jeg er glad for, at det er
lykkedes mig at overbevise hr. Keld Albrechtsen om, at det var en åben holdning, og at det
faktisk var sådan, at vi var villige til at diskutere et hvilket som helst synspunkt.
Derfor forstår jeg simpelt hen ikke hr. Kristian Thulesen Dahls synspunkt. Det gør jeg
virkelig ikke. Jeg forstår ikke en pind af det, der
bliver sagt, når det er sådan, at jeg står heroppe
og spiller åben og venlig og villig til at diskutere hvad som helst, at det så gøres til et stort
problem. Det må jeg sige: det forstår jeg ikke.
Jeg forstår det simpelt hen ikke. Det kan så
være, at vi skal tage det som en selvstændig
behandling i det her udvalg.
Så det eneste, jeg vil sige, er, at det er en sen
død at blive trampet ihjel af gæs.";Jacob Buksti
137302;title_name;":
Hr. Kristian Thulesen Dahl, og det bliver så den
sidste runde korte bemærkninger i denne omgang.
(Kort bemærkning).";Birte Weiss
137447;name_party;":
Jeg bliver nødt til at sige til hr. Jacob Buksti, at
det er jo ikke første gang, at vi hører - også fra
socialdemokratisk side - at nu skal der gøres
noget.
Det, der er vores skepsis, er, at man nu taler
om en mere åben og demokratisk EU-proces,
fordi man stadig væk har efterveerne fra
Amsterdamafstemningen in mente, og det, vi er
bange for, og det kan jeg sige helt åbent, er

(223)
Onsdag den 10. juni 1998 (B 40 og B 49)
selvfølgelig, at i løbet af de måneder, der kommer, drukner den debat i alt muligt andet - det
er allerede ved at ske - og så får man ikke sat
det arbejde på skinner, som alle politikere har
talt om og lovet befolkningen.
Det er jo derfor, vi har haft det ønske om at
tage de positive signaler, som hr. Jacob Buksti jo
også har givet udtryk for, som jeg gerne vil
kvittere for, og som jeg også har hørt, og få dem
ind i en formaliseret proces, hvor vi igangsætter
et arbejde her i den mødefri periode, som kan
udmønte sig i konkrete forslag i den kommende
folketingssamling.
Det er jo det, vi har ønsket. Men jeg kan høre
på hr. Buksti, at Socialdemokratiet lige præcis
afviser at få den proces formaliseret og siger, at
det skal man nok selv sætte tempoet for. Det må
jo være den eneste begrundelse for, at man ender med at stemme imod B 49, for ellers kunne
man ikke have nogen problemer med det. Jeg
har ikke hørt noget konkret, som hr. Buksti gerne vil have ind i debatten om, hvordan vi kan
reformere systemet, som ikke kan indeholdes i
B 49.
(Kort bemærkning).";Kristian Thulesen Dahl
138959;name_party;":
Jamen det er da helt utroligt!
Jeg, gik ud fra, at B 49 ligesom B 40 i givet
fald ville være forslag, som skulle behandles i
Udvalget for Forretningsordenen. Jeg stod heroppe og sagde, at jeg vil opfordre Udvalget for
Forretningsordenen og Folketingets Præsidium
til i samarbejde med Europaudvalget at foranstalte en udredning, så der kunne træffes en
beslutning.
Jeg forstår simpelt hen ikke, at man heroppefra i en eller anden misforstået polsk Amsterdamholdning kan gøre det til et problem, at
Socialdemokratiet siger, at vi vil gøre noget.
Når vi siger, at vi vil gøre noget, får vi at vide,
at det gør vi ikke! Vi har to ører, og jeg ved
godt, hvorfor vi har det: det er for, at det, der
kan gå ind ad det ene øre, kan gå ud af det
andet øre. Men der må da være grænser for,
hvor meget der går ud.
Jeg stod heroppe og sagde, at vi gør noget
ved det her, og Socialdemokratiet har mere end
noget andet parti gjort noget ved det. Vi har
allerede stillet forslag om, at fagudvalgenes
behandling skal være obligatorisk, og hr. Keld
Albrechtsen har opfattet budskabet rigtigt. Vi er
tilhængere af al den åbenhed, vi kan få, hvis det

1777

overhovedet er muligt, og så får vi at vide, at vi
ikke vil gøre noget.
Er det virkelig afgørende for hr. Kristian
Thulesen Dahl, at det er B 49, der bliver gennemført? Jeg troede, det afgørende var, at vi fik
en løsning af det problem, som er skitseret, og
det er det, Socialdemokratiet arbejder for.
Birthe Rønn Hombech (V):
Når man hører de to forslagsstillere puste sig
op, kunne man få den fornemmelse, at de to
forslagsstillere tror, de har skabt hele verden
eller mindst har opfundet den dybe tallerken.
Men jeg kan sige, at ingen af delene er tilfældet.
Folketingets arbejdsform er løbende til diskussion i Udvalget for Forretningsordenen. Det
kan være, hr. Thulesen Dahl ikke holder sig orienteret gennem sit præsidiemedlem - det kan
jeg jo ikke vide noget om - men så sent som i
dag er der faktisk omdelt et notat, der handler
om mere offentlighed i Folketingets arbejde.
Åbne møder i Europaudvalget er jo kun en
lille del af Folketingets arbejde: det hele skal ses
i en større sammenhæng. Hvad med de andre
udvalgsmøder? Hvad med bilag? Kan hr. Thulesen Dahl ikke se, at der er sket en udvikling i
de senere år hen mod større åbenhed? Det er
alle jo enige om, så det er ikke nogen sensation
at komme med forslaget her.
Som det allerede har været anført, er der
nogle praktiske problemer, og det vil man jo
vide, hvis man har deltaget i de temamøder,
som også er et forsøg på at skabe større offentlighed i Folketinget.
Fra Venstres vedkommende skal der ikke
være nogen tvivl: Vi går ind for større åbenhed.
Det arbejder vi for i Europa-Parlamentet, og det
arbejder vi for i Folketinget: men vi ønsker, at
det hele skal ses i en sammenhæng. Det skal
ikke bare være i Europaudvalget, der skal være
større åbenhed. Vi mener, at ethvert udvalg skal
have mulighed for at holde de åbne møder, som
passer dem, og der skal selvfølgelig være en
decentralisering.
Med hensyn til spørgsmålet om, i hvilket
omfang det, vi kalder fagudvalgene, skal beskæftige sig med EU-sager, vil jeg sige: Jamen
det kan udvalgene jo bare gøre. Det gør Retsudvalget og, så vidt jeg har forstået, også Miljøog Planlægningsudvalget, og det kan alle udvalgene jo gøre. Det behøver vi såmænd ikke
stå og snakke om her. Jeg forstår, at man er
meget optaget af at handle i stedet for at snakke, men så kan jeg kun sige: Sørg så for, at par-

1778

Onsdag den 10. juni 1998 (B 40 og B 49)

tifællerne i de andre udvalg begynder at beskæftige sig med EU-sager.
For os i Venstre drejer det sig om at få skabt
en større folkelig interesse for EU-arbejdet, og
det mener vi at åbne møder kan være med til.
Jeg går selvfølgelig også ud fra, at specielt hr.
Thulesen Dahl har besindet sig efter afstemningen og har fremsat dette forslag og lægger så
stor vægt på, at det bliver gennemført, fordi hr.
Thulesen Dahl ønsker en positiv debat og folkelig interesse om, hvor vigtigt det er, at Danmark er med i EU.
Vi fortsætter altså den linje, vi for længst har
lagt os på, nemlig at vi ønsker større åbenhed i
Folketingets arbejde. Vi vil ikke have lovsjusk,
og vi vil såmænd heller ikke have, at forslagsstillerne uden videre skal skrive dagsordenen,
og de skal slet ikke bilde os andre ind, at der er
noget som helst nyt her. Den debat kører i
Udvalget for Forretningsordenen, og der fortsætter den, og vi skubber på for at få større
offentlighed og åbenhed i folketingsarbejdet.
(Kort bemærkning).";Jacob Buksti
143489;name_party;":
Det, der bringer mig herop, er fru Birthe Rønn
Hornbechs beskrivelse af det store arbejde, der
gøres i Udvalget for Forretningsordenen for
stadig at få større åbenhed ind i Folketingets
arbejde.
Det er lidt svært at tage alle disse fine ord
om, at man ønsker større åbenhed, og at man
vil gøre alt, hvad man kan for at øge den offentlige interesse, befolkningens interesse for
folketingsarbejdet, alvorligt. Fru Birthe Rønn
Hornbech vil forhåbentlig give mig ret i, at den
beskedne åbning, der kom i Folketingets arbejde ved den sidste ændring af forretningsordenen, næsten ikke er til at få øje på. Ikke engang
åbenhed i udvalgene omkring deputationer og
samråd kunne man opnå, og jeg synes, det er
begrædeligt, at vi er så lukkede i Folketinget.
Selv den utrolig gode demokratiske proces,
når et folketingsudvalg stiller en minister til
regnskab i et samråd, kunne man ikke lukke op
for i Folketinget. Det synes jeg fru Birthe Rønn
Hornbech skulle kommentere, for jeg synes faktisk, at et af demokratiets flotteste samspil er
det, der er mellem et udvalg og en minister.
Men selv ikke det kunne man få flertal i Udvalget for Forretningsordenen for at lukke op for.
Det synes jeg er ærgerligt, og derfor skal vi blive ved med at presse på.

(Kort bemærkning).";Elisabeth Arnold
144779;name_party;":
Nu har jeg aldrig nogen af de gange, jeg har
hørt fru Birthe Rønn Hornbech, været i tvivl
om, at det er fru Birthe Rønn Hornbech, der har
opfundet den dybe tallerken: det gør hun i
hvert fald selv udtrykkelig klart, hver eneste
gang hun tager ordet, og det tager vi andre bare
til efterretning.
Men så kunne det også have været rart, hvis
der i den ordførertale, Venstres ordfører holdt
her fra talerstolen, var nogle konkrete ting, hvor
Venstre har nogle bud på, hvad der så skal ske,
hvilken tidsplan der skal opereres med og måske bare sandsynliggøre, hvad det er for nogle
ting i Udvalget for Forretningsordenen, der
kører så godt i en løbende proces og betyder, at
Folketinget får en sådan åbenhed.
Og mener fru Birthe Rønn Hornbech og Venstre i øvrigt overhovedet ikke, at der er grund
til i særlig grad at være opmærksom på EUprocessen? Jeg siger det, fordi også Venstrefolk
i forbindelse med Amsterdamafstemningen var
meget på dupperne for at forklare, at nu skulle
man - specielt når det drejede sig om EU-sager
- have en mere åben og demokratisk proces.
Det skyldes selvfølgelig, at når Europaudvalget
giver et mandat og et direktiv efterfølgende
vedtages i Ministerrådet, er det også lov i Danmark, og så skal Folketinget bare implementere
det, som er vedtaget. Er fru Birthe Rønn Hornbech ikke klar over det, siden hun kan holde en
tale, der i den grad ligestiller en behandling i
Kirkeudvalget - som selvfølgelig også er meget
vigtig - af f.eks. et lovforslag, der har været i
Folketingssalen, med behandlingen af EUdirektiver i Europaudvalget?
(Kort bemærkning).";Kristian Thulesen Dahl
146379;name_party;":
Jeg tror også, vi må overlade æren for den dybe
tallerken til fru Birthe Rønn Hornbech, og det er
der nok ikke noget at gøre ved.
Men så vil jeg godt sige, at jeg synes egentlig,
jeg sjældent har hørt en så sur tale. Det kunne jo
ikke på nogen måde lykkes for Venstres ordfører at komme uden om de forslag, som ligger
her. Det faktuelle indhold er jo, at Venstre nu er
nødt til at støtte åbenheden, men at man ikke
var særlig begejstret for, at det var to partier,
man åbenbart ikke bryder sig om, som har
fremsat forslagene. Det kunne man ikke skjule.
Men det korte af det lange er jo, at Venstre
ikke har gjort nogen indsats i hverken Udvalget

Onsdag den 10. juni 1998 (B 40 og B 49)
for Forretningsordenen eller Europaudvalget.
Jeg har i hvert fald i den tid, jeg har siddet i
Europaudvalget, aldrig hørt noget til, at Venstre
har stillet nogen forslag om yderligere åbenhed.
Så må det i hvert fald være forbigået min opmærksomhed, og det tror jeg ærlig talt ikke er
tilfældet. Men lad os nu glemme de bitre bemærkninger fra Venstres side og i stedet glæde
os over, at hesten nu ikke alene er blevet trukket til truget, men at det også ser ud til, at den
vil begynde at æde.
(Kort bemærkning).
Birthe Rønn Hombech (V):
Jeg kan forstå på forslagsstillerne, at når man
kommer med sine forslag, skal vi andre bare
tage hatten af og sige ja tak uden overhovedet
at måtte stille spørgsmål eller foreslå ændringer. Men det vil vi ikke være med til. Det skal
gøres ordentligt, og vi synes, forslagene er for
dårlige. De er for snævre, de skal omfatte meget
større dele af Folketingets arbejde.
Lad mig så sige til fru Elisabeth Arnold, at vi
diskuterede jo præcis de åbne udvalgsmøder.
Men det kunne der ikke blive flertal for, og når
man går i detaljer, er det heller ikke så enkelt.
Jeg er heller ikke enig med fru Elisabeth Arnold
i, at modtagelse af deputationer skal være for
åbne døre. Dels skal folk have lov til at komme
og fortælle deres ting uden at komme i pressen,
og dels mener jeg ikke, vi skal lade os drive
rundt i manegen, fordi deputationer, der vil i
medierne, bare skal kunne møde op her i Folketinget, og så skal vi stå model til det. Det
mener jeg er en hel misforståelse.
Det, jeg taler om, er lovgivningsprocessen,
hvor vi har politiske drøftelser, og hvor vi har
samråd med ministrene. Her skal der være en
mulighed for åbenhed, men der skal sandelig
også være en mulighed for lukkethed. Det er jo
ikke for store ord at tage i sin mund at sige, at
hvis det skader Danmarks nationale interesser
eller bare de taktiske fordele i EU, skal det ikke
være for åbne døre. Det går jeg ud fra at alle er
enige i, og jeg vil godt bede forslagsstillerne
bekræfte her, at man ikke ønsker at skade Danmark.
(Kort bemærkning).";Keld Albrechtsen
149144;name_party;":
Jeg vil da godt sige til fru Birthe Rønn Hornbech, at jeg har forstået, at Venstre og i særdeleshed nok fru Birthe Rønn Hombech ikke agter
at lytte til repræsentanter for nogle partier, man

1779

ikke bryder sig særlig meget om. Det kommer
jo tydeligt til udtryk, også under forhandlingen
i dag, og det tager vi bare til efterretning.
Omvendt vil vi - jeg vil i hvert fald - meget
gerne lytte til Venstres ordfører, fordi Venstre
har den størrelse, det har, og derfor også er et
betydningsfuldt parti her i Folketinget - også
når det drejer sig om, at vi skal lave om på
f.eks. udvalgenes arbejde eller forretningsordenen med henblik på at skabe større åbenhed.
Jeg må sige, at jeg har ikke i fru Birthe Rønn
Hornbechs tale hørt ét eneste forslag til, hvordan der kan skabes en mere åben og demokratisk proces om EU-forhold og også om andre
ting. Jeg hørte fru Birthe Rønn Hornbech i sit
ordførerindlæg og den efterfølgende korte bemærkning stille en masse spørgsmål og rejse en
masse problemer med at skabe større åbenhed,
men ikke ét konkret forslag fra landets næststørste parti om, hvordan man skaber større
åbenhed. Er det Venstres bud her ved behandling af to konkrete forslag, hvor man ønsker at
skabe åbenhed?
Og så skal jeg da sige, at selvfølgelig agter
Dansk Folkeparti ikke at skade Danmarks forhandlingsposition. Det er jo derfor, vi foreslår et
formaliseret udvalgsarbejde med en tidsfrist.
Det er jo netop, for at vi kan få analyseret de
problemstillinger, der er.
I Enhedslistens forslag er der, som jeg har
forstået det - men det kan hr. Keld Albrechtsen
selv redegøre for - en undtagelsesklausul, så
hvis regeringen finder, det kan skade Danmarks forhandlingsposition, at der er åbenhed,
kan den bede om, at dørene bliver lukket. Det
kan være, fru Birthe Rønn Hornbech ikke har
læst forslaget. Det ved jeg ikke, men det står der
rent faktisk i forslaget.
(Kort bemærkning).";Kristian Thulesen Dahl
151060;name_party;":
Jeg synes, det er deprimerende gang på gang at
høre ledende politikere fra de store partier sige,
at de går varmt ind for åbenhed, går ind for
enhver form for udvidelse af åbenhed, men der
er dog alligevel visse grænser, og så bliver alle
de grænser remset op.
Man vil ikke have, at deputationer i udvalgene skal kunne optræde offentligt: der skal ikke
være offentlig adgang til oplysningerne, og
samråd kan sandelig heller ikke være offentlige,
osv. osv. Og så ender det hele med, at der intet
bliver tilbage af den åbenhed, man gerne ville
have, og som man påstår, man går ind for. Alt

1780

Onsdag den 10. juni 1998 (B 40 og B 49)

for ofte bliver der brugt formalistiske og let
gennemskuelige undskyldninger for alligevel
ikke at gennemføre den åbenhed, man ved festlige lejligheder siger, man går ind for. Jeg er
nødt til at sige, at fru Birthe Rønn Hornbech
skulle se at tage sig sammen, rette ryggen og
sige, at hvis man går ind for åbenhed, går man
virkelig ind for åbenhed, og så arbejder man for
det.
(Kort bemærkning).";Elisabeth Arnold
152115;name_party;":
Jeg skal blot, som allerede hr. Thulesen Dahl
var inde på, besvare fru Birthe Rønn Hornbechs
spørgsmål til forslagsstillerne om de danske
interesser.
Det er formuleret således i beslutningsforslag
nr. B 40, at regeringen kan anmode om, at en
sag, der vedrører et forhandlingsoplæg, behandles bag lukkede døre, og det kan netop ske
i de tilfælde, som hr. Jacob Buksti var inde på
tidligere i debatten, hvor fremmede landes
ambassadører eller måske endog repræsentanter for Kommissionen kunne få en urimelig fordel ved at kunne kigge den danske regerings
forhandlingsposition i kortene. Det har vi altså
taget højde for, og dermed håber jeg, der er
taget hensyn til Venstres indvending, og så går
jeg ud fra, at fru Birthe Rønn Hornbech - når
hun har overvundet sit indledende anfald af
surhed - vil gå positivt og aktivt ind i sagen
sammen med os andre.";Keld Albrechtsen
152988;name_party;":
Det er vel altid sådan, både i Folketinget og i
udvalgene selv, at der er en fortsat diskussion
om, hvordan man skal tilrettelægge udvalgenes
arbejde.
Denne diskussion om åbenhed i Europaudvalget har vi jo haft flere gange. Tingene er blevet ændret lidt efter lidt, og jeg er ikke i tvivl
om, at også åbenheden stadig vil blive ændret.
Men hvor langt og hvor hurtigt vi kommer, er
den nu engang op til Folketinget og Folketingets medlemmer at beslutte.
Der er nogle, der tror, at det at lave åbenhed
løser problemerne med at gøre EU interessant
for befolkningen. Men jeg har lagt mærke til, at
når vi har store EU-debatter her i Folketinget,
er der jo ikke stor tilstrømning til tilhørerpladserne, og der er ikke stor interesse i pressen, så
man skal ikke tro, at man blot ved at holde åbne
udvalgsmøder også får gang i EU-debatten.

_

Vi skal ikke gå hurtigere frem, end at vi også
er sikre på, at det, vi vedtager, er det rigtige.
Det gælder for Europaudvalget, men det gælder
også for de andre udvalg, og jeg synes, vi allerede er startet med at prøve at give de andre
udvalg mere indflydelse på beslutningeme
vedrørende EU. Derfor synes jeg, det var rimeligt, hvis vi tog en diskussion i hvert enkelt
udvalg. Vi har prøvet i et års tid, og jeg vil ikke
sige, det har været nogen stor øvelse, for det
eneste udvalg, der virkelig gør meget ud af det,
er Miljø- og Planlægningsudvalget. Men det er
jo ikke sådan, at det har givet anledning til de
store diskussioner.
Jeg synes, det må være en af opgaverne, vi
skal give udvalgene herfra: Nu må I i gang med
at se på, hvordan I bedst muligt kan behandle
EU-sagerne og give respons tilbage til Europaudvalget. Jeg vil dog nok sige, at vi må være
meget forsigtige med at lægge hele ansvaret for
EU ud i udvalgene, og jeg tror, det er godt at
have et koordinationsudvalg for EU, hvor man
har det samlede overblik. Men dermed være
ikke sagt, at man ikke fra de andre udvalg, ligesom man gør i Miljø- og Planlægningsudvalget,
skal komme med indstillinger i højere grad, end
man har gjort hidtil. Det ville nok hjælpe lidt på
debatten om EU, for så fik alle Folketingets
medlemmer betydelig mere indsigt i, hvad der
sker i EU.
Derimod må jeg sige om det punkt i B 49,
hvor det foreslås, at vi skal til at gennemføre
førstebehandlinger her i salen, at det ville være
spild af tid. Der ville ikke komme mere åbenhed eller noget som helst ud af det, det ville
kun være at belaste os mere, og jeg vil hellere
have, at man får fagudvalgene betydelig mere
med i arbejdet.
I det hele taget skal vi - og det tror jeg også
man vil opdage söm et resultat af denne samling - i allerhøjeste grad til at forbedre lovgivningsarbejdet her i Folketinget. Derfor har vi
også i Præsidiet diskuteret sagen og igangsat en
procedure, hvor vi bl.a. gennem et seminar i
samarbejde med regeringen vil forbedre lovgivningsarbejdet. Det er ganske naturligt, at vi
også tager hele EU-problematikken med i det
samarbejde, og i Udvalget for Forretningsordenen, hvor vi allerede i dag har haft en diskussion som en slags begyndelse til arbejdet, vil vi
også tage de spørgsmål op.
Derfor tror jeg, jeg vil sige meget forsigtigt til
de to EU-tvillinger fra Enhedslisten og Dansk
Folkeparti: Alle vil gerne have åbenhed, men

Onsdag den 10. juni 1998 (B 40 og B 49)
lad os nu tage den nødvendige tid til det, så vi
får lavet det på den rigtige måde. Og så skal det
ikke kun være i EU-spørgsmål, men vi skal
prøve at få de andre udvalg med i det samarbejde.
Jeg vil også gerne kæde det sammen med, at
vi i det hele taget i samarbejde med regeringen
bliver bedre til at lave lovgivning. Jeg ved godt,
det er et stort arbejde, og derfor er jeg også nervøs for, at vi ikke kan nå det inden for den tidsfrist, der er fastsat her. Men hvad skete der ved,
at vi brugte et halvt år mere eller mindre? Det
er jo ikke det, der er afgørende for EU-debatten
her i Danmark. Det er ikke åbenheden, der er
afgørende for EU-debatten, det er jo, at vi får
de rigtige sager, og at vi får flere involverede i
EU-debatten, også her i Folketinget.
Det er derfor, jeg synes, vi skal gøre meget
for at få udvalgene mere involveret i EU-problematikken. Jo flere, der også her i Folketinget
bliver interesserede, desto mere debat kommer
der om den.
(Kort bemærkning).";Henning Grove
157273;name_party;":
Det var en meget forsigtig tale, kan man vistnok
sige. Den bevægede sig ikke ud på noget som
helst dybt vand nogen steder, og jeg er da fuldstændig enig med hr. Grove i, at det afgørende
selvfølgelig ikke er, om der går en dag eller to
mere eller mindre. Det afgørende er, at vi finder
de rigtige løsninger.
Men jeg må spørge hr. Grove: Er det ikke rigtigt, at hvis vi kigger i bakspejlet og ser på de
foranstaltninger, der løbende er blevet indført
og har skabt større åbenhed, er det nogle initiativer, som er helt naturlige i dag, og som jo
ingen kunne drømme om at foreslå afskaffet? Er
det ikke sådan med åbenhed i lovgivningsarbejdet, at når man først har indført det, synes
alle egentlig, det er naturligt, man har gjort det,
og spørger, hvorfor man egentlig ikke har gjort
det for lang tid siden? Derfor drejer det sig
måske om, at vi her skal prøve at tage nogle
skridt, som måske nok kan virke lidt fremmede
i forhold til det arbejde: vi er vant til, men som
trods alt vil udbrede EU-debatten.
Så må jeg spørge hr. Grove om noget helt
konkret om det med fagudvalgene. Jeg kan forstå, at De Konservative er tilhængere af, at fagudvalgene inddrages mere, og det kan jeg godt
forstå for det er vi også tilhængere af. Men det
skal i e være som en erstatning for en åben
debat i Folketinget eller en åben debat i Euro-

1781

paudvalget, altså hvor offentligheden har adgang til at følge med i, hvad der sker, og derfor
vil jeg gerne spørge til en ting, som jeg ikke
synes kom til udtryk i hr. Groves ordførerindlæg, nemlig spørgsmålet om at åbne Europaudvalget for offentligheden - eventuelt med den
undtagelsesklausul, at når det drejer sig om et
specifikt forhandlingsmandat, der kan være af
betydning over for andre lande, har regeringen
mulighed for at bede om at få lukket Europaudvalget i den ene sag, men ellers en generel
åbenhed.
Der var ikke nogen steder i hr. Groves indlæg, der blev udtrykt fuld tilslutning til åbenhed, hverken ved en førstebehandling i Folketinget, som jeg kan forstå De Konservative
direkte er modstandere af, og heller ikke i
Europaudvalget. Derfor de to konkrete spørgsmål.
(Kort bemærkning).";Kristian Thulesen Dahl
159426;name_party;":
I det notat, vi bearbejder i Præsidiet, står der
helt klart, at man vil lægge spørgsmålet ud til
udvalgene og få et svar tilbage fra dem om, i
hvilken grad man ønsker åbenhed - det kan
være på mange niveauer - og også om, i hvilke
sager man ønsker åbenhed. Det gælder selvfølgelig også Europaudvalget, og jeg synes, det er
ganske naturligt, at man nu tager de forslag
med i underudvalget og bearbejder de forslag,
der kommer tilbage om, at sådan og sådan kan
vigøre.
Jeg er meget åben over for åbenhed i udvalgene, men inden vi træffer de endelige beslutninger, skal vi også kende konsekvenseme, og
der kommer jo mange praktiske spørgsmål ind.
Det er let nok at sige, at nu åbner vi, men hvilke
praktiske spørgsmål kommer der? Det er vel
også sådan, at hvis det bliver den succes, som
de to enæggede tvillinger tror, stiller hele udvalgsvætelsesstrukturen her i Folketinget nok
krav om ombygninger for at kunne klare det.
Dèrfor er jeg nok mere tilhænger af det elektroniske system, for så kommer det til at køre på
en anden måde. Jeg har selv megen fornøjelse
af, når forhandlingerne foregår her i Folketingssalen, at jeg kan sidde oppe på kontoret og følge dem, så det tror jeg er den bedste løsning.
Holger K. Nielsen (SF):
Jeg synes, det er nogle meget relevante forslag,
der er fremsat her af Dansk Folkeparti og
Enhedslisten, og for at foregribe enhver misfor-

1782

Onsdag den 10. juni 1998 (B 40 og B 49)

ståelse vil jeg sige, at jeg har talt med vores
præsidiemedlem og er helt klar over, at der
foregår et arbejde andre steder her i Folketinget
- både i Udvalget for Forretningsordenen og i
Præsidiet - om udvalgsmøderne, og det synes
jeg er helt fint.
Også hr. Bukstis meldinger synes jeg var
interessante. Jeg fattede heller ikke helt den kritiske holdning til hr. Bukstis tale, som faktisk
var en åbning over for en ny måde at arbejde
generelt på her i Folketinget. Jeg synes, vi skal
gå positivt og konstruktivt med, for det er der
behov for.
Jeg synes på den anden side, det er korrekt
nok at tage en særskilt diskussion om EUspørgsmålet, for her står vi altså med det problem, at Europaudvalget i stigende grad bliver
et supplement til selve Folketinget, kan man
sige. Der gives mandat til EU-direktiver, som
senere hen bliver omsat i lovgivning her i Folketinget.
Denne implementering, som det hedder med
et fint teknokratord, kan jo foregå på mange
forskellige måder, og af og til - selv om det ikke
er ofte - ser vi lovforslag, som i meget kort
form har tre paragraffer: § 1. Ministeren
bemyndiges til at gennemføre direktiv dittendutten-datten: § 2. Loven gælder ikke for Færøerne og Grønland, og § 3. Loven gælder fra
den og den dato. En fuldstændig tom lov, som
vi har set nogle gange på forskellige sagsområder.
Og når man brokker sig over det, får man at
vide: Jamen det er behandlet i Europaudvalget,
og her er givet mandat til et direktiv. Det vil
sige, at lovgivningsprocessen ligesom forskydes
fra selve Folketingssalen, hvor der jo ifølge
grundloven skal være tre behandlinger, til et
mandat, som er givet i Europaudvalget, og det
synes jeg er et problem. I det omfang, EUdirektiver erstatter den egentlige, grundige lovgivningsproces, er der nemlig lukkethed omkring den proces.
Jeg synes altså, vi har et fælles behov for at få
en diskussion af, hvordan vi kan få det forhold,
at EU rent faktisk blander sig i stadig flere ting
og får status som lovgiver, forenet med, at vi
skal have åbenhed omkring det, der bliver diskuteret, så borgerne kan få indblik i, hvad partierne mener om det, og kan kontrollere, om en
minister faktisk også lever op til det mandat,
han har fået i Europaudvalget.
Der ligger et problem her, og jeg ved, det er
en diskussion, der har kørt gennem adskillige

år. Hr. Niels Helveg Petersen, som dengang
ikke var udenrigsminister, var i sit grundlovsarbejde inde på, at man måske i forbindelse
med grundlovsrevisionen skulle have en form
for et permanent Europaudvalg, lidt i retning af
et handlingskammer, der løbende kunne behandle EU-spørgsmålene. Det tror jeg ikke selv
er en særlig god idé, men jeg synes i hvert fald,
det er et tegn på, at vi er nødt til at få en diskussion af, hvordan vi får en forsvarlig behandling af direktivforslag og andre EU-forslag i
Folketingets Europaudvalg, og hvordan den behandling kan sikre den åbenhed, der jo findes
omkring andet lovgivningsarbejde her i Folketinget.
Jeg synes, man med disse to forslag lægger
op til den diskussion. De bliver selvfølgelig ikke
gennemført, men hvis de kan skabe en debat og
starte en proces om nogle ting, synes jeg da, det
vil være udmærket, og det synes jeg bestemt vi
skal være positive over for.
Lige et par ting om Dansk Folkepartis forslag, som er lidt mere uddybende, altså omhandler flere ting end Enhedslistens. Det er
punkt 2, hvor vi er meget enige i, at der er mulighed for det i øjeblikket. Jeg tror, vi skulle
have en diskussion af, om der ikke skulle være
pligt til at gøre det, for jeg tror, det i øjeblikket
er noget, der kommer temmelig langt ned på
dagsordenen i mange ressortudvalg. Miljø- og
Planlægningsudvalget har en årelang tradition
for at gøre det. Hos dem er det en indarbejdet
praksis, og jeg tror virkelig, der er behov for, at
alle udvalg måske skulle forpligtes til det.
Derfor tror jeg, vi skal diskutere, hvordan vi
kan forpligte udvalgene til at gøre det noget
mere, for der er altså sager, som er så teknisk
indviklede og kommer så sent til Europaudvalget, at behandlingen dér ikke bliver forsvarlig.
Nogle partier har nogle folk, altså de respektive
ordførere, de kan sætte på sagen, og det er da
fint nok, hvis man kan det. Men jeg tror virkelig, der er behov for en ændring her.
En førstebehandling af EU-forslagene er et
gammelt radikalt forslag, og det var interessant
at høre udenrigsministeren kommentere det.
Det var hans kongstanke gennem mange år, at
de skulle til en førstebehandling her i Folketingssalen, men efter min mening er det et
dødssygt forslag, dels fordi der er mange forslag.
Vi forsøgte engang, i 1980'eme tror jeg det
var, med nogle temadebatter, hvor man ligesom

Onsdag den 10. juni 1998 (B 40 og B 49)
kunne tage nogle forslag ud. Det blev, for at
sige det rent ud, ikke den store succes.
Interessen svandt hurtigt, selv om det var
forslag, der havde en vis politisk interesse eller
burde have det, for det var vigtige forslag. Men
det blev ikke en succes, for det var svært at se
formålet med det, så det tror jeg ikke meget på.
Men jeg tror bestemt på det med fagudvalgene og åbenheden i Europaudvalget. Det er
også et gammelt SF-forslag, så det støtter vi
fuldstændig.
Punkt 4 i Dansk Folkepartis forslag drejer sig
jo om subsidiaritetsprincippet og ligger i forlængelse af, hvad Kohl og Chirac spiller ud
med i øjeblikket. Og jeg synes bestemt, det kunne være en god idé, at den danske regering gik
i gang med et sådant arbejde, og jeg tror også,
den vil gøre det, for det bliver den nødt til. Men
det har ikke så meget at gøre med det, vi i
øvrigt taler om.
Men vi er söm sagt positive over for, at der
bliver åbne møder i Europaudvalget, positive
over for, at fagudvalgene forpligtes noget mere,
og positive over for, at der generelt bliver større
åbenhed omkring udvalgenes arbejde her i Folketinget.
(Kort bemærkning).
Elisabeth Amold (RV):
Som EU-ordfører for mit parti blev jeg en lille
smule fornærmet over den måde, hr. Holger K.
Nielsen beskrev lovgivningen i Folketinget på,
for den blev reduceret til tre paragraffer, nemlig
§ 1: Ministeren bemyndiges, § 2: Loven gælder
ikke for Færøeme og Grønland, og § 3: et eller
andet mekanisk.
Jeg synes altså, hr. Holger K. Nielsen skylder
Folketinget at sige, hvad det er for nogle lovgivninger, der bliver gennemført på den meget
generelle og sjuskede måde, for jeg synes ikke,
det tjener Tingets ære, at hr. Holger K. Nielsen
kommer med sådan nogle beskrivelser.
Dernæst vil jeg sige: Jeg synes ikke, det er et
stigende problem, at Europaudvalget bliver opfattet som en slags substitut for Folketinget: det
er et permanent problem, og sådan har det været, lige siden Danmark i 1972 blev medlem af
EF: at forhandlingsmandaterne blev afgivet i
det lukkede Markedsudvalg.
Det er ikke et stigende problem, men har
altid været et problem, og det er det problem, vi
endnu en gang skal prøve at tage fat på, og derfor vil jeg bede om en kommentar til det med,

1783

at det er et stigende problem, for det er altså et
permanent problem.
(Kort bemærkning).";Henning Grove
167850;name_party;":
Jeg synes da, det var et både interessant og
konstruktivt indlæg, hr. Holger K. Nielsen kom
med her. Og jeg synes også, det af hr. Holger K.
Nielsens indlæg blev klart, hvad det er for en
slags skizofreni, der er i det her, når vi skal
have åbenhed og folkelige debatter osv. For
undervejs kom hr. Holger K. Nielsen ind på den
tidligere praksis med en førstebehandling i Folketinget, og jeg tror, han udtrykte sig på den
måde, at det var da den mest dødsyge idé, og at
jo mere man gjorde det, jo mere svandt interessen.
Det viser jo præcis, at det ikke er helt ligegyldigt, hvad det er for en form, vi anvender.
Mange af os mener jo, at mange af de her sager
ikke er folkelige, og hvordan får man i lyset af
alt det her en national dialog om noget, som
ikke nødvendigvis er folkeligt? Det er det, der
er udfordringen for os alle sammen.
Jeg skal ikke gå langt ind i hr. Holger K.
Nielsens indlæg, men bare sige noget om to
ting:
For det første mener jeg, at hr. Holger K.
Nielsen sagde, at der skulle være en folkelig
kontrol af mandaterne, og dér vil jeg spørge,
om hr. Holger K. Nielsen ikke mener, at vi i det
mindste skal starte med at have en parlamentarisk kontrol.
Og for det andet vil jeg bare spørge, om hr.
Holger K. Nielsen er enig i, at forudsætningen
for, at vi har en koordinering af EU-politikken,
er, at diskussionen og mandatgivningen fortsat
fastholdes i Europaudvalget - så kan man jo
altid diskutere graden af åbenhed - for ellers
risikerer vi jo, at ikke bliver styr på noget som
helst.
(Kort bemærkning).";Jacob Buksti
169406;name_party;":
Jeg vil gerne kvittere for de positive bemærkninger, hr. Holger K. Nielsen kom med om det
forslag, som vi har fremsat til behandling her i
dag, og samtidig understrege, at vores intention
med forslaget naturligvis er at få denne debat i
gang for alvor, så vi kommer nogle skridt videre og når nogle mål.
Og jeg vil også godt sige, at specielt efter at
jeg har hørt ordføreren for Venstre, men også
ordføreren for De Konservative, synes jeg, hr.

1784

Onsdag den 10: juni 1998 (B 40 og B 49)

Jacob Buksti var meget mere positiv over for
ændringerne og sendte nogle signaler, som jeg
håber vi kan arbejde videre med.
Det, der har været vores budskab med beslutningsforslag nr. B 49, er som sagt at prøve at
få dette her formaliseret og få sat en tidsramme
på det, og derfor er jeg lidt interesseret i at vide,
hvad SF's indstilling er til, hvor hurtigt der skal
gås frem. For når vi taler om åbenhed, er det for
os ikke et spørgsmål om, hvorvidt en sag er folkelig, og om tilhørerpladseme er fyldt op, når
der diskuteres EU-sager, men noget rent principielt, og så må befolkningen jo komme og
overvære det, i det omfang befolkningen ønsker
det.
Det er altså ikke et spørgsmål om, hvorvidt vi
skal have åbenhed alt efter, hvor mange der
gider overvære det: det er et rent principielt
spørgsmål. Vi tager jo heller ikke et forslag væk
fra dagsordenen her i salen og overfører det til
et udvalg, fordi vi har at gøre med et forslag,
som folk ikke gider overvære og diskutere.
Så det er noget rent principielt, og derfor er
jeg interesseret i at høre, hvad SF's tidsramme
for det er, og om SF vil være med på, at vi om
ikke andet så i et beretningsudkast eller på
anden måde forsøger at forpligte hinanden på
en tidsramme, så vi kommer et stykke vej inden
for en rimelig overskuelig fremtid.
(Kort bemærkning).
Holger K. Nielsen (SF):
Mit svar er: så hurtigt som muligt, og at vi til
enhver tid er villige til at forpligte os på det her.
Til fru Elisabeth Arnold, som jo endnu en
gang bekræftede, at hun ikke er særlig svær at
fornærme fra Folketingets talerstol, vil jeg sige,
at jeg har et eksempel på den slags lovgivning:
jeg har det ikke lige på mig her, må jeg indrømme, men jeg kan finde det, hvis det ønskes.
Men jeg kan huske, at da jeg var boligordfører og på et tidspunkt var ordfører på et forslag
om en ændring af boligbyggeriloven, som havde noget at gøre med kvotefordelingen i det
almennyttige byggeri, havde der i bemærkningerne til forslaget pludselig indsneget sig en
implementering af byggevaredirektivet, blot
som et punkt mellem en masse andre boligpunkter.
Så jeg larmede op om, hvad det dog var for
noget, og fik så at vide, at det var bare en bemyndigelse til ministeren til at implementere et
EF-direktiv - uden at der yderligere var noget
som helst materielt i det - og det syntes jeg alt-

så var en underlig måde at gøre det på sådan
bare lige at putte en implementering ind i
bemærkningeme. Og så sagde man til mig:
Jamen det har været behandlet i Markedsudvalget, som det hed dengang, og har fået en grundig behandling dér.
Det, jeg bare vil sige med det her, er det principielle, at i det omfang EU-lovgivningen kommer ind og erstatter eller dækker lovgivningen
her i Danmark - og det sker jo - er det altså
nødvendigt, at man får en åbenhed omkring og
en folkelig kontrol med arbejdet i Folketingets
Europaudvalg, som er ligeså stor som her i Folketinget.
Til hr. Jacob Buksti: Jeg ser altså ikke nogen
forskel på den parlamentariske og den folkelige
kontrol, og det håber jeg da ikke der er - hr.
Buksti nikker: så er vi helt enige i dét. Det, det
drejer, sig om, er, at der bliver den samme åbenhed, så borgerne får mulighed for at tjekke,
hvad der er sagt, og hvad der er vedtaget, og
om man har vedtaget det, som der er givet
mandat til. Det har vi nu som medlemmer af
Europaudvalget mulighed for at få indblik i,
men det havde vi eksempelvis ikke for 20 år
siden.
Så det har været en lang, sej kamp for at få
bedre mulighed for at kontrollere regeringen på
det her punkt, og jeg synes, vi skulle tage det
sidste skridt også at give borgerne mulighed for
at finde ud af, hvordan der bliver lovgivet i EUspørgsmål, på en ordentlig måde.
(Kort bemærkning).";Kristian Thulesen Dahl
173615;name_party;":
Det er til det spørgsmål, hr. Holger K. Nielsen
havde om, hvorvidt der skulle være tvang over
for fagudvalgene: Jeg kan godt se, at hvis de
blev tvunget til at gøre lidt mere ud af det, undgik vi måske det tidligere omtalte lovforslag
med tre paragraffer, for så lå ansvaret i hvert
fald ikke alene i Europaudvalget, så lå det jo
også hos eksperterne i vores fagudvalg.
For mig er åbenhed altså også, at vi får de
folk med, der sidder i fagudvalgene. I øjeblikket
er der en tendens til, at alle eller mange i udvalgene siger: Jamen det bliver ordnet i EU, så det
behøver vi slet ikke at tage os af. Og så er det
rigtigt, at der sker det, som hr. Holger K. Nielsen siger: at når det så står i lovforslaget, siger
man: Hvad er det dog for noget, der er vedtaget
i Europaudvalget?
Men der er jo ét stort problem i det her, og
det er med hensyn til tidsspørgsmålet, for ofte

(224)
Onsdag den 10. juni 1998 (B 40 og B 49)
undskylder regeringen sig med, at det først
kommer torsdag, som vi om fredagen skal have
møde i Europaudvalget, og så er det utrolig
vanskeligt at få det igennem fagudvalgene først.
Så dér er der i hvert fald et problem, som regeringen skal løse for os: at vi får notaterne noget
før, så vi simpelt hen kan nå at få dem i fagudvalgene.
(Kort bemærkning).";Henning Grove
174912;name_party;":
Hr. Holger K. Nielsen mente, at førstebehandlinger af direktivforslag i Folketingssalen ikke
havde været en succes, og det er muligvis rigtigt, at der ville opstå den samme situation, som
vi kender fra almindelige, danske lovforslag: at
nogle af dem ville have en begrænset opslutning på tilhørerpladserne, og at tv-kameraerne
ikke i alle tilfælde ville være stillet op, men det
er jo heller ikke alene derfor, man førstebehandler lovforslagene i fuld offentlighed.
Det ville jo være en kolossal fordel, hvis
regeringen blev tvunget til at fremlægge Danmarks principielle holdning og partierne blev
tvunget til at tage stilling på det principielle
niveau og melde ud, for så har de organisationer og borgere, der interesserer sig for det,
mulighed for at komme ind på et tidspunkt,
hvor der stadig væk kan gøres noget ved tingene, og prøve på at ændre dem, hvis det er det,
man ønsker, og så kan en demokratisk proces jo
få en lidt større chance.
Når folk først hører om det, i det øjeblik
sagen er til mandatforhandling i Folketingets
Europaudvalg eller måske et par dage før, så er
toget jo reelt kørt med hensyn til borgernes indflydelse.
Det er det, jeg synes er argumentet for disse
førstebehandlinger, og derfor vil jeg da opfordre SF til at overveje den tanke én gang til.
(Kort bemærkning).";Keld Albrechtsen
176234;name_party;":
Jeg må sige, at jeg synes, det lykkedes hr. Holger K. Nielsen at træde sig selv ganske eftertrykkeligt over tæerne, for på den ene side
nævnte han eksemplet med byggevaredirektivet, der lige pludselig blev implementeret, så
man næsten ikke opdagede det, hvis man ikke
læste bemærkningerne meget grundigt igennem, og sagde, at det var fuldstændig overfladisk, og at man blot fik at vide, at det var blevet
behandlet i Markedsudvalget, men på den anden side sagde hr. Holger K. Nielsen i sit tidli-

1785

gere indlæg, at en førstebehandling af direktiver i Folketingssalen i hvert fald var en dødssyg
idé.
Jeg går ikke ind for en førstebehandling, men
hvis hr. Holger K. Nielsen skulle være logisk og
konsistent, skulle han jo have sagt, at en førstebehandling ville være en god idé, for så ville vi
ikke få de overraskelser bagefter med en lovgivning, hvor man nærmest parentetisk implementerer et byggevaredirektivforslag.";Elisabeth Arnold
177171;title_name;"Hr. Holger K. Nielsen. Og så vil jeg tro at vi kan
komme videre i ordførerrækken.
(Kort bemærkning).
Holger K. Nielsen (SF):
Jeg synes, Det Radikale Venstre skulle forsøge
at diskutere substans og politik i stedet for at
komme med den slags indlæg, som vi hørte her.
Jeg mener, at der er behov for, at der bliver
klarhed over, hvad der bliver behandlet og
vedtaget her i Folketinget, men derfor er det jo
ikke sikkert, at der skal være en førstebehandling her i Folketingssalen af alting. Og det er da
fuldstændig korrekt, at det formentlig havde
været mere konsistent, hvis jeg havde støttet
dét, men så tror jeg vi ville drukne i sager her i
Folketingssalen, og jeg er ikke sikker på, at det
ville styrke den demokratiske debat.
Jeg mener, at man godt kan få en åben debat,
uden at det nødvendigvis bliver her i Folketingssalen. Og det, vi så skal diskutere, er bl.a.
det, som udenrigsministeren på et tidspunkt
var ude med, hvor han, så vidt jeg husker det,
foreslog en form for andetkammer, hvis vi fik
en ny grundlov.
Det tror jeg ikke er nogen god idé, men man
kunne måske diskutere at indføre nogle andre
foraer og nogle andre former, hvorved man
kunne få en offentlig debat, og det kunne jo ske
ved, at man åbnede møderne i Folketingets
Europaudvalg.
Det var da en mulighed, i stedet for at det
skulle være her i Folketingssalen, for jeg tror
altså, at vi ville drukne i arbejde her i salen,
hvis man gjorde dét. Men jeg er ikke principielt
afvisende over for det - naturligvis er jeg ikke
det, vil jeg sige til hr. Keld Albrechtsen - men vi
må også diskutere nogle praktiske former,
hvorunder det kan blive til noget, og det synes
jeg da vi skal være åbne over for.
Men det centrale for mig er, at i det omfang
EU-lovgivning erstatter reel sagsbehandling her

1786

Onsdag den 10. juni 1998 (B 40 og B 49)

i Folketingssalen, sker det via bemyndigelsesloven, og det er det, jeg er utilfreds med: at man
i virkeligheden giver ministeren en helt indholdsløs bemyndigelse til bare at gøre sådan og
sådan, at han gennem administrative forskrifter
her i Danmark, gennem cirkulærer og bekendtgørelser, i virkeligheden får lov til at gøre, hvad
han vil.
Det synes jeg altså er et problem, og når
argumentet så er, at den sag har været behandlet i Folketingets Europaudvalg, må vi altså
sige: Jamen så må arbejdet i det udvalg åbnes i
højere grad. Det er vores argumentation.";Formanden
179571;name_party;":
Da hr. Arne Melchior ikke kan være til stede
her i dag, skal jeg på CD""s vegne fremføre vores
synspunkter.
Jeg kan forstå af bemærkningerne til Enhedslistens forslag, beslutningsforslag nr. B 40 om
åbne udvalgsmøder i Folketingets Europaudvalg, at det stort set er en genfremsættelse af et
forslag fra Enhedslisten fra marts 1996.
Dengang kunne forslaget ikke vinde tilslutning hos et flertal i Folketinget, og nu fremsættes forslaget så igen, åbenbart på baggrund af
Højesterets dom den 6. april 1998. Og jeg vil
gerne sige, at Højesteret i sin dom slog fast, at
loven om Danmarks tiltrædelse af EF-traktaten
med det indhold, som den har fået gennem
Traktaten om Den Europæiske Union fra 1992,
og som var det, Højesteret skulle tage stilling
til, ikke er grundlovsstridig.
Højesteret sagde ordret:
»Med hensyn til spørgsmålet, om suverænitetsafgivelsen i henhold til tiltrædelsesloven har
en sådan karakter, at den strider mod grundlovens forudsætning om en demokratisk styreform, bemærkes, at enhver overladelse af dele
af Folketingets lovgivningskompetence til en
international organisation vil indebære et vist
indgreb i den danske demokratiske styreform.
Dette er taget i betragtning ved udformningen
af de strenge krav til vedtagelsen efter [grundlovens] § 20, stk. 2. For så vidt angår EF -Traktaten, er lovgivningskompetence i første række
overført til Rådet« - altså Ministerrådet - »i
hvilket den danske regering - under ansvar
over for Folketinget - kan gøre sin indflydelse
gældende. Det må anses for overladt til Folketinget at tage stilling til, om regeringens deltagelse i EF-samarbejdet bør være betinget af
yderligere demokratisk kontrol. Højesteret finder heller ikke i denne henseende noget grund-

lag for at anse tiltrædelsesloven for grundlovsstridig.«
Som det fremgår, er det altså Folketinget, der
alene af politiske årsager skal tage stilling til,
om regeringens deltagelse i dette samarbejde
bør være betinget af yderligere demokratisk
kontrol. Og det er for mig det centrale, vi skal
diskutere her i dag, og dér er jeg ikke sikker på,
at åbne udvalgsmøder i Folketinget Europaudvalg nødvendigvis vil betyde yderligere demokratisk kontrol med regeringens deltagelse i
EU-samarbejdet.
I CD har vi længe haft den opfattelse, at det
burde være fagudvalgene, som gav forhandlingsmandat til den minister, der skal til EU's
ministerråd for at gøre den danske regerings
indflydelse gældende. Det vil selvfølgelig kræve nogle ændringer i den nuværende udvalgssammensætning, men det må kunne lade sig
gøre.
Det er vores opfattelse, at mere demokratisk
kontrol med regeringens deltagelse i EU-samarbejdet bedst opnås ved, at det er fagudvalgene, som i sagens natur har et større overblik
over og et mere indgående kendskab til det
bestemte fagområde, der også giver en fagminister mandat.
Derfor ser CD ikke umiddelbart, at åbenhed i
Europaudvalget vil medføre en mere reel demokratisk kontrol med regeringens deltagelse i
EU-samarbejdet, og derfor kan vi ikke umiddelbart støtte det forslag, der her er fremsat af
Enhedslisten.
For så vidt angår Dansk Folkepartis forslag,
beslutningsforslag nr. B 49 om at skabe øget
åbenhed om Folketingets behandling af EU-forslag, som går ud på, at der skal gennemføres
udvalgsarbejde via Udvalget for Forretningsordenen med henblik på at vedtage en mere demokratisk og åben behandling af EU-forslag i
Folketinget, og som indeholder 4 punkter, er
der et af disse punkter, som vi i CD gerne vil
være med til at diskutere, nemlig punkt 2 om,
hvordan fagudvalgene kan inddrages direkte i
behandlingen af de enkelte forslag på en måde,
hvor vi benytter os af fagudvalgenes indsigt og
viden.
Det hænger jo sammen med CD's holdning,
som jeg nævnte under gennemgangen af B 40,
og det er også den vej, som jeg mener at udviklingen går. Siden 1994 er Europaudvalgets bilag
jo blevet sendt parallelt og samtidig til de relevante fagudvalg, dvs. grundnotater og aktuelle
notater osv.

Onsdag den 10. juni 1998 (B 40 og B 49)
Og Europaudvalget har i 1996 vedtaget at
indføre en kombination af høring om og behandling af de grønbøger, som Kommissionen
udsender som led i forberedelsen af konkrete
forslag til direktiver og forordninger, og i disse
høringer og i den efterfølgende behandling deltager medlemmerne af Europaudvalget og fagudvalgene.
Regeringen skal også gennem et kortfattet
notat orientere om, hvordan vedtagne direktiver, der har været forelagt Europaudvalget med
forhandlingsmandat, er blevet gennemført i
Danmark, hvis ikke de vedtagne direktiver skal
gennemføres ved lovgivning.
På nuværende tidspunkt er det de enkelte
fagudvalg, som selv tager stilling til, om og i
hvilket omfang EU-sageme tages op til behandling. Og det er min opfattelse efter den
korte tid, jeg har haft her i Folketinget, at man
behandler EU-sagerne meget forskelligt fra udvalg til udvalg, og jeg mener, at det måske er
her, vi bør sætte ind med nogle fælles regler i
Folketingets forretningsorden for, hvordan udvalgene skal behandle EU-sagerne, for jeg ser,
at der er en tendens til, at i de sager, hvor udvalget ikke har en formel beslutningskompetence, behandles de her spørgsmål ikke særlig indgående.
Jeg er enig i, at en opprioritering af EUsagerne i Folketingets fagudvalg er nødvendig,
hvis vi skal skabe mere demokratisk kontrol
med regeringens deltagelse i EU-samarbejdet
og dermed mere åbenhed.
For så vidt angår nogle af de andre punkter i
beslutningsforslag nr. B 49, vil jeg gerne sige
om førstebehandlinger her i salen - som det
også har været nævnt af andre ordførere - at
det jo i forbindelse med, jeg var lige ved at sige
danske lovforslag kun bruges, i det omfang der
er tale om ny lovgivning eller ændring af eksisterende lovgivning. Mange af de forslag, der
behandles i Europaudvalget, kan jo sagtens
gennemføres administrativt, og den slags administrative ændringer går vi jo normalt ikke på
talerstolen og forholder os til. Så ville det hele
vel drukne i bureaukrati, eller det kunne man i
hvert fald frygte.
Derfor er der nogle punkter i B 49, som vi
ikke umiddelbart kan støtte. Men vi vil da gerne være med til at gøre noget for at højne informationen om EU-forslag, men det mener vi altså, at det bedst gøres via fagudvalgene og ved
generelt at klæde Folketinget bedre på, for så
tror vi at vi bedre når ud til befolkningen og

1787

dermed bedre kan forklare, hvad EU-samarbejdet drejer sig om.
Og derfor vil jeg sige, at vi ikke kan støtte
nogen af forslagene, men at vi gerne, som hr.
Jacob Buksti også har været inde på, vil være
med til at drøfte flere af de her spørgsmål.
(Kort bemærkning).";Susanne Clemensen
186156;name_party;":
Nu ved jeg godt, at CD's ordfører ikke er til stede, men jeg kan alligevel ikke lade være med at
stille et spørgsmål, for efter min opfattelse er
det jo et dybt uansvarligt forslag, CD. har om i
realiteten at nedlægge Folketingets Europaudvalg. Det vil jo medføre, at man fuldstændig vil
miste overblikket, og at man vil blive et let offer
for Europa-Kommissionen og bureaukrateme
og lobbyisterne. F.eks. vil man jo glemme at
tage hensyn til, om subsidiaritetsprincippet er
overholdt, og om retsgrundlaget er i orden, alle
de ting, hvor overblikket skal være til stede, og
som ligger bedre i Folketingets Europaudvalg.
Og det er da tilfredsstillende, synes jeg, at
debatten her har vist, at et stort flertal af partierne konsekvent afviser den tankegang, men jeg
er ikke overrasket over, at det er det mest unionsivrige parti af dem alle, som går ind for den
tanke, for den ligger i forlængelse af en føderalistisk tankegang.
Men jeg ved meget godt, at CD's ordfører
ikke er til stede, så jeg ved ikke, om jeg kan få
en kommentar nu, men jeg synes alligevel ikke,
en så markant uansvarlig tankegang skulle
have lov til at stå fuldstændig uden bemærkninger.
(Kort bemærkning).";Keld Albrechtsen
187352;name_party;":
I forlængelse af den tidligere taler, men også i
relation til fru Susanne Clemensens indlæg, vil
jeg sige, at jeg såmænd ikke forstår, hvorfor hr.
Keld Albrechtsen har behov for at udråbe diskussionen om, at fagudvalgene eventuelt skal
give mandat, til en specielt føderalistisk diskussion eller en diskussion om eventuelt at nedlægge Europaudvalget, for der kan vel trods alt
findes mellemproportionaler.
Og jeg vil da godt tilkendegive, at vi fra Kristeligt Folkepartis side langt hen ad vejen kan
følge de tanker, som fru Susanne Clemensen
gav udtryk for om en inddragelse af fagudvalgene i Folketingets arbejde. Og jeg vil bestemt
ikke i den sammenhæng sige, at jeg betragter
mig selv som specielt føderalistisk, hvilket jeg

1788

l Onsdag den 10. juni 1998 (B 40 og B 49)

måtte være ifølge det, hr. Keld Albrechtsen
senest sagde. Så jeg synes, man lige skal spise
brød til, inden man sabler det her forslag ned
som værende et specielt føderalistisk forslag.
(Kort bemærkning).";Jann Sjursen
188361;name_party;":
Det bliver jo fremstillet af hr. Keld Albrechtsen,
som om det ville medføre anarkistiske tilstande,
hvis det var fagudvalgene, der skulle give forhandlingsmandat. Men det er jo sådan i dag, at
hvert enkelt parti holder gruppemøder, og i
forbindelse med behandlingen af de danske
lovforslag, var jeg ved at sige, fremlægger vi jo
de forskellige lovforslag for vores partifæller og
fortæller dem, hvad de indebærer, og drøfter
dem og kommer så frem til en fælles holdning.
Og det vil da ikke være anderledes i de tilfælde,
hvor der skal gives forhandlingsmandat i fagudvalgene. Det kan jeg ikke umiddelbart se.
(Kort bemærkning).";Susanne Clemensen
189007;name_party;":
Til spørgsmålet om, hvorvidt det var fagudvalgene, der skulle give mandat, bliver jeg nødt
til at sige, at hvis dét sker, ophæver man i realiteten Europaudvalgets status, for så atomiserer man fuldstændig arbejdet, og så er der
egentlig ingen som helst grund til at behandle
sagerne i Europaudvalget. Og så bliver det
sådan, at der ikke er nogen koordineret og sammenhængende diskussion om dansk EU-politik, og derfor må der være et samspil.
Hvis man deler sagerne ud, ødelægger man
det, som er styrken i den danske EU-kontrolproces, som er berømt ude i den store verden,
og som gjorde, at den tidligere kommissionspræsident Jacques Delores omtalte Europaudvalget som det trettende EU-medlem, dengang
EU havde tolv medlemmer.
(Kort bemærkning).";Jacob Buksti
189781;name_party;":
Jeg er enig med fru Susanne Clemensen i, at vi
skal have inddraget fagudvalgene langt mere.
Og det skal være efter en fast procedure, så der
ikke kommer den uensartethed, som der er i
dag. Men Dansk Folkeparti er selvfølgelig også
på det hold, der siger, at vi skal fastholde mandatgivningen i Europaudvalget.
Men de fordele, som fru Susanne Clemensen
fremhæver at der netop er ved eventuelt at flytte det til fagudvalgene, er jo lige præcis dem,
som vi i vores forslag forestiller os at man kan

få ved at have en førstebehandling af EU-forslagene i Folketingssalen, for ved at tage en førstebehandling af alle direktivforslag her i Folketingssalen - ligesom vi gør med alle de
indenrigspolitiske lovforslag, kan man kalde
dem - vil man jo lige præcis sikre, at vi tager
dem op på gruppemøderne og diskuterer med
vores gruppefæller, hvad vi mener, og om vi fra
et principielt og overordnet synspunkt er tilhængere eller modstandere af dem.
Jeg er med på, at man måske så skal afgrænse
det. For det, fru Susanne Clemensen var inde på
i sit ordførerindlæg, og som jeg forstod at CD er
angst for, er, at det giver en forøget arbejdsbyrde, der er uoverkommelig, men det problem
kunne man jo prøve at løse ved at afgrænse sig
ud af det. Men man skal ikke afvise selve ideen
om at tage en behandling i Folketingssalen, for
dér får man nøjagtig de fordele, som fru Susanne Clemensen netop fremhævede.";Kristian Thulesen Dahl
191189;title_name;"Fru Elisabeth Arnold som ordfører.
Elisabeth Amold (RV):
Folketinget er en stor arbejdsplads - mere end
1.000 mennesker er her hver dag og har deres
daglige udkomme her - men det ville være
synd at sige, at det er nogen særlig modeme
arbejdsplads.
Hr. Henning Grove fra De Konservative blev
beskyldt for at holde en meget forsigtig tale før,
men jeg synes, hr. Henning Groves beskrivelse
af arbejdsformen her i Folketinget var meget
præcis, for han sagde - nogenlunde korrekt
citeret efter hukommelsen: »Vi har jo fortsatte
og konstante diskussioner om vores arbejdsform her i Folketinget, og lidt efter lidt ændrer
tingene sig jo.«
Og det er jo rigtigt: Vi har fået trykknapper
på vores pladser, i stedet for at vi skulle rejse os
op, hver gang vi blev bedt om at stemme, og vi
har taget elektronikken til hjælp, så vi kan se,
hvad der er på dagsordenen. Og efterhånden er
der også computere til rådighed for alle folketingsmedlemmerne, og efterhånden bliver der
også lukket op for enkelte funktioner i nogle af
udvalgene. Så der sker jo noget lidt efter lidt.
Folketingets Europaudvalg er uden sammenligning et af de mest gammeldags udvalg: Dér
har vi ikke engang kunnet bruge båndoptagere,
når vi skal lave referat, men støtter os stadig
væk til en stenograf, fordi Europaudvalgets
medlemmer ikke har tillid til moderne teknik

Onsdag den 10. juni 1998 (B 40 og B 49)
såsom båndoptagere. Men når den stenograf,
som er den mest kompetente i kongeriget til at
stenografere, når den person går på pension,
må Folketinget ændre sin forretningsorden,
sådan at Europaudvalget kan indføre båndoptagelser til referaterne i stedet for stenografer.
Så det går langsomt - det er helt rigtigt - det
går meget, meget langsomt, men små skridt har
også ret.
I Det Radikale Venstre vil vi faktisk meget
gerne have mere åbenhed ikke blot i Folketingets almindelige udvalg, men også i Europaudvalget, og det er ikke mindst på baggrund af
den nys overståede Amsterdamkampagne, jeg
siger sådan.
Det er rigtigt, som hr. Jacob Buksti sagde før,
at Folketingets Europaudvalg er verdensberømt
i hele Europa. Og vi er selv meget stolte af den
konstruktion og siger, at det er et demokratisk
overskud, vi har i Danmark, og at vi er så gode
til at have demokratisk kontrol med vores EUbeslutninger i Danmark, fordi vi har Europaudvalget, som for hver eneste beslutning konstaterer, om der er et flertal bag ministerens mandat, ministerens stillingtagen, når han skal ned i
Bruxelles og afgive beslutning på Danmarks
vegne. Så langt, så godt.
Men når man under valgkampe eller kampagner kommer ud i forsamlingshusene og fortæller, at man er medlem af Folketingets Europaudvalg, så er man ikke en del af løsningen, så
er man en del af problemet, for så er man medlem af et lukket udvalg, hvor folk ikke ved,
hvad der foregår, og hvor det hele tiden ligger
bag overskrifterne, at det er dem dernede i Bruxelles, der pålægger os at gøre noget bestemt.
Derfor ser vi fra Det Radikale Venstres side
åbningen af Europaudvalgets møder som et
væsentligt led i en afmystificering af EU-processen i Danmark.
Det samspil, der er mellem folketingsmedlemmeme i Europaudvalget og den minister,
der skal have et mandat, eller som fremlægger
en sag for første gang til den første drøftelse af
en ny idé fra en kommissær, er fantastisk vigtigt for at kunne forstå samspillet mellem Folketinget og EU, og derfor synes jeg, at det ville
være glimrende, hvis man lukkede meget mere
op.
Jeg tør ikke håbe på, at vi kan komme så vidt
som til at lukke op for al mandatgivning, medmindre ministeren ønsker dørene lukkede. Det
synes jeg personlig ville være godt. Der kan
være mange hensyn, der siger, at det tør man

1789

ikke. Men den første diskussion, man har om et
nyt direktivforslag, hvor der ikke skal tages
stilling eller ikke findes en fælles holdning, men
blot være nogle udvekslinger af meninger, vil
være et væsentligt fremskridt, og det ville være
godt, hvis vi fik den debat offentliggjort og fik
mulighed for at få den debatteret i pressen og i
offentligheden.
Vi vil meget gerne fra radikal side bidrage til
at få mere åbenhed i Europaudvalgets arbejde,
ingen tvivl om det.
I øvrigt kan man godt filosofere lidt over,
hvor lukket det egentlig er, når der kan være
helt op til 30 embedsmænd til stede i løbet af et
Europaudvalgsmøde - embedsmænd fra alle de
fagministerier, der har foretræde i udvalget, og
embedsmænd fra Udenrigsministeriet i forbindelse med de op til 5 timer lange møder. Så
lukketheden er måske alligevel ikke så stor,
som vi går og bilder os selv ind.
Europaudvalget har tidligere prøvet at lukke
op ved at holde flere høringer, inddrage fagudvalgene og holde pressemøder efter Europaudvalgsmøderne. Pressemødeideen havde et meget kort liv. Den var ikke særlig interessant. Det
var ikke spor interessant at høre Europaudvalgets medlemmer fortælle bagefter, hvad de
havde sagt, for vi ville selvfølgelig gerne have
hørt rent ud direkte på stedet, hvad de faktisk
sagde, da tingene blev diskuteret.
Så jeg synes, der er meget at gøre stadig væk,
selv om jeg er fuldstændig klar over hr. Henning Groves beskrivelse af, at lidt efter lidt
ændrer tingene sig. Vi tager også de små skridt
med. Hvis vi kan være med til at bidrage til, at
der kommer større åbenhed om Europaudvalgets arbejde her i Folketinget, bidrager Det
Radikale Venstre af alle kræfter.";Formanden
196544;name_party;":
Åbenhed er jo et meget flot ord. Åbenhed er
også meget vigtig, og åbenhed bliver ofte brugt
som det magiske ord, når man skal prøve på at
forbedre nogle ting, og det er jo ikke altid, at
det er den evige sandhed.
Åbenhed er meget vigtig også i forhold til
Folketingets arbejde og specielt nok i forhold til
Europaudvalgets arbejde, men åbenhed er ikke
uproblematisk. Der må nødvendigvis være
grænser for åbenhed, åbenhed kan ikke bare
være hundrede procent.
Når vi f.eks. ser på Folketingets andre udvalg, hvor der både er samråd og deputationer,
debatter og drøftelser af lovforslag og beslut-

1790

Onsdag den 10. juni 1998 (B 40 og B 49)

ningsforslag og lign., ja, så må der være grænser for den åbenhed, der kan være i et udvalg.
Det er jo også tidligere i debatten her i dag blevet nævnt, at hvis der f.eks. var almindelig tvdækning af deputationer, så ville en stor del af
diskretionen forsvinde.
Jeg er helt på det rene med, at mange deputationer ønsker stor offentlighed om, at de har
været inde i Folketinget og fremlægge deres
sager, men der er også deputationer, som ikke
ønsker det, og det bør man naturligvis respektere.
Når vi taler om samråd med ministrene, ja, så
er det jo en kendsgerning, at hvis samrådene
var offentligt tilgængelige og medierne kunne
være til stede, så ville man ikke få mere ud af et
samråd, end man i øvrigt er i stand til at læse i
aviserne og se i tv i forvejen. Og dermed ville
der ikke være noget som helst formål med at
indkalde til et samråd, for man ville ikke få flere oplysninger, end man i forvejen kunne læse
sig til i dagspressen.
Formålet med samråd i et lukket udvalgsmøde er jo netop, at folketingsmedlemmer kan få
nogle informationer, som måske ikke altid
egner sig lige meget til at komme i medierne, i
hvert fald ikke i den nøgne udgave. Når vi ser
på udvalgenes øvrige arbejde som lovforberedende og lovbehandlende udvalg, ja, så må vi
jo sige, at det, der er vigtigt i den sammenhæng,
også er, at udvalgsmedlemmer kan få lov til at
finpudse og uddybe spørgsmål og forslag, uden
at der nødvendigvis hænger et tv-kamera i
nakken af én. Man skal have lov til også at stille
alle de dumme spørgsmål, således at man er
helt på det rene med, hvad det er for et forslag,
man behandler, og hvilken holdning man skal
have til det. Det munder jo næsten altid ud i, at
der bliver afgivet en betænkning eller en beretning, som jo er offentligt tilgængelig, og deraf
fremgår det så klart og tydeligt, hvad de forskellige partier mener om forslagene.
Men der er ét sted, hvor der ikke er ret megen åbenhed. I modsætning til hvad der sker i
fagudvalgene, hvor det typisk er diskussioner
og debatter, som er udmøntet af diskussioner,
der har været i Folketingssalen - det er typisk
et lovforslag, der har været til første behandling
og dermed i al offentlighed er blevet diskuteret,
hvorefter man går i udvalgene og kan gå i dybden - så er Europaudvalget jo en anderledes
type udvalg, fordi dér har man ikke først haft
en åben debat om tingene, som derefter er gået

i udvalg, hvor man har kunnet gå i dybden med
det.
Europaudvalget har jo netop den karakteristik, at dér foregår tingene bag lukkede døre.
Det, der bliver afgivet mandater på, er ting, som
oftest først kommer til medlemmernes kendskab, dagen før man skal afgive indstillinger
osv. Så det er helt givet, at når vi taler om EUsager, EU-forslag, ja, så er der behov for, at der
bliver større åbenhed. Det er vigtigt, at der bliver en større åbenhed, men jeg mener også, at
det er nemmere at skabe større åbenhed lige
præcis i forhold til det udvalg, og der er sandelig også et større behov for, at der bliver en
større åbenhed i forhold til det, der foregår i
Europaudvalget.
Fremskridtspartiet sendte et brev den 4. juni i
år til Folketingets formand, hvor vi netop foreslog, at man i Udvalget for Forretningsordenen
tog det her op til debat og fik en diskussion, om
man ikke på en eller anden måde kunne få en
større åbenhed i forhold til behandlingen af
EU-sager her i Folketinget. Det var en gentagelse af en henvendelse, som vi også sendte i 1996.
Fremskridtspartiets løsningsforslag er følgende:
Folketinget skal indføre en fast EU-dag i selve Folketingssalen. Den faste EU-dag kan i første omgang afvikles en gang hver måned, men
også med kortere mellemrum, hvis stofmængden kræver det. Det er vigtigt, at der er tale om
en fast dag, eftersom det er påkrævet med flere
ministre til EU-dagen. Og da ministrene har en
stram arbejdsplan, skal de vide præcis, hvornår
der er EU-dag. Dagen kan forme sig således, at
der startes med EU-sageme, og så fyldes eventuelt op med andre forespørgselsdebatter eller
førstebehandlinger. På den faste EU-dag kan
grønbøger, hvidbøger, EU-redegørelser, forespørgselsdebatter om EU, direktivudkast og
andet relevant EU-stof sættes til forhandling.
Både regeringen og Folketingets medlemmer
kan bede om at dagsordensætte sager ved henvendelse til Lovsekretariatet. Det er så tanken,
at de berørte ministre på skift har sagerne, og at
partiernes fagordførere på skift behandler sagerne. Udenrigsministeren og Europaudvalgets
medlemmer kan jo så overvære hele dagens
debat. Forhandlingsmandater skal efter Fremskridtspartiets opfattelse fortsat gives i Europaudvalget, eftersom der kan være fortrolige
oplysninger om regeringens forhandlingsposition m.v.

Onsdag den 10. juni 1998 (B 40 og B 49)
Se, det er et forslag, vi i Fremskridtspartiet
har stillet til Udvalget for Forretningsordenen.
Vi kunne såmænd lige så godt have skrevet det
som et beslutningsforslag, men vi fandt, at det
var nemmere og lige så hurtigt at stille forslaget
direkte til Folketingets formand, og det kunne
forslagsstilleme til B 40 og B 49 såmænd også
have gjort.
Men nu ligger forslagene her som egentlige
beslutningsforslag, og i den forbindelse må jeg
sige, at beslutningsforslag nr. B 40, som er
fremsat af Enhedslisten, kan Fremskridtspartiet
ikke støtte. Vi mener ikke, at man skal have en
hovedregel, der hedder, at der er åbne udvalgsmøder i Folketingets Europaudvalg. Vi synes
derimod, at man skal vende den om og sige, at
det, der tåler offentlighedens lys, det, som kan
diskuteres åbent, uden at det giver problemer af
nogen art i forhold til de forpligtelser, vi eventuelt har i international sammenhæng, kan
komme på dagsordenen her i salen.
Når vi til gengæld ser på beslutningsforslag
nr. B 49, som er fremsat af Dansk Folkeparti, er
vi i Fremskridtspartiet helt anderledes positive
over for forslaget. Vi synes, at det er et godt
forslag. Det er et godt forslag som udgangspunkt for de videre drøftelser. Vi er ikke nødvendigvis enige i alle punkterne i forslaget, men
vi er meget enige i, at man med det her forslag
lægger op til, at vi på en eller anden måde får
en større åbenhed i behandlingen af EU-forslag,
EU-sager her i Folketinget
Vi har i Fremskridtspartiet som sagt sendt
vores forslag til, hvordan det skal foregå, og så
må drøftelserne jo fortsætte i Udvalget for Forretningsordenen.
(Kort bemærkning).";Tom Behnke
203529;name_party;":
Jeg vil gerne takke for hr. Tom Behnkes positive
signal omkring B 49 og stille et konkret spørgsmål til forståelse af det forslag, som hr. Tom
Behnke bringer frem om en EU-dag i Folketinget hver måned.
Hr. Tom Behnke siger, at det også kan være
oftere, hvis stofmængden kræver det. Er det,
som hr. Tom Behnkes og Fremskridtspartiets
forslag i virkeligheden går ud på, og som også
er indeholdt i B 49 fra Dansk Folkeparti, at vi
skal have en egentlig førstebehandling af EUforslag? Så kan man diskutere, hvordan metoden skal være: om det skal være på nogle faste,
forudskikkede dage eller løbende i den almin-

, 1791

delige proces, hvor vi behandler forslag her i
Folketinget.
Når vi har den idé om en førstebehandling i
Folketinget af alle EU-forslag, alle direktivforslag eksempelvis, er det for at få det ind i den
almindelige rytme, hvor vi behandler tingene
på vores gruppemøder, hvor vi diskuterer med
vores kollegaer, og hvor vi i forvejen også har
sat det på dagsordenen, så det passer ind i
ministrenes kalender. Vi har jo typisk f.eks.
skatteministerens område på om onsdagen eller
om fredagen, hvor der kun behandles skatteforslag. En anden dag er det kun socialministeren
og socialordføreme, der er til stede, osv. osv.
Er det et forslag, som er i tråd med det forslag, Fremskridtspartiet stiller, for jeg synes, det
lyder af det samme?
(Kort bemærkning).";Kristian Thulesen Dahl
204915;name_party;":
Jeg tror, at mængden af relevant EU-stof, som
kan diskuteres i Folketingssalen på nuværende
tidspunkt vil berettige til, at man havde en fast
månedlig dag, hvor man diskuterede EU-anliggender. Men det er klart, at i det omfang det
bliver udvidet og der bliver mere at tage sig af,
vil det være relevant, at man gør det oftere.
Det, der er vigtigt, uanset hvilken frekvens
man vælger for, hvor ofte man skal have debatten, er, at det sker en på fast dag, sådan at alle
ministrene ved, at det er den dag, man diskuterer EU-anliggender. Den er den dag, hvor
ministeren skal stå til rådighed. På fuldstændig
samme måde, som vi præcis ved, at Folketinget
åbner den første tirsdag i oktober. Vi ved, hvornår der er finanslovdebat, afslutningsdebat,
åbningsdebat osv. Det er på faste dage, sådan at
man kan forholde sig til det.
Til spørgsmålet, om der skal være egentlige
førstebehandlinger af alle forslagene, må jeg
nok sige: Nej, det synes vi ikke. Det er for
meget af det gode. Hvis man skulle tage alle
sager og have førstebehandlinger af dem alle, så
tror vi, at nogle af forslagene ville være hurtige
at ekspedere.
Det, at vi får den generelle overordnede
debat om nogle blokke inden for EU-spørgsmål, og at man tager nogle emner op til diskussion her i salen, er vigtigere for os end de konkrete forslag, som ministrene har behov for at få
mandat til. Mandatgivningen skal fortsat foregå
i Europaudvalget.

1792

Onsdag den 10. juni 1998 (B 40 og B 49)";Tom Behnke
206392;name_party;":
Kristeligt Folkeparti bifalder i høj grad ønskerne fra henholdsvis Enhedslistens og Dansk
Folkepartis side om mere åbenhed i behandlingen af EU-sager i Folketinget, måske nok især
at man får sat fokus på selve beslutningsprocessen og de mere tekniske aspekter af den her i
Folketinget.
Når vi forholder os positivt til det, ser vi det
også i forlængelse af den debat, der var forud
for folkeafstemningen om Amsterdamtraktaten
her den 28. maj. Man må jo sige, at afstemningsresultatet helt klart viste, at der er en stor
del af befolkningen, som er yderst skeptiske
over for det, der sker i EU-sammenhæng.
Jeg tror, at den skepsis bl.a. skyldes, at man
finder, der er manglende åbenhed i forhold til
EU. Det såkaldte demokratiske underskud kan i
den sammenhæng ikke bare tilskrives at være
noget, der vedrører Bruxelles og beslutningsgangen dernede, men nok så meget også den
måde, som vi selv håndterer EU-sagerne på
herhjemme og her i Folketinget.
Vi synes i Kristeligt Folkeparti, at Enhedslistens forslag umiddelbart er rimelig vidtgående
og vidtløftigt. Det er svært at gennemskue alle
konsekvenser af det forslag, der er fremsat, og
det synes vi nok kræver yderligere drøftelser,
også i forhold til de praktiske konsekvenser,
som det måtte fordre, hvis man skulle gennemføre det fuldt ud.
Jeg er måske heller ikke så sikker på, at den
fulde åbenhed, som man lægger op til fra
Enhedslistens side, er så hensigtsmæssig endda,
når det kommer til stykket.
Hvis man sammenholder de to forslag, synes
jeg, at Dansk Folkepartis forslag måske har en
lidt bredere tilgang til problemstillingen og
indeholder flere punkter. Vi er især optaget af
punkt 2 i Dansk Folkepartis forslag om fagudvalgenes inddragelse i arbejdet med EU-sager,
hvor vi - som også flere ordførere har givet
udtryk for her i dag - helt klart er af den opfattelse, at der er behov for, at fagudvalgene bliver
inddraget tættere i hele beslutningsprocessen.
Det er dér, man især har viden og indsigt i de
forskellige sager, også i højere grad, end Europaudvalgets medlemmer kan have det, selv
med diverse udskiftninger undervejs. Derfor
synes vi faktisk, at det er dér, fokus for alvor
skal rettes for at sikre en bedre beslutningsgang
vedrørende EU-sagerne her i Folketinget.
Diskussionen om mandatgivningen i udvalget, som jo også har udspundet sig lidt under

_

debatten her, kan man selvfølgelig tærske langhalm på. Jeg kan da udmærket se, at der kan
være betænkeligheder ved at slippe grebet for
meget fra Europaudvalgets side, men jeg synes
dog, at det er en diskussion værd, en diskussion, hvor vi ikke på forhånd har lagt os hundrede procent fast fra Kristeligt Folkepartis side,
men hvor vi dog stadig væk forudsætter, at vi
har et Europaudvalg, som også har en stærk,
koordinerende rolle. Det er på den anden side
også vigtigt i forhold til hele EU-processen og
skal selvfølgelig holdes op imod vort ønske om
i højere grad at inddrage fagudvalgene.
Men jeg synes, at den debat er vigtig, for jeg
tror ikke, man kan komme uden om, at når fagudvalgene i dag i deres forskelligheder, når det
gælder behandling af EU-sagerne, måske ikke
alle har EU-spørgsmål lige højt oppe på dagsordenen, ja, så kan det bl.a. skyldes, at sagerne
til syvende og sidst afgøres i Europaudvalget,
og at kompetencen på fagudvalgssiden ikke er
så stor endda.
Jeg vil summere op og sige, at jeg synes, det
er rigtigt, at Folketingets Præsidium sammen
med både Udvalget for Forretningsordenen og
Europaudvalget diskuterer de her sager fortsat.
Der ligger jo også andre papirer på bordet bl.a. et forslag fra Fremskridtspartiet, som har
været nævnt her i debatten - som bør inddrages
i de videre diskussioner.
Derfor vil vi som sådan konkludere med
hensyn til de to beslutningsforslag, som vi har
til behandling i dag, at vi synes, der er et positivt sigte, for så vidt angår begge forslag, og at
de i virkeligheden kan være med til at fremme,
at vi får sat tingene på dagsordenen ikke
mindst i Udvalget for Forretningsordenen, men
at også Europaudvalget sammen med Folketingets Præsidium kan blive inddraget. Og hvis
det er det, der kommer ud af behandlingen af
de to beslutningsforslag med de krummelurer,
der kan være ved dem, og hvad man kan pinde
frem og sige, at det er man ikke helt tilfreds
med, så synes jeg sådan set, at det har været
hele debatten værd, for der er i høj grad brug
for, at vi får sat gang i den proces.
Det har, som jeg tror især fru Elisabeth
Arnold illustrerede godt med et par eksempler,
ikke været de store skridts fremmarch, der har
præget feltet her. Det bør det være.";Jann Sjursen
210955;title_name;"Ordføreren for forslagsstillerne til beslutningsforslag nr. B 49, hr. Thulesen Dahl.

(225)
Onsdag den 10. juni 1998 (B 40 og B 49)";Formanden
211115;name_party;":
Jeg vil gerne takke partierne for modtagelsen af
B 49 og den diskussion, der har udspundet sig
som følge heraf, og sige med det samme, for at
der ikke skal være nogen misforståelser omkring det, at det afgørende for Dansk Folkeparti
er, som flere ordførere også har været inde på,
at få sat de her emner på dagsordenen, få dem
diskuteret tilbundsgående og selvfølgelig i den
forbindelse få stillet alle de spørgsmål, der er
relevante at få stillet, og at få sat et arbejde i
gang, som også har en slutdato, som også har et
tidspunkt, hvor vi skal prøve at finde nogle løsningsforslag.
Vi tror på, at det er nødvendigt, at den her
debat bliver lidt formaliseret, og at vi får lagt
lidt pres på os selv herinde i Folketinget, for at
vi får taget nogle initiativer. Ellers risikerer vi,
at debatten får lov til at køre, men at vi aldrig
rigtig får slået nogen søm i.
Det er derfor, vi har fremsat B 49, som indeholder dels en procedure for den videre debat,
dels en dato i den kommende folketingssamling, for at der skal komme nogle konkrete initiativer ud af det.
Vi er selvfølgelig med på, at hvis den her
debat ikke udmønter sig i en vedtagelse af B 49,
er det næstbedste, at den udmønter sig i en
fortsat debat, som gør, at vi i det kommende
folketingsår om ikke andet så selv kan stille
nogle bestemte forslag, som kan udmønte det
arbejde, der er foretaget sommeren over. Derfor
er det meget vigtigt for os at vise en konstruktiv
ånd i det her for at nå så langt, som vi overhovedet kan.
Det siger jeg selvfølgelig også med baggrund
i den lille meningsudveksling, hr. Buksti og jeg
havde ved indledningen af debatten, og hvor
hr. Buksti følte behov for at tale med meget store bogstaver, så store bogstaver, at man har
risiko for, at tingene flyver ind ad det ene øre
og ud ad det andet. Det er måske bedre, at vi
får debatten ned i et almindeligt leje.
Når vi har fundet behov for overhovedet at
diskutere det her, er det ud fra en indstilling
om, at når der lovgives på vegne af borgerne,
skal borgerne kunne få indsigt i, hvad der foretages, hvad der siges, og hvordan processen er.
Uanset om der lovgives igennem Folketinget og
det er et rent dansk forslag, vi har med at gøre,
eller om der lovgives i EU-systemet via direktiver eller forordninger, som er umiddelbart
bindende for borgeme, er det vigtigt, at vi stadig væk holder fast i, at borgerne, som jo bliver

1793

forpligtet af de her love, har indsigt i processen
og indsigt i, hvad der bliver sagt fra de enkelte
partiers side.
Det har man ikke, som tingene er i dag. Vi
har det, for så vidt som det drejer sig om de
danske forslag. Dér har vi en fast procedure:
folketingsbehandling, tre behandlinger,
udvalgsprocedure osv. Men vi har det ikke, når
det drejer sig om EU-forslag. Og hele bestræbelsen her er fra vores side ment som et ønske
om, at vi får den samme procedure ind med, at
der er adgang for borgerne i den her proces, når
det drejer sig om EU-forslag, som når det drejer
sig om rent danske forslag.
Det kan så løses på forskellig vis - og forslagene har jo været talrige: vi er kommet med
nogle punkter i vores beslutningsforslag, og der
har været andre forslag på bordet: Enten ved, at
man åbner Europaudvalget, for at borgerne kan
få indsigt herigennem: det kan man gøre elektronisk via radio eller tv eller ved, at man laver
det i et forum, hvor borgere og journalister har
direkte mulighed for at overvære tingene, eller
man kan gøre det ved, at man eventuelt både
gør det og også supplerer det med, at Folketinget direkte inddrages. Vi har i vores forslag
angivet en tanke om, at man har en egentlig
førstebehandling af EU-forslag. Det er en tanke,
som vi gerne vil fastholde diskussionen af, fordi
vi mener, at det er en rigtig tanke, som det bør
ende med på et eller andet tidspunkt.
Det er ikke sikkert, det er det, vi kan nå nu i
den her del af processen, men det er noget, vi
mener er nødvendigt at nå frem til, så vi får
EU-forslagene ind i den ganske almindelige
procedure, også i folketingsgrupperne, hvor
man gennemgår det, og hvor man kommer herned i Folketingssalen som ordfører for sit område med den pågældende fagminister. Og dér
tager man en grundlæggende diskussion af: Er
det her EU-forslag et godt forslag, eller er det
ikke et godt forslag?
Så der er altså nogle konkrete forslag også
om fagudvalgene, som vi skal have inddraget
langt mere. I dag er det rigtigt, som flere ordførere har været inde på, at fagudvalgene har
mulighed for at blive inddraget. De bestemmer
det sådan set selv, men det betyder altså også,
at mange fagudvalg ikke gør det. Om det er,
fordi de ikke tager opgaven særlig alvorligt,
eller det er på grund af det arbejdspres, fagudvalgene i øvrigt har, kan vi gisne om, og det
kan være forskelligt fra udvalg til udvalg. Men
sagen er bare, at den inddragelse af fagudvalg-

1794

Onsdag den 10. juni 1998 (B 40 og B 49)

ene, som var ønsket, da vi lavede den procedureændring, der i højere grad skulle inddrage
fagudvalgene, ikke er slået igennem i det omfang, at fagudvalgene rent faktisk er inddraget.
Det er nogle ganske få fagudvalg, der som en
fast procedure tager det her til sig, og derfor er
det vores indstilling, at der simpelt hen i forretningsordenen skal ligge en pligt for fagudvalgene til at komme med en indstilling. Den ordning, som fungerer for Miljøudvalgets vedkommende i dag, mener vi bør fungere for alle
udvalg.
Endelig er der i vores forslag, B 49, en tanke
om, at vi også skal have en proces sat i gang,
der handler om, hvordan vi får antallet af EUforslag bragt ned på et lavere niveau, end det
har været i de senere år. Det er klart, at efter
puklen med det indre marked er der færre forslag til behandling nu, end der har været tidligere, men det er selvfølgelig også, det her forslag, en tanke fra vores side om, at vi i praksis
skal have udmøntet subsidiaritetsprincippet, og
at det bør være et dansk initiativ, der kommer
til de andre EU-lande.
Det har været nævnt også i debatten her, at
Frankrig og Tyskland er kommet med nogle
tanker i deres oplæg til Cardifftopmødet, og de
tanker, som de er kommet med, burde Danmark faktisk følge op ved, at vi stillede nogle
konkrete forslag på det topmøde. Vi har forsøgt
også under spørgetiden tidligere i dag at få
statsministeren til at give et løfte om at ville
tage nogle konkrete forslag med til Cardifftopmødet. Det lykkedes ikke, men det er noget, jeg
synes Folketinget bør arbejde videre med, at få
fremmet et dansk initiativ på det her område, så
vi får nærhedsprincippet udmøntet i praksis.
Det er det, vi mangler, ikke de flotte taler, de
store, flotte ord om nærhedsprincip og om, at
EU ikke skal blande sig i det, som medlemslandene selv kan finde ud af. Det siger alle. Nej,
det, vi mangler, er at få det omsat i praksis, og
dér halter det desværre gevaldigt, og det vil
forslaget også prøve at tage højde for at vi skal
arbejde videre med.
Forslaget ender så med, at det er Udvalget
for Forretningsordenen, der skal tage det op.
Selvfølgelig er det vores holdning, at det skal
ske i et tæt samspil med Europaudvalget, men
det afgørende er, at det udmønter sig i nogle
konkrete resultater på den anden side af Folketingets mødefri periode, så vi så hurtigt som
muligt får sat skub i en større åbenhed og en

større demokratisk proces om EU-sager her i
Folketinget.
Endelig vil jeg sige, at der er to måder, man
kan skille det her på. Man kan sige, at der foregår en debat om åbenhed og demokrati i EU
selv, hvor Danmark skal presse på, men hvor vi
skal være enige med nogle andre lande for for
alvor at få det gennembrud for åbenhed, som vi
i hvert fald i Dansk Folkeparti ønsker skal ske,
når det drejer sig om EU's institutioner.
Så er der den anden side af spektret, som
handler om den rent danske proces. Her har
Folketinget en mulighed for at bestemme selv
og få åbnet op for borgernes indflydelse og indsigt i EU-processen i en langt højere grad, end
det er tilfældet i dag. Den mulighed bør Folketinget benytte sig af og så hurtigt som overhovedet muligt og helst i den kommende folketingssamling for alvor få åbnet op for en mere
demokratisk og åben EU-proces her i Folketinget.";Kristian Thulesen Dahl
219229;title_name;Ordføreren for forslagsstillerne til beslutningsforslag nr. B 40, hr. Keld Albrechtsen.;Formanden
219338;name_party;":
Jeg vil gerne sige tak til ordførerne for en i
virkeligheden ganske positiv modtagelse af
Enhedslistens forslag. Sådan opfatter jeg mange
af tilkendegivelserne, ikke mindst fra hr. Buksti
og fru Elisabeth Arnold, som har forskellige
overvejelser om de vanskeligheder, der kan
være ved at komme fuldt ud igennem med de
her tanker, men som ikke desto mindre - sådan
opfatter jeg det - gav en meget positiv melding
om, at der skal opnås fremskridt nu på spørgsmålet om åbenheden.
Det kan godt være, at det hele peger meget i
retning af en elektronisk løsning, som hr. Jacob
Buksti var inde på. Jeg synes, det vil være tilfredsstillende, hvis vi kan nå så langt. Vi har
selv, som jeg har nævnt det, fra Enhedslistens
side tidligere været inde på en sådan overvejelse, og kan vi nå det skridt, ja, så har debatten
her i dag absolut tjent et formål.
Om det andet beslutningsforslag, fremsat af
Dansk Folkeparti, behøver jeg ikke at holde en
lang tale. Mange af de tanker, der ligger i det,
har Enhedslisten også tidligere været inde på
og har støttet, og de ligger jo i retning af større
åbenhed og forbedring af Folketingets arbejde
med de her sager.

Onsdag den 10. juni 1998 (B 40 og B 49)
De eneste meldinger, synes jeg, som i virkeligheden skuffede mig lidt i dag under debatten, var Fremskridtspartiets og CD's meldinger.
Jeg havde egentlig fra Fremskridtspartiet forventet en klar tilkendegivelse om, at man ønskede åbenheden gennemført fuldt ud. Det fik
vi ikke, og det overrasker mig lidt.
Jeg er ikke så frygtelig sikker på, at det er en
god idé, at forespørgselsdebatter nødvendigvis
skal ligge på en bestemt dato i hver måned. Jeg
tror, det er bedre, forespørgselsdebatter ligger
på et tidspunkt, hvor sagen er aktuel, og hvor
det er nødvendigt at have debatten. '
O.k., sådan kan der være skuffelser blandet
ind i det, men det samlede billede af den her
debat synes jeg tegner til, at nu kommer der
trods alt til at ske fremskridt, og vi vil i hvert
fald sammen med de andre partier, som har tilkendegivet, at nu skal der ske noget, sætte os
ned i udvalgene og se at få sat dampen op. For
jeg er enig med hr. Kristian Thulesen Dahl i det
synspunkt, at vi tidligere har haft sådan nogle
debatter her, hvor der også har været en positiv
stemning, men så har det knebet lidt, når man
kom til den praktiske udmøntning, og det håber
jeg ikke sker den her gang. Det tror jeg sådan
set heller ikke på baggrund af debatten. Men vi
ønsker i hvert fald, at de ting, som skal gennemføres, skal kunne træde i kraft til den nye
folketingssamling, altså til 1. oktober i år, og det
betyder, hvis det skal nås, at så skal vi ikke
have en syltekrukkebehandling i udvalgene. Så
skal vi have en realitetsbehandling, og det
håber jeg der er vilje til.
Jeg kan se, hr. Grove smiler, og det er jo, fordi hr. Grove var inde på i sin tale, at det hele
tog ganske meget sin tid, men jeg håber da
også, hr. Grove vil være indstillet på, at vi nu
skal give den en skalle, så vi kan få de her ting
bragt i bevægelse i et hurtigt tempo.
Hermed sluttede forhandlingen, og forslagene
overgik derefter til anden (sidste) behandling.

1795

Afstemning";Keld Albrechtsen
222479;title_name;"Jeg foreslår, at forslagene til folketingsbeslutning henvises til Udvalget for Forretningsordenen. Hvis ingen gør indsigelse, betragter jeg det
som vedtaget. (Ophold). Det er vedtaget.

Meddelelser fra formanden";Formanden
222702;title_name;"Der er ikke mere på dagsordenen.
Medlemmer af Folketinget Ole Løvig Simonsen
(S), Anders Fogh Rasmussen (V), Helge Adam
Møller (KF), Jes Lunde (SF), Kristian Thulesen
Dahl (DF), Peter Duetoft (CD), Jørgen Estrup
(RV), Søren Søndergaard (EL), Kim Behnke (FP)
og Jann Sjursen (KRF) har meddelt mig, at de
ønsker at stille følgende forespørgsel til statsministeren:
»Hvilke oplysninger kan regeringen give om
den indenrigs- og udenrigspolitiske situation?«
(Forespørgsel nr. F 18).
Medlemmer af Folketinget Søren Søndergaard
(EL) og Frank Aaen (EL) har meddelt mig, at de
ønsker at tage forespørgsel nr. F 11, som blev
anmeldt den 1. april 1998, tilbage. Forespørgslen er hermed bortfaldet.
Folketingets næste møde afholdes i morgen,
torsdag den 11. juni 1998, kl. 10.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 16.59";Formanden
