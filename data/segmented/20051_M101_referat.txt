split;reason;text;value
0;;"8400

Torsdag den 14. september 2006 (D)

101. m ø d e";
95;Time;"Dagsorden
1) Anden (sidste) behandling af beslutningsforslag nr. B 146:
Forslag til folketingsbeslutning om et dansk sømilitært bidrag til den udvidede FN-styrke i Libanon (UNIFIL).
Af udenrigsministeren (Per Stig Møller).
(Fremsat 7/9 2006. Første behandling 8/9 2006.
Betænkning 12/9 2006).

Den eneste sag på dagsordenen var:
1) Anden (sidste) behandling af beslutningsforslag nr. B 146:
Forslag til folketingsbeslutning om et dansk
sømilitært bidrag til den udvidede FN-styrke i
Libanon (UNIFIL).
Af udenrigsministeren (Per Stig Møller).
(Fremsat 7/9 2006. Første behandling 8/9 2006.
Betænkning 12/9 2006).
Der var ikke stillet ændringsforslag.
Forslaget sattes til forhandling.
Forhandling";kl. 10.00
807;name_party;":
Her ved anden- og sidstebehandlingen af beslutningsforslag nr. B 146 om dansk deltagelse i FNopgaveme i tilknytning til konflikten i Libanon
ser det heldigvis ud til, at kamphandlingerne er
om ikke bragt til ophør så i hvert fald rimelig reduceret, og det er også vores indtryk, at FN med
UNIFIL-mandatet, som er udvidet, er godt i
gang med at etablere sig.
Med hensyn til det sømilitære bidrag, som
Danmark skal deltage i, er vores skibe jo afsejlet
og ligger nu i tysk havn og afventer en endelig
godkendelse af deres deltagelse. Det er jo tyskerne, der skal lede den sømilitære del af det, og vi

har forståelse for, at tyskeme kræver en meget
nøjagtig afklaring af, hvordan engagementet og
operationen dernede skal foregå. Vi har også
indtryk af, at FN er inde over sammen med
Tyskland og selvfølgelig i forståelse med Libanon. Mandatet dernede skal være robust. Når
den afklaring er endeligt på plads, er vi også
klar til at deltage.
Med hensyn til indsatsen på land er vi jo bekendt med, at Libanon selv skal stille med
15.000 soldater, som skal ned i den sydlige del af
Libanon, og at FN skal supplere op med andre
15.000 soldater.
Det er vores håb, at Libanons hær og regeringen i Libanon vil være i stand til at markere sig i
den sydlige del af Libanon. Det har jo knebet i
årene, der er gået, siden i hvert fald år 2000, hvor
FN gang på gang har opfordret den libanesiske
regering til at tage styringen i den sydlige del af
Libanon. Det er ikke lykkedes, og Hizbollah har
derfor kunnet etablere sig i området. Men det vil
nok også forudsætte, at Libanons hær skal have
noget støtte til opbygningen og en mere fast
struktur.
Med hensyn til den humanitære indsats er
det vores opfattelse, at Danmark skal deltage, og
vi ser også gerne, som det fremgår af vores betænkningsbidrag, at EU får en stærk placering i
genopbygningen.
Det er også vores håb, at bestræbelseme for
en varig fred vil komme i gang, således at køreplanen for fred, hvor USA, Rusland, FN og EU
er deltagere, rent faktisk kommer i gang og giver nogle resultater.
Med disse bemærkninger kan vi give vores
samtykke til B 146.";Per Kaalund
2920;title_name;"Tak til hr. Per Kaalund. Så er det hr. Steen Gade
som ordfører.";Formanden
2999;name_party;":
Når SF støtter beslutningsforslaget her ved den
endelige vedtagelse, er det jo først og fremmest,
fordi vi mener, det er nødvendigt for det internationale samfund at reagere og sende tropper
til Libanon for at sikre, at der ikke igen udbryder
krig, og for det andet, fordi FN-mandatet er så
klart og sikkert, at vi vurderer sikkerheden til at
være på et niveau, hvor vi også kan forsvare at
sende danske soldater ud.";Steen Gade
3427;Time;"Når jeg tager ordet her, så er det jo ikke for at
forlænge vores debat fra førstebehandlingen,

(1051)
Torsdag den 14. september 2006 (B 146)
men for at understrege, at for SF er det afgørende, at det her ikke står alene, at vi har med en
bredere problemstilling at gøre, som ikke kun
handler om Libanon, men som handler om hele
Mellemøsten, og at det kræver en meget kraftig
indsats også fra den danske regerings side for at
kæmpe for, at palæstinenserne får en selvstændig stat, en bæredygtig selvstændig stat, og at
processen frem mod en sådan situation skal gives den allerhøjeste prioritet.
Den prioritering hos SF kan aldrig bruges
som argument for, at vi ikke skulle gøre det her.
De to ting hænger sammen. Og det, vi i hvert
fald opfatter vil ske i første række, er, at Libanons regering kan blive styrket, og det er et afgørende element i at få en bedre udvikling i Mellemøsten.
Det sidste, jeg vil sige, er, at jeg tror, der er
mange danskere, som måske med stigende bekymring ser på, at vi sender soldater ud snart
det ene sted, snart det andet sted. Der tror jeg
bare, at man må sige til de danskere, der er bekymrede over det, at de faktisk er nødt til at sætte sig ind i de enkelte sager, de er nødt til at sætte sig ind i, om det var rigtigt at sende soldater i
krig i Irak, om det var rigtigt at følge FN's opfordring i Afghanistan, og om det er rigtigt her i Libanon.
Det er ikke ét fedt. Det, der helt sikkert var
fuldstændig forkert og også meget farligt forkert, var den danske indsats i Irak i hælene på
USA. Det her er noget helt andet: Der er et sikkert FN-mandat, det er en situation, hvor det
også er vigtigt, at Europa griber ind, det er en
sikkerhedssituation, som selvfølgelig aldrig kan
overskues - man skal altid tage det alvorligt og
tænke det grundigt igennem, når danske soldaters liv kan komme i fare - men hvor risikoen ser
rimelig ud.
Derfor tror jeg, det er meget vigtigt i de kommende år - hvor mit parti vil kæmpe for, at vi er
. aktive, at vi sender soldater ud, at vi er med til
at skabe fred i stedet for at blæse til ilden - at vi
tager en kraftig diskussion også med den danske befolkning, så man kan skelne mellem, hvornår der tages fundamentalt forkerte beslutninger, som da statsministeren førte os i krig i Irak,
og så en situation som i dag, hvor det er en meget korrekt og rigtig beslutning.
Vi støtter beslutningsforslaget.";Kl. 10.05
5815;title_name;"Tak til hr. Steen Gade, og så er det hr. Hans Kristian Skibby som ordfører.

8401";Formanden
5923;name_party;":
Som det er sagt af flere før mig, er det jo ikke,
fordi der ligefrem er løbet meget nyt vand i åen,
siden vi sidste torsdag havde førstebehandlingen af det her beslutningsforslag om et dansk bidrag til den her FN-styrke, som skal prøve at
rede trådene ud i Libanon og være med til at stabilisere området igen.
Jeg vil da gerne kvittere for, at vi ved førstebehandlingen havde en god debat. Den blev
selvfølgelig lidt forplumret af, at Enhedslisten
havde en række spørgsmål om hele Mellemøstproblematikken - det var der så også tid til den
dag, kan man sige - men omvendt synes jeg
nok, at udenrigsministeren svarede pænt på de
spørgsmål, der var, og vi har også fået konkrete
svar på de få udvalgsspørgsmål, som er blevet
stillet siden førstebehandlingen.
Med hensyn til beslutningsforslaget er Dansk
Folkeparti stadig væk af den overbevisning, at
det, vi gør, er det rigtige, og det er netop, at vi
ikke bare viser gode hensigter, men at vi fra
Danmark og fra Europa også er bidragydere til
at sikre en styrke, som kan være med til at gøre
forholdene bedre, og sikre en effektiv våbenkontrol, så Hizbollah ikke skal få flere forsyninger af
våben ind fra Syrien og heller ikke fra Iran.";Hans Kristian Skibby
7121;Time;"Jeg har bidt mærke i, at forsvarsministeren
ved sin årlige orientering til pressen for nylig
udtalte, at det er vigtigt, at Danmark bidrager
med mere end at sende en mand med et flag. Og
det er jo det, vi gør i det her tilfælde, hvor vi jo
faktisk i forhold til Danmarks situation stiller
med et bidrag, hvor vi vurderer militært, fagligt
og sagligt og politisk begrundet og motiveret, at
vi er i stand til at udfylde en rolle, som vil være
til gavn for stabiliteten i Mellemøsten - og primært i Libanon - og den proces, som de nu skal i
gang med for igen at få tålelige forhold i Libanon.
Så Dansk Folkeparti kan tilslutte sig beslutningsforslaget.";Kl. 10.10
7783;title_name;"Der er en kort bemærkning til ordføreren fra hr.
Rune Lund.
(Kort bemærkning).";Formanden
7876;name_party;":
Som vi jo også diskuterede det under førstebehandlingen, er det jo sådan, at Dansk Folkeparti
åbenbart går meget op i, at israelere dør, men at
Dansk Folkeparti ikke går lige så meget op i, at

8402

Torsdag den 14. september 2006 (B 146)

libanesere dør. I Enhedslisten har vi en anden
holdning: Vi mener, at et liv er et liv, uanset om
det er en israeler, der dør, eller det er en libaneser, der dør.
Jeg synes, det er pinligt, at Dansk Folkeparti
igen kun sætter fokus på den vold, som Hizbollah udøver, men ikke sætter fokus på den vold,
som staten Israel udøver. Over tusind civile libanesere er døde: det er over ti gange så mange civile libanesere, som er døde, som der er døde af
civile israelere.
Men det er måske, fordi hr. Hans Kristian
Skibby ligger i forlængelse af Dansk Folkepartis
ordfører hr. Søren Espersen, som efter bombardementet af Qana, som er blevet dokumenteret
som værende en krigsforbrydelse - det skete
den 30. juli i år - kaldte det for krigens pris.
Er det krigens pris, når der dør civile libanesere, men enormt forfærdeligt, når der dør civile
israelere? Hvor er sammenhængen? Hvor er
sammenhængen hos Dansk Folkeparti?
(Kort bemærkning).";Rune Lund
9075;name_party;":
De personer, der var til stede her i Folketingssalen ved førstebehandlingen, vil jo kunne genkende, at det er den samme grammofonplade, vi
nu hører fra Enhedslistens ordfører, det er de
samme spørgsmål, og det er den samme retorik.
Og så kan jeg jo også fristes til bare at give de
samme svar en gang til, som vi gav ved førstebehandlingen.
Der er forskel på Hizbollah og et demokratisk
land som Israel. Lande har en demokratisk rettighed til at være.våbenføre og forsvare deres
lande, deres territorialgrænser osv., og det er noget helt andet at diskutere, hvorvidt en organisation som Hizbollah skal have samme rettigheder. Der er det altså, at vandene skilles mellem
Enhedslisten og Dansk Folkeparti, vi mener ikke, at Hizbollah skal have samme rettigheder til
at få våben og få forsyninger ind, som nationale
stater skal. Så der er det altså at der er en stor
forskel.
Så vil jeg gerne sige, at diskussionen omkring
hr. Søren Espersens udtalelse om, at krigen har
en pris, står han sikkert ved, det skal jeg ikke
gøre mig klog på, men jeg vil da gerne tilslutte
mig den. Selvfølgelig har en krig en pris. Det var
også det, der var med i diskussionen, da vi havde førstebehandlingen, og hvor jeg gentagne
gange spurgte hr. Rune Lund, om ikke han kunne nævne mig bare én krig, han havde læst om i
historiebøgerne, hvor der ikke havde været en

pris for at gennemføre krigen. Jeg har stadig
væk det svar til gode, og det har jeg nok også efter i dag.
(Kort bemærkning).";Hans Kristian Skibby
10562;name_party;":
Problemet med hr. Søren Espersens udtalelser
er, at de kom som en direkte kommentar til bombardementet af Qana den 30. juli i år, som er et
klokkeklart eksempel på, at der er blevet begået
en krigsforbrydelse fra Israels side over for Libanon. Så må man bare konstatere, at Dansk Folkeparti mener, at krigsforbrydelser er o.k., at det er
krigens pris. Det er jo så derfor, jeg er medlem af
Enhedslisten og ikke af Dansk Folkeparti.
Jeg kan også forstå, at Dansk Folkeparti mener, at de mennesker, som bliver bombet, lægger
meget, meget vægt på, om bomberne bliver
sendt af sted fra et demokratisk land. Når bomberne regner ned fra himlen, så siger de: Ih, det
er nogle meget bedre bomber, der kommer der,
for de kommer fra et demokratisk land, end hvis
de kom fra en milits som Hizbollah.
Hykleriet har simpelt hen ingen grænser, når
man hører Dansk Folkeparti i de her spørgsmål
omkring Israel, omkring de ulovlige besættelser
og omkring krigen. Med den indstilling, som
Dansk Folkeparti har, bliver der i hvert fald ikke
nogen varig fred med hjælp fra Dansk Folkeparti i Mellemøsten, det er helt sikkert.
(Kort bemærkning).";Rune Lund
11715;name_party;":
Jeg må igen gøre ordføreren opmærksom på, at
det der med at komme med de vises sten, har
Enhedslisten gentagne gange været gode til,
men med hensyn til at vise resultater er der så
lidt længere imellem succesoplevelserne, må
man sige.
Med hensyn til spørgsmålet omkring Hizbollah, som hr. Rune Lund nævner, vil jeg da gerne
påpege, at det jo er velkendt, at Hizbollah har
brugt en taktik, der hedder, at man placerer de
våbenføre positioner rundtomkring de steder,
hvor der bor civile, netop fordi man derved kan
presse den israelske regering og det israelske
militær til ikke at turde gennemføre bombningerne.";Hans Kristian Skibby
12337;Time;"Så er det, jeg siger: Jamen hvad skal man så
gøre? Man har jo ikke andre muligheder, når
man som nationalstat bliver overbeskudt med
granater og raketter fra libanesisk territorium.

Torsdag den 14. september 2006 (B 146)
Så jeg synes nok, hr. Rune Lund måske skulle
prøve at overveje situationen endnu en gang.";Kl. 10.15
12662;title_name;"Så er det hr. Frank Aaen for en kort bemærkning
til ordføreren.
(Kort bemærkning).";Formanden
12760;name_party;":
Vi har flere gange taget afstand fra Hizbollahs
angreb mod civile og også deres misbrug af civile i Libanon til at beskytte sig i krigen. Det er vores politik, og det lyder også, som om det er
Dansk Folkepartis politik.
Men det betyder altså for Dansk Folkepartis
vedkommende modsat, at det er i orden, og at
man ikke har nogen kritik over for Israel, når de
bomber civile boliger, hvor det klart er afvist af
Human Rights Watch og Amnesty National, at
det, at Hizbollah har misbrugt civile, på nogen
måde kan undskylde de mange bombardementer, der er foregået fra israelsk side, af civile mål i
Libanon, herunder at man de sidste 3 dage af
krigen smed titusindvis af klyngebomber over
Libanon.
Jeg mener: Påkalder den optræden fra Israels
side ikke nogen som helst form for kritik fra
Dansk Folkeparti?
(Kort bemærkning).";Frank Aaen
13610;name_party;":
Dansk Folkeparti har ret til at fremføre kritik,
men vi mener altså, at kritikken skal foregå igennem de organisationer, som vi er medlem af, vi
har FN, og vi har NATO, og vi har nogen til at
holde øje med, hvordan man rent overnational
gennemfører de forskellige ting. Er der nogle
ting, der skal rettes på, så skal man selvfølgelig
også tage vare om det.
Men det nytter ikke noget i den her sag at
lave en paralleldiskussion, sådan som Enhedslisten ynder at gøre i det her tilfælde, hvor man
sætter Hizbollah, en terrororganisation, op på
den ene side, og så sætter man et demokratisk
land, Israel, på den anden. Det giver en forkert
diskussion på et forkert grundlag, og der er ingen grund til at gøre den længere i dag.
(Kort bemærkning).";Hans Kristian Skibby
14370;name_party;":
Det er jo en snakken udenom, vil jeg sige til hr.
Skibby.
Jeg spørger: Har Dansk Folkeparti på noget
tidspunkt taget afstand fra bombninger af civile

8403

boliger, således som det skete i Qana, og fra
bombningen af FN-soldater? Selv om FN sagde:
Hold op med at bombe FN, vi er ikke Hizbollah
- så bombede man alligevel videre. Og har
Dansk Folkeparti på noget tidspunkt kritiseret,
at man har smidt titusindvis af klyngebomber i
det sydlige Libanon, bomber, som stadig væk
dræber mennesker, fordi børn samler klyngebomber op, fordi de ser ud, som om det måske
er legetøj, og så springer de og lemlæster dem?
Har Dansk Folkeparti på noget tidspunkt udtrykt en kritik af Israel i den anledning?
(Kort bemærkning).";Frank Aaen
15111;name_party;":
Det er jo sådan, at rundtomkring i hele verden
foregår der en masse uretfærdigheder, og hvis
vores udenrigsordførere i det her tilfælde skulle
til at gøre sig til smagsdommere i hvert enkelt
tilfælde, hvor der foregår en urigtighed, som det
jo selvfølgelig er, når man gør noget, som går ud
over børn, så ville udenrigsordførerne for alle
partier, inklusive Enhedslisten, få utrolig travlt
med at skulle blande sig i alle de konflikter, der
foregår rundtomkring i landene.
Derfor synes jeg, det er et meget svært
spørgsmål at svare på, for hvad bliver det næste? Så skal vi også til at diskutere alle de andre
steder i verden, hvor der foregår urimeligheder,
og hvor civilbefolkningen kommer i klemme, og
det synes jeg sådan set ikke vi skal bidrage med
i den her diskussion, hvor vi faktisk står og er
ved at vedtage et beslutningsforslag, som går ud
på at sikre en stabilisering af Libanon og området omkring Libanon ved at holde våben væk,
ved at lave en effektiv våbenkontrol.
Der er ét parti her i dag, som går imod dette
sigte, og det er Enhedslisten, og det synes jeg da
taler sit eget ganske klare og tydelige sprog om,
at Enhedslisten ikke har forstand på udenrigspolitik.";Hans Kristian Skibby
16306;title_name;"Tak til hr. Hans Kristian Skibby. Så er det hr.
Morten Helveg Petersen som ordfører.";Formanden
16418;name_party;":
Jeg skal ikke trække debatten i langdrag her. Jeg
vil blot sige på Det Radikale Venstres vegne, at
vi kan tiltræde beslutningsforslaget.
Vi finder og lægger stor vægt på, at grundlaget i form af de resolutioner, der ligger på bordet, er godt og fornuftigt, og på den baggrund
finder vi, at Danmark kan yde et rigtig godt, or-

8404

Torsdag den 14. september 2006 (B 146)

dentligt og fornuftigt bidrag og forhåbentlig
også bidrage til skabelsen af noget, der også kan
blive en varig fred i Mellemøsten.";Morten Helveg Petersen
16934;Time;"Så vi bakker fuldt og helt op om beslutningsforslaget og er stolte af den indsats, som vores
folk kommer til at yde i det her. Vi tiltræder.";Kl. 10.20
17087;title_name;"Tak til hr. Morten Helveg Petersen. Er der flere
ordførere? Hr. Rune Lund som ordfører.";Formanden
17189;name_party;":
Som Enhedslisten fremførte under førstebehandlingen i fredags, var det et stort fremskridt,
at det lykkedes at stoppe kampene med resolution 1701 fra FN's Sikkerhedsråd den 11. august,
men det er altså ikke nok med den resolution,
for hvis ikke der kommer en retfærdig fred, så
bliver der jo blot tale om en pause før den næste
krig.
FN's sikkerhedsresolution 1701, som det her
beslutningsforslag, B 146, bygger på, er, hvordan
man end vender og drejer det, ensidigt til Israels
fordel og helt og aldeles ubalanceret. Det handler om, at det internationale samfund skal garantere Israels sikkerhed på nordgrænsen, men
der stilles ingen klare krav til Israel om at bidrage til en varig fred, f.eks. ved at opfylde FN's resolutioner og trække sig tilbage fra de besatte
områder. Vi snakker om alle de palæstinensiske
områder, vi snakker om Shebaa Farms, og vi
snakker om Golanhøjderne i Syrien.
Da det er sådan, at den fortsatte israelske besættelse er det primære grundlag for den tilbagevendende vold i Mellemøsten, vil en indsats
og en hel masse resolutioner, som ikke løser de
her problemer med besættelserne, ikke have nogen chance for at skabe en varig fred: tværtimod
vil det styrke Israels fortsatte besættelse.
Den indsats, der ligger nu, kan vi altså ikke
støtte, og som vi sagde under førstebehandlingen i fredags, tror vi ikke på, at den bidrager positivt til en retfærdig løsning på konflikterne i
Mellemøsten.
Vi vil til gengæld opfordre regeringen til, som
jeg også nævnte under førstebehandlingen, at
arbejde for en ny resolution i FN's Sikkerhedsråd, som forpligter Israel til at sætte sig til forhandlingsbordet med Syrien, Libanon og palæstinenseme om en fred på grundlag af resolution 242, som går ud på, at Israel skal anerkender
grænserne fra 1967, trække sig tilbage til de
grænser og droppe alle ulovlige besættelser. An-

dre relevante resolutioner skal også ind i den
sammenhæng.
Ubalancen i resolution 1701 er stor, og der er
mange konkrete eksempler på, at der kunne
have været vedtaget en anden resolution, som
havde været mere balanceret. Hizbollah kræves
afvæbnet, det er fint, men der er kun korte formuleringer om, at Israel skal opfylde de internationale resolutioner og f.eks. forlade Golanhøjderne og Vestbredden. Der står intet om krigsskadeerstatninger i sikkerhedsresolutionen. Libanon er blevet bombet tilbage til stenalderen.
Hvem skal betale for det? Ja, det ville være meget naturligt at sende regningen til Israel, men
det står der ikke noget om i resolutionen.
Der er lavet en sikkerhedszone i det sydlige
Libanon, men hvorfor er der ikke en sikkerhedszone i det nordlige Israel? Det ville da have været fornuftigt i det mindste at lave en fifty-fiftysikkerhedszone.
Hvorfor er der ikke tale om, at de skyldige i
krigsforbrydelser skal straffes? Og det gælder de
folk, der står bag krigsforbrydelser i Israel så vel
som dem, som har begået krigsforbrydelser inden for Hizbollah.
Hizbollah skal som det femte punkt forhindres i at skaffe sig våben, det er glimrende, men
hvorfor skal Israel ikke forhindres i at anskaffe
sig klyngebomber, klyngebomber, som de har
brugt til at bombe civile boligkvarterer med,
klyngebomber, som er blevet brugt til at begå
krigsforbrydelser med?
Man bliver nødt til at slå fast, at kun ved at
løse de grundlæggende uretfærdigheder og gøre
en ende på den israelske besættelse af Golanhøjdeme, Shebaa Farms og de palæstinensiske områder kan vi bremse tilgangen til de ekstreme
grupper og bevægelser i regionen, som eksisterer, og sikre en varig fred til fordel for alle befolkningsgrupper.
Som Enhedslisten også fremførte under førstebehandlingen, ville vi gerne have stemt for
det her forslag, hvis det havde været et balanceret forslag bygget på en balanceret resolution,
men jeg bliver nødt til at sige, at vi ikke kan tage
ansvar for og stemme for noget, som bygger på,
at den ene part har givet sig, fordi den er blevet
bombet tilbage til stenalderen. I og med at der er
de ubalancer i resolutionen, står vi også i en situation, hvor denne her resolution, som den ligger
her, ikke bliver andet end et plaster på et åbent
benbrud: det bliver en pause før den næste krig.
Men o.k., vi skal også se fremad, og selv om
Enhedslisten ikke kan støtte det her, har jeg da

Torsdag den 14. september 2006 (B 146)
trods alt et par spørgsmål til udenrigsministeren.
Jeg vil gerne spørge: Hvordan vil udenrigsministeren sikre, at Israel ikke benytter FN-resolution 1701, der sikrer Israels nordlige grænse,
til at lade være med at indgå i reelle forhandlinger om at stoppe de ulovlige besættelser?";Rune Lund
21764;Time;"Man kan jo sagtens forestille sig en situation,
hvor Israel siger: Nu har vi med FN opnået det,
som vi ikke opnåede militært: Vi har fået en sikring af vores nordlige grænse. Så behøver vi
ikke indgå i forhandlinger om at trække os tilbage fra Shebaa Farms, fra Golanhøjderne, fra de
besatte palæstinensiske områder. Hvordan vil
udenrigsministeren gribe det an? Og hvis Israel
viser sig ikke at have reel forhandlingsvilje på
de områder, mener udenrigsministeren så, at
Danmark skal trække sin støtte til det sømilitære
bidrag tilbage?
Jeg vil også godt stille udenrigsministeren et
andet spørgsmål, nemlig om udenrigsministeren mener, at det vil få nogen konsekvenser for
Danmarks forhold til Israel, at Israel har smidt
tusindvis af klyngebomber over civile boligområder?";Kl. 10.25
22550;title_name;Tak til hr. Rune Lund. Så er det udenrigsministeren.;Formanden
22639;title_name;":
Jeg vil også her i dag takke det meget, meget store flertal i Folketinget for opbakningen til det sømilitære bidrag, som jo kommer, fordi Libanon
har bedt om det og FN har bedt om det.
Så vil jeg allerførst sige tak til hr. Morten Helveg Petersen for hans fuldtonede støtte og så ønske ham tillykke med fødselsdagen. Jeg skal
ikke sige, hvor gammel han bliver, men jeg er
sikker på, at vi beholder ham her lige så mange
år, som han allerede i dag fylder, og glæder mig
til at samarbejde med ham i samtlige de kommende år. Hr. Morten Helveg Petersen er et
fremragende pust i den udenrigspolitiske debat,
og jeg glæder mig til alle debatter, jeg har med
ham og har haft med ham.
Så vil jeg svare hr. Steen Gade og starte med
at sige, at det jo er vigtigt, at vi er klar over her i
Folketinget, at vi er her og træffer denne beslutning, fordi Libanon beder om det.
I går kom så den rapport, som Kofi Annan jo
har lovet, til Sikkerhedsrådet, og deraf fremgår
det jo altså også, at den sømilitære styrke er me-

8405

get væsentlig for FN og for Libanon. Den fremhæves faktisk meget kraftigt i både punkt 35 og
36, hvor Annan citerer det brev, han har fået fra
Libanon, hvor han beder FN, UNIFIL, om at levere søstyrkerne, som kan hjælpe med at forhindre uautoriseret tilgang til landet af våben og
dertil relateret materiale fra søsiden. Det vil sige,
at den libanesiske regering altså er meget opmærksom på, at der her ligger et meget farligt
område og et farligt og stort problem, som man
beder os om at hjælpe med. Og jeg er glad for, at
det meget, meget store flertal i Folketinget - ja,
faktisk hele Folketinget minus Enhedslisten ønsker at imødekomme Libanons og FN's ønske.
Det var afgørende for SF, at dette ikke står
alene, men at det handler om hele Mellemøsten.
Det er vi jo alle klar over, og det er hele det internationale samfund også klar over. Derfor er kodeordet i forhandlingerne, som pågår for øjeblikket, at vi ikke skal tilbage til tilstanden før
sommerferien. Vi skal altså bruge dette chok,
som det her jo har været for civilbefolkningerne
i både Libanon og i Israel - hvor det jo også har
været et chok - til at sige, at det her går jo altså
ikke en gang til. Og det går alle bestræbelserne
jo ud på.
Jeg talte i går aftes med Condoleeza Rice om,
hvordan vi udnytter FN-ugen i den kommende
uge til at komme videre, og jeg har talt med Israel tidligere. Der er en vilje både fra Israels, USA's
og vores alle sammens side til at bruge dette til
at komme videre, og jeg forventer, at vi får en
drøftelse af det i Sikkerhedsrådet i den kommende uge. Min indstilling dér vil være, at det
er vigtigt, at Sikkerhedsrådet ikke behøver at
overtage opgaverne fra Kvartetten: at vi altså
bekræfter, at Kvartetten har hovedopgaven med
at skabe fred. Det er jo også derigennem, roadmap'en er lavet.
Derfor kan jeg også sige til hr. Rune Lund, at
en ny FN-resolution for så vidt er ganske overflødig: vi har de FN-resolutioner, som er nødvendige. Bl.a. har vi jo en FN-resolution, som
præcist påpeger og støtter roadmap'en, altså køreplanen for fred, og Kvartettens opgave i den
forbindelse. Og jeg mener stadig væk, at det er
den vej vi skal arbejde videre ad. Der er alle de
relevante spillere inde i Kvartetten.
Så vedrørende spørgsmålet om Irak...";Per Stig Møller
25910;title_name;"Jeg gør lige opmærksom på, at vi ikke er færdige
med forhandlingen endnu, og jeg beder derfor

8406

Torsdag den 14. september 2006 (B 146)

medlemmerne om lige at holde sig i ro. Værsgo
til ministeren.";Formanden
26150;title_name;":
Det har forlydt, og det står jo også i betænkningsbidraget fra S og R - og SF har jo også ytret
sig i den retning her nu - at det måske havde
været smartest at flytte soldater fra Irak over til
det landmilitære i Libanon. Jeg forstår også SF
på den måde, at det sømilitære ikke er en sekundavare, det er en primærvare. Det kunne så
være et plus eller komme oveni. Og jeg er enig i,
at det er en primærvare at sende det sømilitære
og ikke en erstatningsvare.";Per Stig Møller
26619;Time;"Men skulle man, som nogle gør, forestille sig,
at man flyttede soldater fra Irak til Libanon, vil
jeg for det første godt sige følgende: Det er faktisk ikke er nogen god idé, fordi man derved altså pludselig skal sende soldater, der er udsendt
til Irak og trænet til en Iraksituation, til en Libanonsituation, som de ikke er trænet til og ikke er
forberedt på. Det vil sige, at det vil kunne skabe
ulykker for militæret, som kunne have været
undgået, hvis man havde haft den fornødne træningstid, og den er der ikke.
For det andet kommer dertil også, at man jo
så ville efterlade et hul i den alliance, man pludselig går fra, som skal fyldes ud med meget kort
varsel. Og andre kan ikke rykke ind med samme
korte varsel, som vi rykker ud. Det vil sige, at
det vil være illoyalt over for dem, man har påtaget sig en opgave sammen med.
For det tredje skal man jo heller ikke glemme,
at det vil være illoyalt over for FN, for FN har jo
faktisk bedt os om at være der. Så det er ikke rigtigt, som hr. Steen Gade sagde, at vi ikke er der
med et sikkert FN-mandat. Vi er der med et meget sikkert FN-mandat. År efter år har FN bedt
om, at man rykker ind og hjælper det irakiske
demokrati, og Irak er jo også taknemmelig for, at
vi hjælper og har netop meddelt, at de opretter
en ambassade i Danmark, fordi vi har et så godt
samarbejde i forbindelse med at styrke demokratiet og stoppe terrorisme.
Så selv om man måtte have sympati for tanken - hvis nogen måtte have det - så er den
praktisk set ikke anbefalelsesværdig, den vil
være farlig. Og for det andet ville det også være
unfair over for FN og over for Irak at løbe af
pladsen. Jeg ønsker at præcisere dette, fordi det
jo har været en del af den offentlige debat.
Så vil jeg vende tilbage til Libanonsagen og
sige, at det her drejer sig om at støtte og styrke

det libanesiske demokrati, det libanesiske samfund, som blev taget som gidsel i denne sommer
af kræfter, som demokratiet overhovedet ikke
havde styr på. Vi er der altså på deres opfordring, og det er vigtigt, at Libanon ikke kommer
ud for dette en anden gang. Det er derfor, vi har
truffet den beslutning, vi har, og det internationale samfund kommer så talstærkt til Libanon,
som tilfældet er.";Kl. 10.30
28835;title_name;"Tak til udenrigsministeren. Så er der en kort bemærkning til ministeren fra hr. Rune Lund her
fra talerstolen.
(Kort bemærkning).";Formanden
28979;name_party;":
Jeg fik ikke svar på mine to spørgsmål, som jeg
stillede under min ordførertale.
Lad mig holde mig til det første. Jeg vil gerne
spørge udenrigsministeren om følgende: Hvis
Israel benytter freden på den nordlige grænse,
som Israel har opnået med FN's resolution 1701,
til at lade være med at indgå reelle fredsforhandlinger om at trække sig tilbage fra de ulovligt besatte områder - vi snakker om Shebaa
Farms, vi snakker om Golanhøjderne, vi snakker
om de palæstinensiske områder - hvilke konsekvenser mener udenrigsministeren så at det bør
få? Det er spørgsmålet.
(Kort bemærkning).";Rune Lund
29602;title_name;":
Jeg synes for så vidt, jeg havde svaret på det ved
at sige, at hr. Rune Lunds idé om at få en ny resolution ikke var nogen god idé. Det var jo et af
punkterne for hr. Rune Lund, at der skulle komme en ny resolution.
For det første vil jeg minde om, at Qatar jo
har stemt for denne resolution, og at Den Arabiske Liga har støttet denne resolution, så det ville
være en temmelig dårlig idé at begynde at lave
en ny resolution, når vi har en, som alle har støttet.
For det andet er det jo helt sikkert, at Israel
ønsker fred - med sikkerhed for sin eksistens. Israel ønsker ikke en Chamberlainfred, som betyder, at man kan kommet tilbage fra nogle fredsforhandlinger og sige: Nu har vi løst det, der er
fred i vor tid, man har oprettet forskellige stater
og grænser. Hvorefter Israelvbierlbliver, angrebet af
Hamas og Hizbölläh/som jo ønsker dem i havet.
Så Israel ønsker selvfølgélig:fred,smen:ønsker en
fred, som er garanteret, og, som er sikret.

Torsdag den 14. september 2006 (B 146)
Det er også derfor, det var så tragisk, at Libanons regering, som jo er en fredsregering, blev
underløbet af Hizbollah i sommer og kom ud for
det, den gjorde. Og det synes jeg hr. Rune Lund
totalt har overset, at der er en libanesisk regering, som ønsker fred og bliver undermineret af
Hizbollah, der ikke ønsker fred, men ønsker Israel udslettet. Så man må forstå Israels bekymring, det er en overlevelseskamp for Israel. Hvis
Hizbollah og Hamas får det, som de vil, så eksisterer Israel ikke, så er vi tilbage ved 1949.
Derfor er der ikke tvivl om, at man vil fred.
Men man vil fred med stater, som kan holde freden. Og vi arbejder kraftigt for det og har gjort
det hele tiden: vi var med til at lave roadmap'en,
køreplanen for fred: og vi er meget aktive i forbindelse med FN-ugen i den kommende uge.
Derfor har jeg jo talt med forskellige spillere i de
sidste dage for at finde frem til, hvordan vi kan
komme videre.
Så der er ikke tvivl om det. Der er ikke nogen
af de regeringer, der ikke ønsker fred. Men der
er nogle, der ikke ønsker, at de regeringer får
fred, og det er Hizbollah og Hamas.
(Kort bemærkning).";Per Stig Møller
31724;name_party;":
Jeg deler bestemt udenrigsministerens modvilje
mod bevægelser som Hizbollah og Hamas, men
jeg må sige, at udenrigsministeren går galt i byen, når udenrigsministeren ikke klart anerkender, at grunden til, at vi har en konflikt i dag
både i forbindelse med Libanon, med Syrien og
med Palæstina, er de fortsatte ulovlige israelske
besættelser. For det er jo sådan, at Israel ønsker
fred, det gør de, men de ønsker fred og besættelser. Og det er jo det, der er hele problemstillingen i det her.";Rune Lund
32226;Time;"Skal jeg forstå svaret på det spørgsmål, jeg
stillede, sådan, at det ikke vil få nogen konsekvenser for udenrigsministerens holdning til det
danske sømilitære bidrag og resolution 1701,
hvis Israel benytter sig af denne FN-sikrede fred
på sin nordlige grænse til at lade være med at
indgå i realitetsforhandlinger om at trække sig
tilbage fra de ulovligt besatte områder? Er det
sådan, det skal forstås?
(Kort bemærkning).";Kl. 10.35
32665;name_party;":
Det er jo lidt symptomatisk, at når vi spørger til,
hvad regeringen gør over for Israel, så sker der
ingenting.

8407

Lad os tage et par andre eksempler. Når
Hizbollah begår noget forkert, så er Danmark
uden tøven med og laver en flådeblokade: når
palæstinenserne ved et demokratisk valg vælger
nogen, regeringen ikke bryder sig om, nemlig
Hamas, så deltager vi straks i en økonomisk blokade, der har taget hele Gaza og mere end 1 million palæstinensere som gidsler med ufattelige
lidelser til følge. Vi er der straks, slår til med vores holdning og lader holdningen få konsekvenser for dem, som vi synes gør noget forkert. Men
når Israel bomber civile områder, når Israel smider titusindvis af klyngebomber i de sidste 3
dage af krigen i det sydlige Libanon, hvad har
Danmark så gjort? Hvilke konsekvenser har det
fået for Israel? Har man overhovedet taget nogen skridt over for Israel i den anledning?
(Kort bemærkning).";Frank Aaen
33627;title_name;":
Det er ikke, fordi jeg vil forlænge debatten, for
det er jo temmelig håbløst at forlænge en debat
med Enhedslisten: den kan jo blive ved og ved.
Det er jo også derfor, Enhedslisten har haft en
ordfører, man kaldte Duracellmanden. Og det er
gået videre til hele Enhedslisten, de bruger jo
alle debatter til at opnå maksimal taletid med.
Men jeg vil ikke gå med på Enhedslistens antiisraelske politik. Jeg ved godt, de siger, de ikke er
antiisraelske, men det lyder bare sådan, og det
bliver ved med at lyde sådan.
Vi har ikke lavet en flådeblokade, som hr.
Frank Aaen siger, fordi Hizbollah gør noget forkert. Det lyder jo, som om det er en blokade af
Libanon og Hizbollah. Selvfølgelig skal Hizbollah blokeres, og vi har lavet blokaden på Libanons opfordring. Jeg har jo lige stået og henvist
til den rapport, der er kommet fra FN i går aftes,
her fra Folketingets talerstol, en rapport, hvori
man også nævner Libanons henvendelse for at
få en flådeblokade for at undgå, at der kommer
illegale våben ind i landet.
Så det er jo altså noget, Libanon selv ønsker,
at der ikke er en hær, der render rundt i landet,
som er uden for demokratisk, politisk kontrol.
Det tror jeg hr. Aaen ville være meget utilfreds
med, hvis der rendte sådan en hær rundt i Danmark. Så tror jeg, at en justitsminister og en forsvarsminister og en statsminister ville få et hav
af spørgsmål om, hvornår de fik styr på den hær,
der rendte rundt i Danmark uden for regeringens kontrol. Så Enhedslistens dobbeltmoral i de
her spørgsmål skriger til himlen.

8408

Torsdag den 14. september 2006 (B 146)

Selvfølgelig har vi blokeret Hamas, på den
måde at vi ikke samarbejder med Hamas, fordi
Hamas altså også går ind for udslettelsen af Israel. Vi kan altså ikke samarbejde med en politisk
bevægelse, som, ud over at de også har brugt
terror, har til opgave at udslette nabolandet.
Jeg kan da også forstå - og der er Enhedslisten så heller ikke enig - at Abbas jo prøver at
lave en national samlingsregering for præcis at
undgå, at palæstinensernes politik skal være
præget at en bevægelse, som ikke ønsker fred
med to stater, men fred uden to stater, og det vil
sige alene i Palæstina.
Så det vil sige, at Enhedslisten både er imod
Siniora og imod Abbas. Det er den danske regering ikke, vi støtter både Siniora og Abbas.
(Kort bemærkning).";Per Stig Møller
35957;name_party;":
Enhedslisten har utallige gange taget afstand fra
Hamas, afstand fra Hizbollah, afstand fra Hizbollahs misbrug af civile til at beskytte sig i en
krig og afstand fra deres bombning af det nordlige Israel. Det ved udenrigsministeren ganske
udmærket. Vi har aldrig vaklet i de spørgsmål.
Mit spørgsmål, som jeg ikke fik noget svar på,
var - og nu får udenrigsministeren chancen
igen: Hvornår får det konsekvenser for Israel,
når de bomber civile områder, når de smider
klyngebomber i titusindvis, som den dag i dag
dræber mennesker i det sydlige Libanon, fordi
de stadig væk ligger ueksploderede? Hvornår
får det konsekvenser for Israel, på samme måde
som det får for andre, der har mærket konsekvenserne af den danske politik? Hvornår tager
Danmark for alvor fat i Israel og lader dem forstå, at nu skal der ske noget, at de må holde op
med krigsforbrydelser og starte en fredsproces?";Frank Aaen
36852;Time;(Kort bemærkning).;Kl. 10.40
36908;title_name;":
Da vi ikke har andre punkter på dagsordenen i
dag, så har vi selvfølgelig god tid, og jeg er også
enig i, at det er en meget vigtig debat. Jeg synes,
hr. Frank Aaen i de her debatter også har rejst
væsentlige spørgsmål, og det har jeg også rost
hr. Frank Aaen for, det synes jeg bare ikke han
gør i dag. Men det fremadrettede har hr. Frank
Aaen jo interesseret sig meget for, og det er vi
enige om at vi skal interessere os for.
Med hensyn til at tage skridt over for Israel
synes jeg altså, at hr. Frank Aaen glemmer en
ting. Vi står altså over for en bevægelse, der vil

udslette en stat, og så står vi over for en stat,
som vil have oprettet en anden stat. Det er jo en
væsensforskel. Hamas vil have udslettet Israel,
Israel vil have oprettet et Palæstina, og derfor er
det simpelt hen to vidt forskellige størrelser.
Lad os nu finde et sted, hvor vi er enige. Jeg
er da enig med hr. Frank Aaen i, at det er forkert
at anvende klyngebomber, når man risikerer at
ramme civile. Det har jeg også udtrykkeligt sagt
til Israels udenrigsminister, da hun var her. Det
er noget skidt, og vi arbejder også for at få reguleret klyngebomberne under de forhandlinger,
som vi har været med til at føre, men som går
trægt, ikke på grund af Danmark, ikke på grund
af Israel, men på grund af andre, der deltager i
de forhandlinger, og som ikke rigtig vil frem til
et forbud mod klyngebomber. Vi kom jo et godt
stykke vej frem med antipersonelminerne, men
det tog tid, og vi arbejder også med spørgsmålet
om klyngebomber.
Lad mig til sidst sige, at Amnesty International, hvad angår Hizbollah, jo i dag har anklaget
dem for krigsforbrydelser ved at bombe civile i
det nordlige Israel, som Enhedslisten synes skal
ligge blottet hen. F.eks. blev omkring en fjerdedel af alle raketterne affyret direkte mod byområder, heriblandt raketter spækket med tusinder
af metalkugler fra kuglelejer, hedder det i Amnestys rapport om Hizbollah. En enkelt af disse
djævelske raketter dræbte otte israelske jernbanearbejdere.
Jeg synes, hr. Frank Aaen skal prøve at se, at
det går forkert til begge steder og det skal påtales begge steder. Og vi har påtalt klyngebomberne.";Per Stig Møller
39064;title_name;"Tak til udenrigsministeren. Så er det hr. Rune
Lund som ordfører i anden runde.";Formanden
39158;name_party;":
Jeg bliver nødt til at sige til udenrigsministeren,
at udenrigsministeren ikke kan have hørt efter,
da jeg holdt mit ordførerindlæg, for jeg gjorde
meget tydeligt opmærksom på, at Enhedslisten
mener, at skyldige i krigsforbrydelser, uanset
om de kommer fra Hizbollah eller de kommer
fra den israelske stat, skal stilles for en domstol.
Det blev sagt meget klart og tydeligt under mit
ordførerindlæg, og det blev sagt lige så klart og
tydeligt under førstebehandlingen, som vi havde i fredags.
Så jeg synes, at udenrigsministeren skal lade
være med at komme med den slags kommenta-

(1052)
Torsdag den 14: september 2006 (B 146)
rer, men i stedet skal forholde sig til den kritik,
som Enhedslisten har prøvet at fremføre i dag.
Jeg fik ikke svar på mit spørgsmål, som jeg
stillede i anden omgang, om, hvordan regeringen vil forholde sig til, at Israel har fået sikret sin
nordlige grænse med resolution 1701. Hvordan
vil regeringen forholde sig til at kigge på, hvordan man nu sikrer, at Israel ikke benytter den
sikring af den nordlige grænse til at lade være
med at indgå i realitetsforhandlinger om en reel
fred, hvor Israel trækker sig tilbage fra alle de
besatte områder?
Det er det, der er spørgsmålet, det er det, der
er Enhedslistens bekymring, og det nytter altså
ikke at snakke uden om det spørgsmål og ikke
svare på det ved at sige, at Enhedslisten ikke kritiserer Hizbollah for de menneskerettighedskrænkelser og krigsforbrydelser, som Hizbollah
står for. Det gør vi. Problemet er, at den danske
regering ikke ser lige på de her to spørgsmål.
Den danske regering vil gerne kritisere Hizbollah, ligesom Enhedslisten gerne vil. Den danske regering vil ikke kritisere Israel for krigsforbrydelser, sådan som Enhedslisten mener man
bør gøre. Den danske regering vil ikke stå for en
balanceret tilgang til det her spørgsmål.
Man kan altså ikke få noget svar fra udenrigsministeren på det her, selv om jeg ellers synes,
det kunne være relevant. For som udenrigsministeren også siger: Det er jo sådan, at nu står vi i
en situation, hvor der er en resolution, og så skal
vi også kigge fremad. Vi må se, hvordan vi sikrer, at den her resolution ikke bare bliver til et
plaster på et åbent benbrud, hvordan vi sikrer, at
det her ikke bare bliver en lille pause i den krig,
der var, og som meget vel kan risikere at fortsætte meget snart. Det er det, der er spørgsmålet.

8409

I den forbindelse er hele krigsforbryderspørgsmålet jo meget centralt, både hvad angår
Hizbollah, og hvad angår Israel. I den forbindelse er det jo også vigtigt, at man sikrer sig, at Israel ikke benytter en sikring af sin nordlige grænse
til bare at lade være med så at indgå i forhandlinger om at trække sig tilbage fra andre ulovligt
besatte områder.
Hermed sluttede forhandlingen.";Rune Lund
41934;Time;"Afstemning
Forslaget til folketingsbeslutning vedtoges med
104 stemmer (V, S, DF, KF, RV og SF) mod 3 (EL).";Kl. 10.45
42055;title_name;"Udenrigsministeren vil få meddelelse om denne
beslutning.

Meddelelser fra formanden";Formanden
42151;title_name;"Der er ikke mere på dagsordenen.
Skulle det blive nødvendigt at indkalde Folketinget til yderligere møder i dette folketingsår,
vil meddelelse om tidspunkt og dagsorden blive
tilstillet medlemmerne skriftligt.
Mødet hævet kl. 10.46";Formanden
