split;reason;text;value
0;;"Fredag den 24. februar 1995 (D)

57. m ø d e";
82;Time;"Dagsorden
1) Spørgsmål om fremme af forespørgsel nr.
F 35:
Forespørgsel til justitsministeren [om den danske regerings indsats for at sikre og bevare den
nordiske pasunion].
Af Keld Albrechtsen (EL) og Jette Gottlieb (EL).
(Forespørgslen anmeldt 21/2 95).
2) Første behandling af lovforslag nr. L 161:
Forslag til lov om ændring af lov om visse forbrugeraftaler. (Forbud mod uanmodet henvendelse vedrørende tegning af forsikring).
Af Jørn Jespersen (SF) m.fl.
(Fremsat 31/1 95).
3) Første behandling af beslutningsforslag nr.
B 41:
Forslag til folketingsbeslutning om sikring af de
små EU-landes rettigheder.
Af Keld Albrechtsen (EL) og Frank Aaen (EL).
(Fremsat 17/1 95).
4) Første behandling af beslutningsforslag nr.
B 43:
Forslag til folketingsbeslutning om begrænsning
af Europa-Parlamentets beføjelser.
Af Keld Albrechtsen (EL) og Frank Aaen (EL).
(Fremsat 24/1 95).
5) Første behandling af beslutningsforslag nr.
B 49:
Forslag til folketingsbeslutning om dansk rets
forrang for EF-ret.
Af Keld Albrechtsen (EL) m.fl.
(Fremsat 31/1 95).
6) Første behandling af beslutningsforslag nr.
B 51:
Forslag til folketingsbeslutning om sikring af
vetoretten i EU.
Af Keld Albrechtsen (EL) m.fl.
(Fremsat 31/1 95).

3549

7) Første behandling af beslutningsforslag nr.
B 52:
Forslag til folketingsbeslutning om åbenhed og
offentlighed i EU.
Af Keld Albrechtsen (EL) m.fl.
(Fremsat 31/1 95).
8) Første behandling af beslutningsforslag nr.
B 53:
Forslag til folketingsbeslutning om sikring og
udvidelse af subsidiaritetsprincippet.
Af Keld Albrechtsen (EL) m.fl.
(Fremsat 31/1 95).
9) Første behandling af beslutningsforslag nr.
B 50:
Forslag til folketingsbeslutning om fjernelse af
art. J fra Maastricht-Traktaten.
Af Keld Albrechtsen (EL) m.fl.
(Fremsat 31/1 95).
10) Første behandling af beslutningsforslag nr.
B 54:
Forslag til folketingsbeslutning om dansk nej til
fælles mønt.
Af Keld Albrechtsen (EL) m.fl.
(Fremsat 31/1 95).

Meddelelser fra fonnanden";kl. 10.00
2048;title_name;"Medlemmer af Folketinget Tommy Dinesen
(SF), Steen Gade (SF) og Anni Svanholt (SF) har
meddelt mig, at de ønsker skriftligt at fremsætte:
Forslag til lov om ændring af lov om beskyttelse
af havmiljøet. (Frakendelse af retten til at føre
skib).
(Lovforslag nr. L 174).
Medlemmer af Folketinget Jes Lunde (SF), Steen
Gade (SF), Jørn Jespersen (SF) og Kjeld Rahbæk
Møller (SF) har meddelt mig, at de ønsker skriftligt at fremsætte:
Forslag til folketingsbeslutning om regeringsinitiativer imod valutaspekulation.
(Beslutningsforslag nr. B 70).

3550

Fredag den 24. februar 1995

Medlemmer af Folketinget Bent Hindrup
Andersen (EL), Keld Albrechtsen (EL) og Frank
Aaen (EL) har meddelt mig, at de ønsker skriftligt at fremsætte:
Forslag til folketingsbeslutning om afvikling af
anvendelsen af pesticider.
(Beslutningsforslag nr. B 71).
Forslag til folketingsbeslutning om effektive
grønne marker.
(Beslutningsforslag nr. B 72).
Forslag til folketingsbeslutning om forbud mod
sprøjtning af braklagte jorder.
(Beslutningsforslag nr. B 73).
Forslag til folketingsbeslutning om stop for
sprøjtning med pesticider på alle offentligt ejede
jorder, herunder bortforpagtede.
(Beslutningsforslag nr. B 74).
Forslag til folketingsbeslutning om indførelse af
en returordning med pant på pesticidemballage.
(Beslutningsforslag nr. B 75).
Forslag til folketingsbeslutning om omprioritering af pesticidforskning til forskning i pesticidfri dyrkning.
(Beslutningsforslag nr. B 76).
Forslag til folketingsbeslutning om forureningsafgift på pesticider og oprettelse af en Vandfond.
(Beslutningsforslag nr. B 77).
Forslag til folketingsbeslutning om omstilling af
forsknings-, undervisnings- og rådgivningsressourcerne til fremme af økologisk landbrugsproduktion.
(Beslutningsforslag nr. B 78).
Forslag til folketingsbeslutning om afgift på
kvælstofoverskud og kunstgødning.
(Beslutningsforslag nr. B 79).
Forslag til folketingsbeslutning -om energiafgift
for landbrugsbedrifter.
(Beslutningsforslag nr. B 80).
Forslag til folketingsbeslutning om vandafgift
for landbrugsbedrifter.
(Beslutningsforslag nr. B 81).

Forslag til folketingsbeslutning om en halmforbrændingsafgift.
(Beslutningsforslag nr. B 82).
Forslag til folketingsbeslutning om oprettelse af
Den Grønne Landbrugsfond.
(Beslutningsforslag nr. B 83).
Forslag til folketingsbeslutning om stop for
braklægning af økologisk dyrket jord.
(Beslutningsforslag nr. B 84).
Forslag til folketingsbeslutning om økologisk
drift af alle offentligt ejede jorder, herunder
bortforpagtede.
(Beslutningsforslag nr. B 85).
Forslag til folketingsbeslutning om indkøb af
økologiske madvarer i offentlige institutioner.
(Beslutningsforslag nr. B 86).
Forslag til folketingsbeslutning om forsøg med
jordrentebrug og fællesdrift på andelsbasis samt
konsekvensanalyse af en jordreform indeholdende statslig forkøbsret til visse landbrugsjorder.
(Beslutningsforslag nr. B 87).
Forslag til folketingsbeslutning om en målsætning på 10 pet. økologisk jordbrugsdrift i år
2000.
(Beslutningsforslag nr. B 88).
Skriftlig fremsættelse af forslag";Formanden
5125;name_party;":
Som ordfører for forslagsstillerne tillader jeg
mig herved at fremsætte:
Forslag til lov om ændring af lov om beskyttelse
af havmiljøet. (Frakendelse af retten til at føre
skib).
(Lovforslag nr. L 174).
Jeg henviser i øvrigt til de bemærkninger, der
ledsager lovforslaget, og anbefaler det til Tingets velvillige behandling.";Tommy Dinesen
5466;name_party;":
Som ordfører for forslagsstillerne tillader jeg
mig hermed at fremsætte: '

Fredag den 24. februar 1995
Forslag til folketingsbeslutning om regeringsinitiativer imod valutaspekulation.
(Beslutningsforslag nr. B 70).
Jeg henviser til de bemærkninger, der ledsager
forslaget, og anbefaler det til Tingets velvillige
behandling.";Jes Lunde
5821;name_party;":
Som ordfører for forslagsstillerne skal jeg hermed tillade mig at fremsætte:
Forslag til folketingsbeslutning om afvikling af
anvendelsen af pesticider.
(Beslutningsforslag nr. B 71).
Forslag til folketingsbeslutning om effektive
grønne marker.
(Beslutningsforslag nr. B 72).
Forslag til folketingsbeslutning om forbud mod
sprøjtning af braklagte jorder.
(Beslutningsforslag nr. B 73).
Forslag til folketingsbeslutning om stop for
sprøjtning med pesticider på alle offentligt ejede
jorder, herunder bortforpagtede.
(Beslutningsforslag nr. B 74).
Forslag til folketingsbeslutning om indførelse af
en returordning med pant på pesticidemballage.
(Beslutningsforslag nr. B 75).
Forslag til folketingsbeslutning om omprioritering af pesticidforskning til forskning i pesticidfri dyrkning.
(Beslutningsforslag nr. B 76).
Forslag til folketingsbeslutning om forureningsafgift på pesticider og oprettelse af en Vandfond.
(Beslutningsforslag nr. B 77).
Enhedslisten fremsætter hermed en række
beslutningsforslag, hvis sigte er gennemførelsen
af en pesticidplan for afvikling af pesticider i det
danske landbrug. Pesticidplanen skal ses som et
led i en total omlægning af dansk landbrug til
økologisk drift.
Pesticider er med rette blevet symbolet på det
intensive kemiske jordbrug. Denne dyrkningsform udpiner jorden og gør planterne sårbare
over for naturens angreb. Pesticidforbruget i
jordbruget er derfor steget voldsomt i de sidste
20 år.

3551

I dag erkender alle fejlen i denne strategi for
jordbruget: Grundvandet, regnvandet, åer og
havmiljø forurenes, og forbrugerne er yderst
skeptiske over for giftindholdet i fødevarerne:
Endvidere udvikler ukrudt og skadedyr resistens over for pesticiderne. Den traditionelt dyrkende landmand sidder tilbage med sorteper,
fordi myndighederne ikke har grebet ind i tide.
Enhedslistens udmelding er derfor klar på
pesticidområdet:
Pesticider er gift, der skal udfases som hjælpemiddel i jordbruget. I stedet skal jordbruget som omtalt i Enhedslistens »Rød-grøn økologiplan for dansk landbrug« - omstilles til økologisk drift.
- Økologisk drift er den eneste måde at sikre
giftfri fødevarer til forbrugerne.
- EU kan opstille mange forhindringer for miljøtiltag, men kan ikke forbyde økologisk drift.
- Økologisk drift giver en mængde positive
sideeffekter som sundere arbejdsmiljø, bedre
husdyrvelfærd og en øget biodiversitet.
- Økologiske produkter er en højprisvare, som
forbrugere nationalt og internationalt efterspørger.
I »Grønne afgifter og erhvervene - oplæg til
regeringen«, Finansministeriet, februar 1995,
foreslås en afgift på pesticider for at lægge pres
på landmændene for at reducere forbruget.
Landmandens problem er imidlertid, at han
jo ikke bruger mere pesticid, end han rådgives
til at gøre: Pesticid er dyrt, og landmænd ønsker
ikke selv at svine miljøet til. Den foreslåede
afgift har derfor ingen eller i bedste fald kun
beskeden adfærdsregulerende effekt. Den har
således kun yderst begrænset værdi i bekæmpelsen af brugen af pesticider.
Den agrokemiske industri, som har en meget
stor profit på salget af pesticider, vil i tilfælde af
en beskeden afgift formentlig vælge at kompensere ved at nedsætte prisen for at fastholde
landmænd på et uændret forbrug.
Hvis afgiften bliver høj, vil det medføre en
uhæmmet grænsehandel. Koncentrerede pesticider fylder ikke meget, og derfor vil det i praksis blive umuligt at føre kontrol med den private
indførsel - også selv om EU skulle beslutte at
forbyde en sådan indførsel.
Enhedslisten tror således ikke på nogen
væsentlig adfærdsregulerende effekt af en
afgift. Enhedslisten peger i stedet på en strategi
for udvikling af et økologisk landbrug fra nichetil hovedproduktion og parallelt hermed en
afviklingsplan for anvendelsen af pesticider.

3552

Fredag den 24. februar 1995

Enhedslisten foreslår endvidere en forureningsafgift på pesticider for at få et provenu til
oprettelse af en Vandfond. Fondens midler skal
anvendes til kontrol med drikkevand, til rensnings- og afværgetiltag, hvor skaden er sket, og
til nye vandledninger, så den danske befolkning
- uanset hvor i Danmark den befinder sig - kan
garanteres giftfrit drikkevand.
Jeg henviser i øvrigt til de bemærkninger, der
ledsager de enkelte forslag, og anbefaler dem til
Tingets velvillige behandling.

Forslag til folketingsbeslutning om forsøg med
jordrentebrug og fællesdrift på andelsbasis samt
konsekvensanalyse af en jordreform indeholdende statslig forkøbsret til visse landbrugsjorder.
(Beslutningsforslag nr. B 87).";Bent Hindrup Andersen
10349;name_party;":
Som ordfører for forslagsstillerne skal jeg hermed tillade mig at fremsætte:

Enhedslisten fremsætter hermed en række
beslutningsforslag, hvis sigte er en gennemførelse af en økologiplan for det danske landbrug.
Økologiplanen arbejder for en total omlægning
af dansk landbrug til økologisk drift, dvs. fra
nicheproduktion til hovedproduktion.
Omlægningen til økologiske produkter og
bæredygtige produktionsmetoder skal sikre
sunde fødevarer, sundt arbejdsmiljø, bedre husdyrvelfærd og en øget biodiversitet. En sådan
omstilling er ikke alene nødvendig af miljøhensyn, men er også nødvendig for at sikre en økonomisk bæredygtig drift, såfremt samfundet
ikke skal anvende stadig stigende ressourcer til
miljøoprydning. Der er endvidere, i den sidste
tid opstået en betydelig større bevidsthed blandt
såvel danske forbrugere som forbrugere på de
internationale eksportmarkeder til fordel for
den økologiske produktionsmetode. Dansk
landbrug er derfor også af leverancehensyn
nødt til at opprioritere økologisk landbrug.
Økologiske produkter er i dag dyrere end
traditionelt fremstillede produkter. Alligevel er
der en kraftig vækst i efterspørgslen såvel nationalt som internationalt. Forbrugerne vil gerne
betale mere for varer, som er produceret ud fra
økologiske principper. Samtidig vil et skift fra
nicheproduktion til hovedproduktion af økologiske varer medføre de samme stordriftsfordele,
som det traditionelle landbrug i dag nyder godt
af. En betydelig større udbredelse af økologisk
landbrug vil også i sig selv optimere produktionsmetoderne inden for den økologiske driftsform.
Eksporten vil ligeledes kunne sikres, idet
resultatet af omstillingen bliver økologiske højprisvarer som en nicheproduktion på verdensmarkedet.
Endvidere kan forbrugerne se frem til prisstigninger på de traditionelle landbrugsvarer
som følge af GATT-aftalen og den generelle
skepsis i EU-systemet over for de mange støtte-

Forslag til folketingsbeslutning om omstilling af
forsknings-, undervisnings- og rådgivningsressourcerne til fremme af økologisk landbrugsproduktion.
(Beslutningsforslag nr. B 78).
Forslag til folketingsbeslutning om afgift på
kvælstofoverskud og kunstgødning.
(Beslutningsforslag nr. B 79).
Forslag til folketingsbeslutning om energiafgift
for landbrugsbedrifter.
(Beslutningsforslag nr. B 80).
Forslag til folketingsbeslutning om vandafgift
for landbrugsbedrifter.
(Beslutningsforslag nr. B 81).
Forslag til folketingsbeslutning om en halmforbrændingsafgift.
(Beslutningsforslag nr. B 82).
Forslag til folketingsbeslutning om oprettelse af
Den Grønne Landbrugsfond.
(Beslutningsforslag nr. B 83).
Forslag til folketingsbeslutning om stop for
braklægning af økologisk dyrket jord.
(Beslutningsforslag nr. B 84).
Forslag til folketingsbeslutning om økologisk
drift af alle offentligt ejede jorder, herunder
bortforpagtede.
(Beslutningsforslag nr. B 85).
Forslag til folketingsbeslutning om indkøb af
økologiske madvarer i offentlige institutioner.
(Beslutningsforslag nr. B 86).

Forslag til folketingsbeslutning om en målsætning på 10 pet. økologisk jordbrugsdrift i år
2000.
(Beslutningsforslag nr. B 88).

(445)
Fredag den 24. februar 1995
ordninger til landbruget. Hertil kommer, at borgerne ved en omstilling til økologisk landbrug
vil spare udgifter på skattebilletten til oprydning efter det traditionelle landbrugs miljøskader.
Enhedslisten vil parallelt med fremsættelsen
af beslutningsforslagene i Folketinget tage initiativ til en diskussion af planen med en lang
række organisationer for at sikre en bred debat
om økologiplanen:
- Landsorganisationen af Økologiske Jordbrugere
- Det Økologiske Råd
- Danmarks Naturfredningsforening
- Greenpeace
- Noah
- Forbrugerrådet
- Nærings- & Nydelsesmiddelarbejderforbundet
- Foreningen til Dyrenes Beskyttelse i Danmark
- Dansk Familielandbrug
- De Danske Landboforeninger
- Landsforeningen af Danske Svineproducenter
- Landbrugsraadet.
Økologiplanens hovedelement er indførelse
af grønne afgifter, som anvendes til en løbende
omstilling af landbruget til økologisk drift. Ud
over de generelle afgifter på el og vand foreslår
Enhedslisten indført en toleddet kvælstofafgift.
Det drejer sig om en generel afgift på kunstgødning og som noget nyt en afgift på kvælstofoverskuddet fra en given produktion.
Heri ligger, at hver landbrugsbedrift udarbejder et kvælstofregnskab, og afgiften beregnes
herefter i forhold til, hvor meget kvælstof der
går tabt i produktionen. Endvidere ønskes halm,
der anvendes til afbrænding i fjernvarmeværker, afgiftsbelagt for at modvirke den skævvridning, der sker i prisdannelsen på halm, således at omstillingen til halmbaserede husdyrsystemer ikke virker økonomisk afskrækkende.
Som særlig motivationsfaktor arbejder planen
med, at den bedste fjerdedel af en bedriftsform
(kvægbrug, svineproduktion osv.) skal holdes
afgiftsfri for løbende at inspirere til miljøforbedrende tiltag.
Indtægten fra afgifterne lægges i Den Grønne
Landbrugsfond, som skal støtte omlægningen til
økologisk landbrug gennem
- tilskud til nyinvesteringer i staldsystemer og
maskiner
- driftstilskud til den 2-årige omlægningsperiode

3553,

- hektarstøtte til økologiske landbrug til normalt niveau.
Planen peger endvidere på en løsning af
landbrugets forgældede situation.
Enhedslisten er principielt modstander af, at
afgifter på landbrugets drift skal gå i en slunken
statskasse. Indtægterne fra afgifterne skal bruges til den nødvendige omstilling. Efterhånden
som omstillingen fra niche- til hovedproduktion
er gennemført, vil afgifterne, som pålægges det
danske landbrug, falde drastisk - de har overflødiggjort sig selv.
Jeg henviser i øvrigt til de bemærkninger, der
ledsager de enkelte forslag, og anbefaler dem til
Tingets velvillige behandling.

Den første sag på dagsordenen var:
1) Spørgsmål om fremme af forespørgsel nr.
F 35:
Forespørgsel til justitsministeren [om den
danske regerings indsats for at sikre og bevare
den nordiske pasunion].
Af Keld Albrechtsen (EL) og Jette Gottlieb (EL).
(Forespørgslen anmeldt 21/2 95).";Bent Hindrup Andersen
16370;title_name;"Hvis ingen gør indsigelse mod fremme af denne
forespørgsel, betragter jeg Tingets samtykke
dertil som givet. (Ophold). Det er givet.
I

Den næste sag på dagsordenen var:
2) Første behandling af lovforslag nr. L 161:
Forslag til lov om ændring af lov om visse forbrugeraftaler. (Forbud mod uanmodet henvendelse vedrørende tegning af forsikring).
Af Jørn Jespersen (SF) m.fl.
(Fremsat 31/1 95).
Lovforslaget sattes til forhandling.
Forhandling";Formanden
16843;title_name;":
SF's lovforslag går ud på at ophæve adgangen
til at sælge forsikringer ved dørsalg, det vil sige

3554

Fredag den 24. februar 1995 (L 161)

ved uanmodet personlig eller telefonisk henvendelse til forbrugeren. Hermed vil man
ophæve én af de i alt fem undtagelser fra det
almindelige forbud mod dørsalg. Det er altså
ikke et generelt forbud mod dørsalg, der er tale
om.
Jeg har forståelse for de synspunkter, der ligger bag SF's forslag, men jeg mener, at det vil
være at gå for vidt, hvis man fuldstændig
ophæver adgangen til dørsalg af forsikringer.
Loven om visse forbrugsaftaler - den, vi i
daglig tale kalder dørsalgsloven - indeholder
som nævnt et generelt forbud mod, at erhvervsdrivende retter uanmodet personlig eller telefonisk henvendelse til forbrugerne. Dette forbud
er begrundet i hensynet til privatlivets fred og i
et almindeligt ønske om at beskytte forbrugerne
mod anmassende salgsmetoder.
Loven indeholder som nævnt nogle enkelte
undtagelser fra dette forbud - salg af forsikringer er en af disse undtagelser. De andre undtagelser drejer sig bl.a. om tegning af avisabonnementer og Falckabonnementer og salg af bøger.
Grunden til, at salg af forsikringer er undtaget
fra det generelle forbud mod dørsalg, er i første
række, at forsikringsbehovet ikke fremtræder
umiddelbart klart for forbrugerne. Der er tale
om et såkaldt lavinteresseområde, som der er
risiko for at forbrugerne først bliver rigtig
opmærksom på, når skaden er sket.
I praksis tegnes langt de fleste forsikringer
efter en forudgående telefonisk henvendelse til
forbrugerne. Hvis muligheden for dørsalg af
forsikringer afskaffes, ville det kunne medføre,
at forbrugere ikke får tegnet forsikringer, som
dækker dem i dagliglivets forhold. Et forbud
mod dørsalg ville klmne få social slagside, fordi
det typisk vil være de dårligst stillede forbrugere, som ikke selv tager initiativ til at få tegnet de
nødvendige forsikringer. Der er også hensynet
til tredjemand, som har en væsentlig interesse i,
at forbrugerne får tegnet en ansvarsforsikring.
Der er således en samfundsmæssig interesse i,
at forbrugerne får tegnet de nødvendige forsikringer. Derfor mener jeg, at det er velbegrundet,
at henvendelse om salg af forsikringer er undtaget fra det almindelige forbud mod dørsalg.
I bemærkningerne til SF's lovforslag peges
der på, at den brancheglidning, der er sket på
det finansielle område, skaber risiko for misbrug af adgangen til at rette uanmodet henvendelse om forsikringer. Misbrug kan f.eks. ske på
den måde, at man ved uanmodede henvendelser benytter lejligheden til at prøve at sælge
andre finansielle ydelser til forbrugerne.

Markedsføringsloven og loven om visse forbrugsaftaler indeholder imidlertid allerede
sanktionsbestemmelser, der rammer sådanne
misbrug. Problemer med misbrug bør efter min
opfattelse først og fremmest løses ved en forbedret efterlevelse og overholdelse af de gældende regler og ikke ved at forbyde uanmodet
henvendelse om salg af forsikringer.
I bemærkningerne til SF's lovforslag peges
der også på, at der synes at være tvivl om fortolkningen af den gældende undtagelsesbestemmelse. Efter loven gælder undtagelsen for
henvendelser om tegning af forsikring. Man kan
spørge, om dette udtryk omfatter de forskellige
investerings- og opsparingsprodukter med et
tilknyttet forsikringselement, som bl.a. banker,
sparekasser og forsikringsselskaber nu er
begyndt at udbyde.
Som forslagsstillerne nævner, har Forbrugerombudsmanden udtalt sig om dette spørgsmål. Efter hans opfattelse bør undtagelsesbestemmelsen fortolkes sådan, at den alene omfatter risikoforsikringer uden opsparingselement.
Efter min opfattelse kan de særlige samfundsmæssige hensyn, som jeg har nævnt,
naturligvis ikke begrunde, at investerings- og
opsparingsprodukter skal kunne sælges ved
dørsalg. Hvis der er tvivl om, hvordan den gældende bestemmelse skal forstås på dette punkt,
bør denne tvivl fjernes.
Min konklusion er således, at regeringen ikke
kan støtte lovforslaget i dets nuværende
udformning, men at det bør overvejes at præcisere den gældende bestemmelse f.eks. sådan, at
adgang til dørsalg af forsikringer kun gælder for
risikoforsikringer uden opsparingselement.";Bjørn Westh
21032;name_party;":
Som det allerede er fremgået, ønsker SF med
dette lovforslag en total ophævelse af retten til
salg af forsikringer ved direkte henvendelse,
dvs. en total ophævelse af den undtagelse, der
er i det, vi populært kalder dørsalgsloven.
SF nævner også i bemærkningerne til forslaget, hvad jeg er enig i er ubestrideligt, at der er
problemer vedrørende denne undtagelsesparagraf.
Vi har set misbrug rundt omkring, og ikke
mindst har det vist sig, at der er store problemer
vedrørende forsikringer, hvor opsparings-/
investeringselementet er det altoverskyggende.
Men også mere generelt mener vi, at der er problemer i forbindelse med undtagelsesparagraffen, problemer, som også er blevet påtalt gentagne gange af Forbrugerombudsmanden.

Fredag den 24. februar 1995 (L 161)
SF er med forslaget og den udformning, det
har, gået lidt kontant til værks med en total
ophævelse sådan på én gang: det kan godt være,
at det er lidt brat. Men vi erkender blankt, at der
er problemer ikke mindst med salg af den type
forsikringer med investerings-/opsparingselementer, og derfor vil vi godt kigge meget
nøje på det spørgsmål. Men også det mere generelle er vi positive over for at få set på i det videre arbejde.";Lissa Mathiasen
22253;name_party;":
Venstre er enig i mange af de overvejelser vedrørende forsikringsbranchens arbejdsmetoder,
som SF fremkommer med i bemærkningerne til
lovforslaget.
Som forslagsstillerne gør opmærksom på, er
en del af baggrunden for disse rettigheder for
forsikringsselskaber historisk betinget. Der bliver i dag udøvet en markedsføringsindsats i
bl.a. tv, så budskabet om at forsikre sig skulle
være let forståeligt.
Efter en række ændringer af lovgivningen på
det finansielle område er specielt bankerne gået
ind i forsikringsvirksomhed, og forsikringsselskaberne er gået ind i bankforretninger. Dette
har i en lang række tilfælde givet kunderne bedre forretninger, idet de ved at samle alle deres
finansielle aktiviteter hos ét selskab kan opnå et
bedre tilbud: og det er jo ikke så dårligt.
De fleste forsikringsselskaber har benyttet
deres rettigheder til telefonsalg på god og
betryggende vis i reglen med kundernes interesse for øje, men der er også brodne kar i branchen. Efter Venstres overbevisning ville det
være synd at lade den store del af forsikringsbranchen, der opfører sig hæderligt, blive stillet
ringere på grund af enkelte brodne kar.
Hvis lovforslaget vedtages, vil det især ramme de mindre forsikringsselskaber og styrke de
store selskaber med bankerne i spidsen. De
mindre selskaber har på ingen måde mulighed
for at hamle op med de finansielle supermarkeders reklamebudgetter. Ud over at hjælpe de
store selskaber vil dette forslag også gå imod de
gamle forsikringsselskaber med veluddannede
assurandører og styrke de nye på markedet, der
typisk har medarbejdere med dårligere uddannelser.
Det er Venstres overbevisning, at den optimale løsning ville være, at branchen selv lavede
en række aftaler, som kunne indskærpe god forretningspraksis over for de mere useriøse elementer i forsikringsbranchen.
X.Vi

3555

Venstre ser frem til udvalgsbehandlingen,
hvor de relevante organisationer forhåbentlig
vil kunne redegøre for, hvilke tiltag de vil
iværksætte. Det er vores håb, at forsikringsbranchen selv er i stand til at udarbejde et regelsæt,
så de useriøse elementer bliver eliminèret. Vi vil
gerne give virksomheder rimelige arbejdsvilkår,
men rettighederne skal ikke misbruges.
Til sidst synes jeg lige, det er værd at gøre
opmærksom på, at vi her ,i Tinget for ca. en
måneds tid siden vedtog en fortrydelsesbestemmelse med lovforslag nr. L 27, så vi tager
afstand fra SF's forslag.
Lars Jørgensen (KF):
Som konservative er vi jo venlige mennesker, og
Det Konservative Folkeparti har stor sympati
for forslagsstillernes motiver til at fremsætte
dette lovforslag.
Det er konstateret, at undtagelsen i dørsalgslovens § 2, stk. 2, nr. 4, er blevet misbrugt med
henblik på salg af forskellige investeringsobjekter, og SF's konstatering i bemærkningerne til
lovforslaget om, at forsikring i stadig højere
grad udbydes af andre aktører end forsikringsselskaberne, skal der heller ikke gøres indvendinger imod.
Men Det Konservative Folkeparti kan nu ikke
udstrække venligheden til at støtte forslaget.
Vi er af den opfattelse, at kritikken ikke uden
videre bør føre til en fjernelse af bestemmelsen i
dørsalgsloven. Det bør erindres, at forsikringer
uden tvivl er nødvendige i samfundet i dag,
men det er ikke ensbetydende med, at man som
borger er tilstrækkelig opmærksom på nødvendigheden.
Sandheden er, at man i mange tilfælde først
bliver opmærksom på et behov for en bestemt
forsikring, når en ulykke indtræder. Man tænker
med andre ord ikke altid over at blive forsikret,
medmindre man bliver mindet om det ved henvendelse udefra.
Dette underbygges også af, at en meget stor
del af dagliglivets forbrugerforsikringer bliver
tegnet gennem uanmodet henvendelse til forbrugerne. Forskellige tal er fremkommet i den
forbindelse fra selskabernes side. Det varierer
selvsagt fra selskab til selskab, men ligger typisk
mellem 60 og 90 pet. Den umiddelbare konsekvens af SF's forslag om at forbyde den uanmodede henvendelse kan derfor blive, at en masse
mennesker ikke får tegnet forsikringer. Et forbud kan således føre til, at mange mennesker vil
blive underforsikrede med de ulykkelige konsekvenser, som det vil få.

3556

Fredag den 24. februar 1995 (L 161)

Noget andet er, at SF's forslag har en voldsom
social slagside. De velhavende og veluddannede
i samfundet skal formentlig nok vide at forsikre
sig, også selv om de ikke skulle blive opsøgt
uanmodet. SF's forslag indebærer derfor en risiko for, at der bliver skabt et stort forsikringsproletariat, altså en stor gruppe af typisk lav- og
mellemindkomstborgere, som ikke er tilstrækkeligt forsikrede.
Dertil kommer, at forsikring ikke bare drejer
sig om udbetaling i tilfælde af, at den begivenhed, man har forsikret sig imod, indtræder. Det
er også et spørgsmål om opsparing i samfundet.
Hvis forslaget fører til, at en række mennesker
ikke tegner forsikringer, vil det derfor yderligere få som konsekvens, at opsparingen herhjemme vil blive reduceret og forbruget vil stige,
hvilket næppe kan undgå at få uheldige konsekvenser i form af inflation og forringet handelsbalance.
På baggrund af de nævnte kritikpunkter kan
Det Konservative Folkeparti således ikke støtte
lovforslaget. Det er som tidligere nævnt ikke
ensbetydende med, at vi afviser den kritik, som
SF har fremført. Vi vil fra konservativ side
meget gerne medvirke til en løsning, som kan
forhindre misbrug af bestemmelsen. Derfor ser
vi frem til en god og konstruktiv debat i udvalget, hvor vi forhåbentlig også kan indhente forslag fra de grupper, der berøres af forslaget.
Men som det foreligger, vil det altså ikke
kunne opnå Det Konservative Folkepartis støtte.";Inge Dahl-Sørensen
27878;name_party;":
Da Fremskridtspartiets ordfører på området, fru
Pia Kjærsgaard, ikke kan være til stede, skal jeg
på hendes vegne fremføre partiets synspunkter.
Fremskridtspartiet kan under ingen omstændigheder støtte det forslag, som er fremsat af
Socialistisk Folkeparti. For os at se undervurderer SF i høj grad befolkningens evne til selv at
træffe nogle valg og til selv at bestemme, om
man vil afvise de henvendelser, der kommer. Vi
mener, at der her i Folketinget i alt for høj grad
bliver lavet love, som i den grad undervurderer
de enkelte personers egen mulighed for at træffe
valg. Vi mener ikke, at det kan være rimeligt, at
man bestemmer herindefra, at man ikke skal
kunne kontaktes i fritiden af eksempelvis en
assurandør. Vi mener, at den enkelte har mulighed for at afvise henvendelsen, hvis den enkelte
ikke ønsker den henvendelse.
Vi mener helt generelt, at vi har forbud nok i
Danmark, og dette er endnu et område, hvor SF

ønsker et forbud. Vi mener også, som en ordfører tidligere har været inde på heroppefra, at
man ved hjælp af den regel, der er i den eksisterende lovgivning om fortrydelsesret - jeg
mener, den gælder i 14 dage efter, at man har
modtaget forsikringsbestemmelserne - har
mulighed for at få omgjort en aftale, man har
indgået ved en telefonhenvendelse, hvis forbrugeren alligevel ikke ønsker den indgået.
Vi mener, at den enkelte forbruger dels har
mulighed for i første omgang at afvise den henvendelse, der kommer, og dels efter gældende
lov har mulighed for at fortryde det køb, man
har aftalt ved en sådan henvendelse.
Derfor mener vi ikke, der er brug for det
initiativ, som SF her kommer med, og derfor
støtter vi ikke SF's lovforslag.";Kristian Thulesen Dahl
29567;name_party;":
I Enhedslisten er vi enige i, at der skal gøres
noget ved det problem, som SF her har gjort
opmærksom på, og derfor kan vi støtte lovforslaget.
Vi mener, at det er rigtigt, som SF skriver i
bemærkningerne, at det især er et problem, at
der på det finansielle marked er pengeinstitutter, der også udbyder forsikringsprodukter og
derfor kan lægge et pres på deres kunder. Kunder, som har andre forretningsmæssige forbindelser med banken, kan blive sat under et utilbørligt pres fra banken i henseende til også at få
tilbud om forsikring, og det alene er efter vores
opfattelse tilstrækkelig grund til at vedtage SF's
forslag.
Så vil jeg blot sige til hr. Lars Jørgensens
bemærkning om, at det kan være et problem, at
vi blandt mennesker med lavindkomst kan
opleve, at der er nogle, der ikke får tegnet de
nødvendige forsikringer, at det ikke er et uvæsentligt problem i det boligkvarter, jeg bor i. Dér
har vi endda begrundet mistanke om, at der er
forsikringsselskaber, der simpelt hen ikke
ønsker at forsikre vore beboere: det er en grovhed af rang, men det er altså et helt andet problem. Det er ikke et irrelevant problem, men det
er en helt anden sag, som hr. Lars Jørgensen her
bringer på bane, og hvis han vil være med til at
hjælpe os med det problem, vil vi være meget
glade for det.";Keld Albrechtsen
30879;name_party;":
Tak til ministeren og ordførerne, især selvfølgelig til hr. Keld Albrechtsen for den umiddelbare
støtte til forslaget, som det foreligger. Men jeg er

Fredag den 24. februar 1995 (L 161)
også glad for, at en lang række andre ordførere
har givet udtryk for forståelse for de problemer,
vi har rejst med dette lovforslag, og for, at man
langt hen ad vejen deler vores intentioner om at
få gjort noget ved problemet.
Jeg vil godt sige, at den undtagelse, der ligger
i den såkaldte dørsalgslov, når det drejer sig om
forsikringer, for os at se ikke kun er et problem i
den forstand, at der finder et misbrug sted. Vi
mener faktisk også, at den regelrette brug af den
undtagelse, som forsikringsselskaber og andre
med fuld ret udnytter, er et problem ud fra en
forbrugerpolitisk synsvinkel. Hensynet til privatlivets fred burde betinge, at man ikke uanmodet modtager henvendelser fra erhvervsdrivende i sit eget hjem, hverken personligt eller
via telefonen, om køb og salg af det ene eller det
andet.
I USA, hvor adgangen til at henvende sig til
forbrugerne er langt mere vidtgående og faktisk
helt liberaliseret, som hr. Thulesen Dahl formentlig ville foretrække det, er det et meget
stort problem i forhold til, hvad det er i Danmark. Det har faktisk den konsekvens, at det
stort set er umuligt at tale i telefon med hinanden i USA. Man har nemlig telefonsvarer på,
fordi 90 pet. af de henvendelser, der kommer til
private forbrugere, er fra erhvervsdrivende, der
udnytter deres liberalistiske ret til at genere
almindelige forbrugeres privatliv, helt i overensstemmelse med hr. Thulesen Dahls visioner
for samfundsudviklingen.
Så vi mener, at man burde afskaffe denne
adgang til uanmodet henvendelse til forbrugerne af hensyn til forbrugernes sikkerhed for at
kunne være i fred for kommercielle interesser
hjemme hos sig selv.
Ministeren var inde på, at det kun drejer sig
om én ud af fem undtagelser. Det er ganske rigtigt, at vi har valgt at tage det, som vi mener
giver det største problem i øjeblikket. Jeg ved
ikke, om man skal opfatte ministerens bemærkninger på den måde, at der er overvejelser i
regeringen om at fjerne andre af undtagelserne,
for det kunne vi eventuelt godt være med til at
diskutere.
Når vi så har taget den side af sagen, der er
den helt principielle holdning om, at man skal
kunne være i fred i sit eget hjem i forhold til
kommercielle interesser, kommer spørgsmålet
om, hvordan den nuværende undtagelse bliver
administreret, og der ligger adskillige eksempler, som er veldokumenterede via Forbrugerrådet og i forskellige aviser, på, at den nuværende undtagelse i vidt omfang bliver misbrugt.

3557

Det handler bl.a. om, at virkeligheden i den
finansielle verden er anderledes, end den var,
da man oprindelig indførte denne undtagelse. I
dag er det i høj grad bankerne, der henvender
sig om forsikringsforhold, fordi man har fået de
finansielle supermarkeder, og det er et forhold,
som man ikke har taget højde for, da man lavede undtagelsen.
Det er veldokumenteret, at adskillige banker
bruger denne undtagelse til at sige noget om
forsikring i starten af en samtale eller i et brev
og derefter benytter lejligheden til at tilbyde alle
mulige andre former for finansielle produkter i
retning af investerings- og opsparingsordninger, som ministeren også var inde på. Jeg er glad
for, at en lang række ordførere, også ordførerne
fra Venstre og fra De Konservative, har udtrykt
forståelse for, at det problem ikke er acceptabelt,
og at vi kan tage en fordomsfri debat under
udvalgsbehandlingen om, hvordan vi får det
stoppet.
Jeg noterede mig, at fru Inge Dahl-Sørensen
lagde op til, at branchen selv kunne udarbejde et
regelsæt. Ja, det kunne de have gjort for længe
siden, hvis de var interesseret i at løse problemet. Man kan sige, at det er et typisk eksempel
på den megen snak fra Venstres og De Konservatives side om frivillige aftaler. Frivillige aftaler kommer ikke frivilligt, og derfor er frivillige
aftaler på nogle områder, hvor der er overordnede samfundsmæssige hensyn, noget vås.
Det, der kan være tale om her, er, at hvis
Folketinget vil, kan vi sætte så meget magt bag
vores ønske om, at der sker noget, at branchen
får en meget kort frist til selv at løse problemet
med en trussel hængende over hovedet om, at
hvis ikke det sker på tilfredsstillende vis, kommer der et lovgivningsinitiativ.
Hvis det er meldingen fra Venstre, synes jeg,
det er en fin melding, for så betyder det, at
branchen har et par måneder her i foråret til at
komme med et udspil om et regelsæt og en sikkerhed for, at det bliver overholdt på en måde,
som lever op til ambitioner og intentioner hos et
flertal i Folketinget. Så er det på plads.
Hvis det ikke sker, må jeg forstå bemærkningerne i dag sådan, at der vil være et meget bredt
flertal, der ønsker at sætte lovgivningsmagt bag
kravet om, at som minimum skal den undtagelse, der i dag eksisterer, respekteres, og at det
kun er på risikoforsikringsområdet, der er åbnet
adgang til at henvende sig til folk, og ikke på
noget som helst andet område.
j

3558

Fredag den 24. februar 1995 (L 161)

Så vil jeg godt sige til hr. Thulesen Dahl, som
mener, at SF undervurderer folks evne til selv at
træffe egne valg, at det synes jeg er at vende tingene fuldstændig på hovedet og gøre sort til
hvidt.
Det, vi lægger op til, er netop, at folk selv kan
vurdere, om de har behov for at revurdere deres
forsikringsforhold eller tegne nye forsikringer,
og at folk derfor helt frivilligt, helt selvstændigt,
helt på eget initiativ kan henvende sig til et forsikringsselskab eller en anden institution, der
tilbyder forsikringer, og derefter tegne dem, de
har brug for.
At friheden skulle være erhvervslivets frihed
til at ringe folk op, uden at de har bedt om det,
er altså en meget speciel form for frihed, men jeg
er godt klar over, at det er den, hr. Thulesen
Dahl går mest ind for: erhvervslivets frihed til at
genere folk i deres eget hjem.
Når det drejer sig om skriftlige reklamer, er
der dog trods alt kommet en mulighed for, at
man pænt kan sige nej tak til erhvervslivets frihed til at postomdele reklamer og på den måde
undgå det spild, der ligger dér. Den mulighed
eksisterer ikke i forhold til forsikringsbranchen i
dag, at man kan sætte et mærkat på sin telefon
og sige, at man i hvert fald gerne vil være fri for
at blive ringet op hele tiden af forsikringsselskaber eller banker, der vil prakke én produkter på,
som man ikke ønsker.
Jeg går så meget ind for folks frihed, at jeg
synes, de skal have lov til at træffe deres egne
beslutninger om, hvorvidt de vil henvende sig
til en forretningsdrivende for at købe nogle af
hans produkter.
Hvis der skulle være et problem i den lave
forsikringsdækning, som også hr. Lars Jørgensen var inde på, mener jeg, at man må lave
oplysningskampagner. Det kunne branchen
eventuelt selv gøre. Der er rig adgang til at
reklamere og til at informere og til at skrive
rundt, og det kunne også være, at man fra det
offentliges side skulle gøre opmærksom på
behovet for en vis forsikringsdækning. Det er
jeg helt åben over for, men at en underdækning
på et bestemt område skulle føre til, at man
giver erhvervsdrivende ret til at henvende sig
uanmodet, synes jeg er at gå alt for vidt.
Endelig skal jeg sige, at problemet med en
forbedret efterlevelse og med sanktioner, som
også ministeren var inde på, mener jeg er et
spørgsmål, som udvalgsarbejdet må kunne
afklare. Jeg opfatter også ministerens tilsagn om,
at der er behov for en forbedret efterlevelse og

sanktionsmulighed, som et tilsagn om, at man
fra regeringens side vil gå ind i et arbejde med
henblik på at sikre som et minimum, at den
nuværende undtagelsesregel bliver overholdt i
alle tilfælde.
(Kort bemærkning).";Jørn Jespersen
38596;name_party;":
Nu kan hr. Jørn Jespersen og jeg selvfølgelig
tage en lang debat om, hvad begrebet frihed
betyder. Det er ikke sikkert, det er særlig interessant i dag. Men jeg vil sige til hr. Jørn Jespersen, at hvis vi antager, at det er rigtigt, som hr.
Jespersen siger, at forbrugerne helt generelt ville
føle sig meget, meget generet af de telefonopringninger, som ville forekomme, hvis man
gav en udvidet mulighed for, at erhvervsdrivende kunne henvende sig til forbrugerne,
hvis forbrugerne følte sig godt tossede i hovedet
og mente, at det var rigtig irriterende, mon så
ikke forbrugerne ville reagere meget negativt
over for dem, der henvender sig, på en sådan
måde, at markedsmekanismerne ville sørge for,
at antallet af henvendelser ville dale.
Kunne man ikke forestille sig, at en erhvervsdrivende kunne have den tanke: Hvorfor ofre
omkostninger på at have folk til at ringe forbrugere op, som føler sig generet af det? For det er
nok ikke den bedste vej til at få solgt sit produkt.
Det er tværtimod rigtig dårlig markedsføring og
rigtig dårlig reklame for det pågældende firma.
Så man kunne godt forestille sig, at der var
sådan nogle mekanismer, der kunne komme i
anvendelse, men det er ikke sikkert, at de mekanismer overhovedet findes i hr. Jørn Jespersens
verdensbillede.
Bjøm Elmquist (RV):
Jeg var desværre nødt til at forlade salen et ganske kort sekund for et øjeblik siden, og da jeg
kom ind igen, var min mulighed for at komme
på talerstolen, inden ordføreren for forslagsstillerne svarede, forskertset. Det beder jeg om forladelse for.
Jeg skal tilkendegive mit partis holdning til
forslaget og sige, at vi er på det rene med, at der
indimellem finder misbrug sted. Det dokumenteres f.eks. af forskellige udsendelser i fjernsynet
optaget med skjult kamera. Det bekræftes også
af de henvendelser, vi vel alle sammen som
politikere får fra vælgere, som mener, at det ikke
er alle, der har helt rent mel i posen og holder
sig til de regler, som gælder og bør gælde på
dette område. Så noget bør der gøres.

Fredag den 24. februar 1995 (L 161)
Vi mener også at vide, at der hos Forbrugerombudsmanden i øjeblikket er en konkret gennemgang af sådanne klager, og jeg ved også fra
branchen, at Assurandør-Societetet ser med stor
alvor på disse ting: det har de i hvert fald tilkendegivet over for os. Jeg mener også, der ligger et
brev sendt til alle folketingsmedlemmerne eller i hvert fald til ordførerne, nej, jeg tror, det
er medlemmerne af Folketingets Retsudvalg,
der har modtaget det - hvor de går ind i overvejelser om at stramme op på det her. Vi har klare
tilkendegivelser om, at hvis medlemmer af
Assurandør-Societetet gribes i misbrug af dørsalgsbestemmelserne, så vil der falde brænde
ned, så vil der være skarpe reaktioner.
Vi er meget enige i det, som justitsministeren
sagde i sit indlæg - også i, at det godt kan gå
hen og ende med at vende den tunge ende
nedad, hvis vi fjerner denne undtagelse fra
loven. Vi mener, der er en reel risiko for, at der
er nogle, som kommer i klemme, for der indtræder det, man kalder en forsikringsbegivenhed,
og det vil typisk være de samme mennesker, der
ikke er klædt på til at kunne klare det selv, og
som måske ikke er helt så meget oppe på dupperne - hvis det er tilladt at bruge det udtryk fra
Folketingets talerstol - med hensyn til at fungere
i samfundet og have sig forsikret til fingerspidserne.
Og på disse præmisser er vi ikke indstillet på
i hvert fald for nærværende at støtte det forslag,
som SF har fremsat.
Jøm Jespersen (SF):
Tak til hr. Bjørn Elmquist for meldingen fra Det
Radikale Venstre. Jeg er glad for, at også Det
Radikale Venstre anerkender, at der sker et misbrug, og at der skal ske et eller andet for at stoppe dette.
Til argumentet om den sociale slagside vil jeg
gerne sige, at jeg synes, det virker en lille smule
søgt, at man på den ene side argumenterer for,
at der er nogle, der ikke får en forsikringsdækning, medmindre det er muligt at rette uanmodet henvendelse til dem, og på den anden side
må konstatere, at den adgang har branchen haft
i mangfoldige år, uden at løse det problem, man
påstår man ikke kan gøre noget ved, hvis denne
her forsikringsundtagelse forsvinder. Så man
må altså konstatere, at det, at undtagelsen hidtil
har været der, ikke har løst problemet, og derfor
er logikken en lille smule svigtende.

3559

Hvis der skulle være noget om sagen, så vil
jeg godt sige, at jeg ikke tror, at man - som den
konservative ordfører var inde på - kan sige, at
det generelt er efter indkomst, man har problemer med at overveje sine forsikringsforhold. Det
er i virkeligheden en lille smule groft at sige, at
mennesker med en lav indkomst generelt skulle
have sværere ved at overskue deres forsikringsbehov end folk med en højere indtægt. Sådan
tror jeg ikke det hænger sammen.
Men hvis der er visse gruppe, hvor man kan
sige, at der er et problem med en for lav forsikringsdækning, så må man da lave en informationskampagne fra branchens eller det offentliges side, hvor man gør opmærksom på problemet i stedet for at komme ud i det, som jeg i virkeligheden synes er en grov form for formynderi, hvor man siger, at der her er nogle ting, som
folk ikke selv kan finde ud af, og derfor skal der
uanmodet ringes til dem.
Det er i virkeligheden lidt sjovt, at SF, som
meget ofte bliver beskyldt for at have en formynderisk holdning til folk, skal høre fra Fremskridtspartiet, at der her er noget, som den brede befolkning ikke selv kan finde ud af og derfor skal ringes op af et forsikringsselskab eller
en bank uden at have bedt om det. Det er da
Fremskridtspartiet, der her har en formynderisk
holdning, når de mener, at folk ikke selv kan
overskue deres egne forhold.
Med hensyn til forsikringsselskaberne: Det er
jo ikke kun forsikringsbranchens, de gamle, de
små forsikringsselskabers overholdelse af denne
regel, der er til debat: det er i meget høj grad
banksektorens overholdelse af disse regler, der
er til debat, for det er i meget høj grad de store
banker, der misbruger den nye situation, de er
kommet i, til at få solgt nogle af deres traditionelle bankprodukter ved at bruge forsikringsundtagelsen. Det er her meget væsentligt hvordan vi end lander med det her forslag - at
det ikke kun er nogle regler, der gælder den traditionelle forsikringsbranche, men at det også
bliver en skærpelse af den eksisterende lovtilstand, der sikrer, at bankerne overholder reglerne.
Til sidst til hr. Thulesen Dahl, som forestiller
sig, at markedsmekanismen - som jo for hr.
Thulesen Dahl og Fremskridtspartiet altid er et
trylleord - kan løse alt. Hr. Thulesen Dahl forestiller sig, at hvis alle erhvervsdrivende måtte
ringe til alle forbrugere og sælge alle varer, så
ville det hele løse sig af sig selv, for så ville forbrugerne sige nej til de uanmodede henvendelser, som de ikke brød sig om.

3560

Fredag den 24. februar 1995 (L 161)

Ja, hr. Thulesen Dahl kan forestille sig mange
forkerte ting og gør det ofte, men virkeligheden
er ham imod, fordi virkeligheden dér, hvor man
har gennemført hr. Thulesen Dahls eksperiment
og liberaliseret adgangen til at henvende sig til
forbrugerne, viser, at antallet af henvendelser
stiger, det eksploderer, og derfor virker markedsmekanismen ikke, som den gør i hr. Thulesen Dahls lille minilærebog om markedsmekanismer. Den virker som så ofte helt uhensigtsmæssigt, og derfor er det altså en god ting at
regulere den.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Kristian Thulesen Dahl
46079;title_name;"Jeg foreslår, at lovforslaget henvises til Retsudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

Den næste sag på dagsordenen var:
3) Første behandling af beslutningsforslag nr.
. B 41:
Forslag til folketingsbeslutning om sikring af
de små EU-landes rettigheder.
Af Keld Albrechtsen (EL) og Frank Aaen (EL).
(Fremsat 17/1 95).
Sammen med denne sag foretoges den under
punkt 4 på dagsordenen opførte sag, nemlig:
4) Første behandling af beslutningsforslag nr.
B 43:
Forslag til folketingsbeslutning om begrænsning af Europa-Parlamentets beføjelser.
Af Keld Albrechtsen (EL) og Frank Aaen (EL).
(Fremsat 24/1 95).
Forslagene sattes til forhandling.

Forhandling";Formanden
46846;title_name;":
Regeringen forudser som bekendt en procedure
med tre trin for forberedelsen af regeringskonferencen i 1996.
Første trin består i at kortlægge de emner,
som de fjorten andre lande kan tænkes at rejse.
Det sker i et udvalg med deltagelse fra en række
ministerier og med undertegnede som formand.
Sideløbende med dette arbejde udarbejder
det Sikkerheds- og Nedrustningspolitiske
Udvalg en rapport om Danmarks sikkerhedspolitiske situation. Arbejdet med begge disse
papirer ventes afsluttet hen på foråret.
Som andet trin forudser regeringen en intens
og fordomsfri offentlig debat. Det er afgørende,
at der bliver bred folkelig debat, inden regeringskonferencen går i gang i 1996, og jeg synes
allerede, den debat er godt i gang.
Det tredje trin er, at regeringen i samarbejde
med Folketingets politiske partier vil udarbejde
et dansk forhandlingsgrundlag med henblik på
regeringskonferencen.
Parallelt med de danske forberedelser foregår
der også en todelt forberedelse af regeringskonferencen i Bruxelles, hvor den første del vedrører EU-institutionerne. Hver EU-institution
udarbejder en rapport med sin vurdering af
Traktaten, således som den har fungeret, siden
den trådte i kraft 1. november 1993. Dette arbejde afsluttes inden afholdelsen af Det Europæiske Råd i Cannes i juni 1995.
Rådet er gået i gang med arbejdet, og til brug
for Rådets rapport har regeringen udarbejdet et
notat om de danske erfaringer med Traktaten,
hvilket har været drøftet i Europaudvalget her i
Folketinget den 3. og den 9. februar. Jeg går ikke
for vidt, når jeg siger, at notatet fik en god modtagelse.
Der var også i udvalget tilfredshed med den
procedure, som regeringen havde valgt. Den
gav Folketingets partier mulighed for at give
udtryk for deres synspunkter. Regeringen har så
efter at have rådført sig med Europaudvalget
justeret notatet. Der er i meget vidt omfang taget
hensyn til partiernes bemærkninger og synspunkter. Papiret er nu overgivet det franske formandskab.
Anden del af forberedelserne i Bruxelles vedrører den refleksionsgruppe, der blev nedsat på
Korfu-topmødet i juni 1994. Gruppen påbegynder sit arbejde i juni 1995. Formålet er at udarbejde ideer og valgmuligheder vedrørende de

Fredag den 24. februar 1995 (B 41 og B 43)
spørgsmål, der skal drøftes på regeringskonferencen. Arbejdet skal være afsluttet til Det Europæiske Råds møde i Madrid i december 1995.
Regeringskonferencen ventes herefter indkaldt i
starten af 1996.
, Denne tidsplan betyder, at en dansk stillingtagen til de konkrete emner på regeringskonferencen må afvente den brede folkelige og
offentlige debat, der fører frem til udarbejdelsen
af regeringens forhandlingsgrundlag - og af den
grund kan regeringen ikke støtte beslutningsforslagene.";Niels Helveg Petersen
49590;name_party;":
Jeg vil indledningsvis godt knytte nogle
bemærkninger til det samlede sæt af beslutningsforslag, som Enhedslisten har fremsat, og
som vi tager fat på at behandle nu. Regeringen
har, som også udenrigsministeren var inde på,
lagt op til en bred folkelig debat forud for stillingtagen til et dansk forhandlingsoplæg til
regeringskonferencen i 1996.
I stedet for at lade den debat løbe, i stedet for
at lade befolkningen få mulighed for i studiekredse, i grupper, i kontakt med politikere at
gennemføre debatten, så har Enhedslisten nu
ønsket at fremprovokere ikke bare sine egne
svar, men også de øvrige politikeres svar på det,
der burde være resultatet af debatten.
Vi ønsker ikke fra Socialdemokratiets side at
underløbe den folkelige debat, der skal være, og
vi vil lytte til, hvad der kommer. De bemærkninger, som jeg nu knytter til de to beslutningsforslag, vi nu behandler, og til de beslutningsforslag, vi kommer til at behandle senere, skal
selvfølgelig tages med det forbehold, at vi vil
lade os påvirke af de argumenter, af de synspunkter, af de tilkendegivelser, der vil komme
under den debat, vi forventer der vil være fra nu
af og frem til regeringskonferencen.
Ser vi på de to konkrete beslutningsforslag, så
drejer det første sig om sikring af de små
EU-landes rettigheder. Vi er i Socialdemokratiet
tilhængere af, at hvert land fortsat skal udpege
mindst ét medlem af Europa-Kommissionen. Vi
finder, at stemmevægtene i Ministerrådet bør
forblive uændret, men vi er ikke afvisende over
for, at der kan ske en vis hensyntagen til landenes størrelse, hvilket f.eks. kan ske ved, at der til
kvalificeret flertal foruden 2/3 af stemmerne i
Ministerrådet kræves, at lande, der tilsammen
har og repræsenterer halvdelen af befolkningen
i EU, stemmer for.

3561

Spørgsmålet om formandskabet mener vi må
indgå i forhandlingerne, herunder spørgsmålet
om fælles formandskab mellem flere lande: der
har været synspunkter på bordet, og de må
drøftes.
Vi er tilhængere af, at hvert land fortsat skal
have en dommer ved EF-Domstolen. Jeg forstår
i øvrigt slet ikke, at det spørgsmål rejses. Det er,
som om de eneste, der finder på at sætte spørgsmålstegn ved, om hvert land skal have en dommer, er Enhedslisten. Det synes jeg er en helt
tåbelig måde at angribe det her på.
Jeg forstår heller ikke, hvad Enhedslisten
mener med, at stemmefordelingen i EuropaParlamentet ikke må ændres til ugunst for de
små lande. Vi er tilhængere af, at de nye lande,
der kommer ind, parallelt med de lande, der er
medlem i dag, får et antal medlemmer i EuropaParlamentet og et antal stemmer i Ministerrådet,
der relaterer sig til deres indbyggertal, sådan
som vi allerede kender det. Og så ønsker vi
selvfølgelig, at det fortsat skal være muligt for
hver medlemsstat at tale på sit eget sprog.
Det andet beslutningsforslag er et forslag,
hvor Enhedslisten ønsker at begrænse EuropaParlamentets beføjelser: det ønsker vi ikke fra
Socialdemokratiets side. Vi ønsker hverken, at
de skal begrænses eller udvides ved de kommende drøftelser i forbindelse med regeringskonferencen.
Vi ønsker i øvrigt heller ikke, at beslutningsproceduren i relation til parlamenternes medvirken udbygges, så der dannes et tredje kammer bestående af repræsentanter for de enkelte
landes parlamenter.
Så vidt jeg kan se, er disse beslutningsforslag
fra Enhedslisten i virkeligheden beslutningsforslag, der går ud på at gøre det umuligt at udvide
Den Europæiske Union med de nye ansøgerlande. Det ved vi godt er Enhedslistens politik, for
det stemte vi nemlig om i tirsdags. Fra Socialdemokratiets side ønsker vi ikke at skubbe de nye
demokratier i Østeuropa fra os. Vi ønsker tværtimod at byde dem velkommen - også i EU. Vi
kan derfor ikke støtte de to forslag, der er fremsat.
(Kort bemærkning).";Klaus Hækkerup
53367;name_party;":
Når jeg beder om ordet nu, er det, fordi der fra
både udenrigsministerens og hr. Klaus Hækkerups side blev henvist til, at vi nu skal have en
offentlig debat.

3562

Fredag den 24. februar 1995 (B 41 og B 43)

Jeg har fuld forståelse for, at regeringen i dag
kan have vanskeligt ved at gå ind i substansen
omkring disse her enkelte forslag. Derimod
synes jeg, det er en god ting, hvis partierne gør
det, og derfor er jeg glad for, at hr. Klaus Hækkerup går ind og tager fat i debatten om de
enkelte punkter.
Med disse forslag vil vi fra Enhedslistens side
ikke forudskikke konklusionerne vedrørende et
dansk memorandum, men vi vil gerne se, om
man i udvalgsarbejdet kan nå så langt, at man
f.eks. i en beretning fra et flertals side siger, at
der er et flertal i Folketinget, som f.eks. vil sikre
de små landes rettigheder i EU. Det kunne man
nå frem til allerede i den her folketingssamling
ved hjælp af en beretning fra udvalget. Det er i
hvert fald, hvad Enhedslisten vil prøve at opnå
med disse forslag. Dette blot til en præcisering
af, hvad der er vores sigte med denne debat.
Og så en tak til hr. Klaus Hækkerup, fordi
han gik ind i debatten og kommenterede de forslag, som vi har fremsat.";Keld Albrechtsen
54589;name_party;":
Venstre er imod Enhedslistens to forslag. Vedrørende B 41 vil jeg sige, at vi er imod at fastsætte ultimative krav, når vi skal ind i en forhandling med 14 andre lande. Vi er nødt til i alle lande at bøje os mod hinanden.
Det andet forslag om begrænsning af EuropaParlamentets beføjelser er vi imod, fordi vi
mener, det er et udemokratisk forslag.";Charlotte Antonsen
54953;name_party;":
Enhedslistens respekt for folkeafstemninger kan
være på et meget lille sted. Når vi ser på de 8
beslutningsforslag, som vi behandler i dag, så er
det jo tydeligt, at Enhedslisten ikke alene forsøger at rulle udviklingen tilbage til før
Maastricht-Traktaten. Nej, udviklingen skal
også rulles tilbage til før traktaten om det indre
marked, ja, endda til før Romtraktatens tilblivelse. Og det på trods af, at den danske befolkning
sagde ja til Romtraktaten i 1972, til det indre
marked i 1986 og til Maastricht-Traktaten med
Edinburghforbeholdene i 1993.
Det Konservative Folkeparti kan derfor ikke
støtte B 43, der vil fjerne de beføjelser, EuropaParlamentet har fået med Fællesakten og
Maastricht-Traktaten.
Vi kan heller ikke støtte B 41, der udelukker
muligheden for at indføre en sikkerhedsventil i
Ministerrådets afstemningsregler, således at et
befolkningsflertal i EU ikke kan blive dikteret
retsakter af et kvalificeret flertal.

Vi kan ikke støtte de to beslutningsforslag.";Kent Kirk
55955;name_party;":
Før jeg går i gang med min egentlige ordførertale, er der lige et par principielle ting, jeg vil
nævne.
Forleden dag lagde Enhedslisten op til en
dagsorden, hvor Folketinget skulle opfordre
regeringen til at skabe en bred offentlig debat
med inddragelse af Folkebevægelsen og JuniBevægelsen forud for regeringskonferencen. I dag
har Enhedslisten så her i Folketingssalen en
række frit i luften svævende forslag til debat.
Det er uklart, om det er Enhedslistens samlede
oplæg til et memorandum, og hvis det er tilfældet, så sker det jo uden den forudgående folkelige debat, som Enhedslisten forleden dag fandt
så vigtig.
Jeg må indrømme, at vi i SF's folketingsgruppe er noget forbløffet over disse forslag og formålet med at fremsætte dem som en pakke. Er
det de ting, Enhedslisten prioriterer? For så må
jeg lige minde om, at Enhedslisten også kalder
sig et grønt parti - og jeg vil her indskyde, at det
drøftes meget i SF's folketingsgruppe, om det
ikke er en falsk varebetegnelse. Men alligevel:
Hvor er den grønne linje?
Og så til de forskellige forslag: Beslutningsforslag nr. B 41 vil sikre de små landes rettigheder i EU, og da Danmark er et lille land, så er det
klart i vores interesse, at dette udgangspunkt for
Danmarks vedkommende slås fast på regeringskonferencen.
Jeg har blot nogle enkelte yderligere kommentarer: Til forslaget om blokerende mindretal
går jeg ud fra, at der er tale om, at de skal sættes
i forhold til det antal lande, EU udvides med, så
det bliver den relative andel af stemmer, der
ikke må ændres. Ender EU med at omfatte alle
de øst- og centraleuropæiske lande samt de baltiske - det skal ikke være nogen hemmelighed,
at det er SF's politik - så kan man næppe forvente, at Danmark, som det er tilfældet i dag,
kan skaffe et blokerende mindretal sammen
med et stort og et par små lande.
Jeg går ud fra, at Enhedslisten ikke har ment,
at det fortsat skal kunne lade sig gøre. Hvis det
er tilfældet, så kan Enhedslisten jo blot sige det,
som det er: at man ikke ønsker de østeuropæiske lande optaget. Det er ærlig snak. SF er ikke
enige heri, for det ville for at sige det mildt være
en katastrofe for de lande og for vores eget land,
men hvis Enhedslisten mener det, så skal det
frem.

Fredag den 24. februar 1995 (B 41 og B 43)
Med denne kommentar skal jeg ikke sige
mere til dette forslag andet end, at det er ét forslag blandt de formentlig mange, der cykler
rundt i Europa. Alle landene har en interesse i at
bevare deres indflydelse, men hvis man vil en
udvidelse, så er det nok nødvendigt at se i øjnene, at der kun er 100 pct.s indflydelse til deling.
Der skal ikke være tvivl om, at SF lægger
vægt på, at Danmark fastholder det nationale
kompromis, hvor den nuværende traktat indeholder en balance mellem store og små lande, og
denne balance skal fastholdes.
Og så til forslaget om begrænsning af Europa-Parlamentets beføjelser. Enhedslisten har
ganske ret i sin måske lidt kortfattede og firkantede analyse af institutionernes kamp, herunder
Parlamentets kamp for at blive et rigtigt parlament. Nu har Enhedslisten valgt enkelte områder ud, som regeringen skal lave forslag til traktatændringer om. Jeg er lidt i tvivl om, hvorvidt
det egentlig er nødvendigt med traktatændringer på de enkelte områder, som Enhedslisten af
uransagelige grunde har valgt at hive frem, men
SF er enige med forslagsstillerne i det principielle: At opmærksomheden skal rettes mod den
rolle, Parlamentet spiller i sin stadige kamp for
mere magt.
Det er ikke via udvidelse af Parlamentets
beføjelser, at det demokratiske underskud fjernes. Det demokratiske underskud fjernes ved, at
de nationale parlamenter inddrages i beslutningsprocessen på en sådan måde, at de får initiativret. Hermed igangsættes en proces, der
skal gøre EU-spørgsmål til et integreret led i
den demokratiske debat i de enkelte lande.
Vi ser derfor med interesse på de overvejelser, som det franske parlament har gjort sig om
udviklingen af de nationale parlamenters indflydelse. Det franske Europaudvalg har således
angivelig foreslået, at der skabes et interparlamentarisk udvalg, som skal bestå af parlamentsmedlemmer fra de nationale parlamenter.
Udvalget skal ganske vist kun rådgive om
direktivudkast, men det giver da mulighed for
en demokratisk debat, som er absolut nødvendig.
Formentlig kommer der andre forslag frem,
for i takt med at EU udvikler sig, indskrænkes
de nationale parlamenters indflydelse, medmindre de begynder at agere. Det er dén proces, vi
skal have fremmet, for først da får vi en reelt
demokratisk debat, først da kan de nødvendige
spørgsmålstegn ved EU's ageren blive sat.

3563";Anne Baastrup
60587;name_party;":
Jeg må sige, at den modtagelse, som Enhedslistens to forslag, B 41 og B 43, har fået, ikke kan
overraske nogen, men der er alligevel anledning
til at beklage den måde, Enhedslistens to forslag
foreløbig er blevet modtaget på.
Udenrigsministeren startede med at redegøre
for køreplanen for regeringskonferencen og sagde nogle ting om, at vi jo skulle diskutere de her
emner osv., at der var en køreplan, og at der
skulle være en offentlig debat.
Flere ordførere har allerede været inde på, at
vi jo skal lade os påvirke af debatten, og vi jo
skal i gang med forhandlinger osv., og så kan
det jo ikke nytte noget, at vi står og diskuterer
sådan nogle forslag. Jeg synes ikke, det er en
rimelig måde at tage stilling til to konkrete forslag på, når vi nu ved, at vi har det grundlæggende princip i dansk ret, at nyere lov går forud
for ældre lov. Det betyder også, at Folketinget
sagtens kan markere sin politiske holdning til
nogle forskellige emner, som vi senere skal forhandle om, og hvor. vi må erkende, at der vil
være nogle områder, hvor vi måske har nogle
holdninger, der ikke kan vinde gehør i de forhandlinger, der kommer på regeringskonferencen i 1996.
Men det betyder jo omvendt ikke det, som en
del ordførere åbenbart har konkluderet, nemlig
at vi ikke har mulighed for i Folketinget at tage
stilling nu, at vi ikke har nogen holdning nu, og
at partierne er holdningsløse. Selvfølgelig må
partierne have nogle grundlæggende politiske
holdninger til de emner, som Enhedslisten her
fremlægger. Så kan man selvfølgelig i de forhandlinger og den debat, som kommer, se, om
man bliver nødt til at lade sig overbevise af
argumenter og så ændre sin holdning på visse
områder.
Derfor skal jeg også sige, at i Fremskridtspartiet har vi opfattet den foreløbige debat om disse
forslag lidt i stil med den måde, som hr. Uffe
Ellemann-Jensen under debatten i tirsdags havde indtryk af at en folkeafstemning osv. skulle
foregå på, nemlig ved at vi på et eller andet
senere tidspunkt skal tage stilling til en eller
anden pakke omkring EU-forholdene - og så
bliver befolkningen reelt taget som gidsler.
Det, vi derimod skal - og som vi i Fremskridtspartiet ønsker - er, at vi får diskuteret det
politiske indhold, de enkelte politiske emneområder, og dér må vi som parti selvfølgelig markere den politiske overbevisning, den politiske
holdning, som vi har til det konkrete forslag, der

3564

Fredag den 24. februar 1995 (B 41 og B 43)

fremlægges, og selvfølgelig derudfra lade os
påvirke af den debat, der også vil komme ved,
at partierne fremlægger deres politiske holdninger.
Til de to konkrete forslag, som vi behandler
nu: Med hensyn til forslaget om sikring af de
små EU-landes rettigheder vil jeg sige, at Fremskridtspartiet er yderst positiv over for forslaget. Vi synes, det er en god idé, pkt. 1, at vi fortsat skal udpege et medlem af Europa-Kommissionen, pkt. 2, at stemmevægten i Ministerrådet
ikke ændres til ugunst for de små lande, pkt. 3,
at der ikke indføres afstemningsregler, som
bygger på landenes folketal, pkt. 4, at formandskabet stadig går på skift, pkt. 5, at hvert
EU-land fortsat skal have en dommer ved
EF-Domstolen, pkt. 6, at stemmefordelingen i
Europa-Parlamentet ikke ændres til ugunst for
de små lande, og endelig som det sidste punkt
at vi stadig væk skal kunne tale vores eget sprog
i EU. Det er nogle grundlæggende ting, som vi
er yderst positive over for i Fremskridtspartiet.
Der er ét af de her nævnte punkter, hvor vi
har noget, vi gerne vil diskutere under udvalgsarbejdet, og det er med hensyn til pkt. C - som
der står i forslaget - med afstemningsregler,
som bygger på landenes folketal. Vi kan godt se
noget fornuftigt i, at vi ikke skal kunne komme i
en situation, hvor der ville være et antal lande
med et mindretal af befolkningernes folketal,
der kan stemme noget igennem i EU og dermed
påtvinge et flertal af befolkningerne noget, som
de ikke ønsker. Det kan vi godt se noget rigtigt i,
og derfor kan vi også se noget rigtigt i - som hr.
Kent Kirk tidligere var inde på - at man godt
kunne tænke sig en model, hvor et flertal af landenes befolkninger kunne blokere for EU-lovgivningen. Det vil vi gerne være med til at diskutere i udvalget og høre de bemærkninger,
som kommer, men udgangspunktet er altså, at
vi er positive over for beslutningsforslaget.
Med hensyn til det andet beslutningsforslag,
B 43, som handler om begrænsning af EuropaParlamentets beføjelser, så har vi fra Fremskridtspartiets side gentagne gange givet udtryk
for, at vi finder, det er helt uhørt, at EuropaParlamentet for os at se misbruger den kompetence, de allerede har fået, til at kræve mere
magt. De tager nogle sager som gidsler i et spil
for at få mere magt fra Ministerrådet og fra
Europa-Kommissionen, som vi ikke finder er
rimelig, og derfor er vi meget indstillet på de
initiativer, som kommer for at begrænse
Europa-Parlamentets beføjelser.

Derfor kan vi også støtte det beslutningsforslag, der ligger herom, og ser frem til den diskussion, der må komme under udvalgsarbejdet.
(Kort bemærkning).";Kristian Thulesen Dahl
65635;name_party;":
Jeg synes, at hr. Kristian Thulesen Dahls indfaldsvinkel til det her er lidt forkert, for det er jo
ikke sådan, at vi f.eks. i Det Konservative Folkeparti ikke vil diskutere EU-spørgsmålene, før vi
beslutter os op til regeringskonferencen. Vi har
sammen med andre partiers folketingsgrupper
jo hver især fremlagt vores bud på, hvad der
skal være indholdet i det danske memorandum.
Vi havde en forespørgselsdebat her i Folketinget i tirsdags, som var en meget grundig og
heldigvis også god debat, der tog fat på nogle af
de fundamentale ting. Men det, der er uhensigtsmæssigt med denne fremgangsmåde, er, at
man nu lægger op til, at der konkret skal træffes
nogle folketingsbeslutninger på de forskellige
områder, mens vi har debatten kørende i partierne og ude i befolkningen. Det er grunden til,
at vi er nødt til at være afvisende over for det,
som Enhedslisten nu lægger frem. Der er elementer i forslagene, som selvfølgelig er fornuftige, men der er også mange elementer, som man
må være totalt afvisende over for.
Jeg synes, det er interessant at konstatere, at
Fremskridtspartiet og Enhedslisten åbenbart er
ved at finde hinanden i EU-politikken. Vi så det
i tirsdags, og vi ser det nu igen i dag. Det er da
trods alt en melding, der kommer ud til befolkningen: Er der to, der står sammen i dansk
EU-politik, så er det Fremskridtspartiet og
Enhedslisten.
(Kort bemærkning).";Kent Kirk
67038;name_party;":
Jeg vil gerne sige tak til hr. Kristian Thulesen
Dahl, som har givet en fremstilling af, hvad det
er for en debat, Enhedslisten har ønsket med
disse forslag, og som har optaget forslagene i
den ånd, som de er ment, nemlig at det må være
rimeligt, at partierne nu går ind og tilkendegiver
præcise holdninger til bestemte spørgsmål.
Forudsætningen for, at man kan have en
ordentlig offentlig debat, er jo, at partierne er i
stand til at melde ud: Hvad mener vi nu i dag
om de enkelte, konkrete spørgsmål? Først da får
debatten jo kød og blod. Det, hr. Kent Kirk nu er
ude i, er jo, at han indleder debatten med at
lægge et stort røgslør over, hvad der egentlig er
konservativ politik på disse punkter, og det
fremmer altså ikke en debat.

Fredag den 24. februar 1995 (B 41 og B 43)
Hr. Kent Kirks problem er jo også - og han
havde svært ved at skjule det - at han i virkeligheden er ganske positiv over for i hvert fald det
forslag, som vedrører sikring af de små landes
rettigheder. Det kunne man næsten ane mellem
linjerne at han i virkeligheden var ganske positiv over for.
Han rejste det samme spørgsmål, som hr.
Kristian Thulesen Dahl rejste, om et antal lande,
der repræsenterer et folkeflertal, skal kunne
påtvinges noget af et mindretal. Det er da et
synspunkt, som er til at forstå, og en konkret
diskussion, som er væsentlig. Men så forstod jeg
næsten også hr. Kirk sådan, at hvis det kunne
komme ind i forhandlingerne - ligesom hr.
Thulesen Dahl sagde - så var der faktisk noget
at snakke om. Og det synes jeg var en meget
bedre måde at gå ind i debatten på, for så får
den konkret form. Så kan den også foregå ude i
befolkningen og få en sådan form, at det bliver
muligt at få en virkelig debat ikke alene her i
Folketingssalen, og det er faktisk hensigten
med, at vi har rejst debatten også ved at stille de
konkrete forslag her i Folketingssalen.
Vi vil også gerne nå frem til flertalsberetninger i udvalget, beretninger, som kan give en pejling frem til forhandlingerne om memorandummet på, at der faktisk er et flertal i Folketinget,
der mener nogle ganske bestemte ting på nuværende tidspunkt, og derefter kan det så gå videre i debatten og ind til forhandlingerne. Det er
sigtet med det. Det håber jeg hr. Kirk vil opfatte
i den positive ånd, hvori det er tænkt.
(Kort bemærkning).";Keld Albrechtsen
69366;name_party;":
Jeg er på sin vis glad for, at hr. Kent Kirk tager
ordet for en kort bemærkning og på den måde
bidrager til, at vi her i Folketingssalen kan få en
seriøs drøftelse af de her ting, noget, som jeg
tidligere har haft opfattelsen af at der desværre
ikke helt var stemning for.
Jeg må også sige til hr. Kent Kirk, at når hr.
Kent Kirk siger, at forslagene her indeholder
både ting, som er gode, og ting, som De Konservative er imod, så er det også noget, der er til at
forstå.
Jeg kan godt forstå, at man stemmer imod det,
hvis der bliver fremsat et beslutningsforslag,
som man er uenig i: det er jo ren logik. Men hvis
man har den holdning, at man er positiv over
for et beslutningsforslag, ja, at man måske endda støtter det, men stemmer imod det, fordi vi jo
skal have en folkelig debat, så har jeg sværere
ved at forstå det.

3565

Så kan jeg heller ikke forstå, hvorfor man
egentlig vedtager dagsordensforslag under
forespørgselsdebatter, må jeg erkende. Dér vedtager man f.eks., at det, der står øverst på dagsordenen for Danmark i regeringskonferenceforhandlingerne, er udvidelsesspørgsmålet. Jamen
skulle vi nu ikke vente, til debatten er helt
afsluttet, med at begynde at tage stilling til så.
konkrete emner? Det ville jo være konsekvensen, hvis man tog hr. Kent Kirks udgangspunkt.
Det synes jeg er forkert.
Jeg sagde under mit indlæg tidligere, at nyere
lov går forud for ældre lov her i landet, og det
betyder også, at vi kan have en retsstilling på
EU-området, en holdning til spørgsmålet herinde i Folketingssalen, som vi eventuelt senere
reviderer, fordi vi som parti føler, at vi er blevet
klogere på et område, vi er blevet overbevist af
gode argumenter osv.
Jeg har lagt op til, at Fremskridtspartiet er
indstillet på at lade sig overbevise, hvis der er
gode argumenter, der kan overbevise os i
EU-spørgsmålet. Vi kan lade os rykke, men det
er så på baggrund af, at vi har en afklaret holdning, vi ved, hvad vi vil. Så går vi ud i debatten,
tager debatten og bliver så eventuelt overbevist
om noget andet. Derfor synes jeg altså stadig
væk ikke, at argumenterne holder til at afvise
forslagene, medmindre man decideret er uenig i
dem.
Må jeg så endelig sige til hr. Kent Kirk, at når
hr. Kent Kirk forsøger at lave en historie ud af,
at nu er Enhedslisten og Fremskridtspartiet enige om nogle ting, at for Fremskridtspartiet drejer det sig aldrig nogen sinde om, hvem vi samarbejder med, men om, hvad vi samarbejder om.
Hvis forslagene, der bliver fremlagt, er gode, er
vi indstillet på at forhandle og diskutere med de
partier, der er i Folketinget til enhver tid, uanset
hvem det måtte være.
(Kort bemærkning).";Kristian Thulesen Dahl
72009;name_party;":
Hverken hr. Keld Albrechtsen eller hr. Kristian
Thulesen Dahl har været i stand til at overbevise
mig om, at det her er den rigtige fremgangsmåde. Det er jeg nødt til at konstatere. Jeg mener, at
det, partierne burde gøre, er i deres egne folketingsgrupper at fastlægge deres bud ud på,
hvordan den fremtidige EU-politik skal være,
og så kan vi bagefter tage diskussionen, når vi
skal forberede det memorandum, der skal frem
til regeringskonferencen.

3566

Fredag den 24. februar 1995 (B 41 og B 43)

Jeg ser i virkeligheden det her som et forsøg
på at vanskeliggøre den proces, der skal sættes i
gang, for at Danmark kan få en så stærk forhandlingsposition som overhovedet muligt op
til regeringskonferencen. Udenrigsministeren
har jo været inde på alt det, der er sat i gang,
som man afventer, og som partierne så får meldinger om på et givet tidspunkt, og så kan vi partierne imellem - sætte os sammen, og vi kan
også tage en debat i Folketinget om, hvad der
skal være det endelige resultat i form af et
memorandum.
Men jeg ser altså det her mere som et forsøg
fra Enhedslisten på at kaste grus i maskineriet,
og jeg må så konstatere, at Fremskridtspartiet
har valgt den linje, at det vil støtte Enhedslisten i
den politik. Jeg synes, det er sørgeligt, for jeg
husker også, at Fremskridtspartiet for nogle år
siden var stærkt tilhængere af, at man skulle
have en positiv holdning til EU-samarbejdet, og
man skulle påvirke det i den rigtige retning.
Men jeg oplever det nu, som om Fremskridtspartiet har fundet sammen med Enhedslisten for
at prøve på at forhindre Danmark i at føre en
aktiv EU-politik. Det er sørgeligt.
(Kort bemærkning).";Kent Kirk
73673;name_party;":
Jeg vil gerne starte med at ønske hr. Kent Kirk til
lykke. Til lykke med, at VKZ ikke fik flertal ved
sidste valg, for det kunne jo godt have givet
nogle problemer, kan man forstå, for hvordan
skulle en regerings parlamentariske grundlag
have arbejdet sammen med Enhedslisten, samtidig med at det var en VK-regering? Så til lykke
til hr. Kent Kirk med, at han ikke kom i den
situation.
Derudover vil jeg så godt sige, at jeg normalt
har meget stor respekt for Enhedslistens forslag
og synes også, de er både logiske og gennemarbejdede: men der er altså sket et kiks her.
Hr. Kent Kirk gik op og talte for, ligesom CD i
øvrigt mener, at man bør lave en form for dobbeltafstemning, således at man i Ministerrådet
både kigger på antallet af stemmer, og at de
samtidig skal udgøre et flertal af befolkningerne. Hr. Keld Albrechtsen meldte så, at det synspunkt jo var så positivt i forhold til Enhedslistens forslag, at hr. Kent Kirk burde kunne
støtte beslutningsforslaget.
Nu står der jo faktisk det modsatte i beslutningsforslaget. Beslutningsforslag nr. B 41,
punkt C, siger, at der ikke må indføres afstemningsregler, som bygger på landenes folketal.

Jeg vil da gerne spørge, hvordan i alverden man
vil gennemføre en dobbeltafstemningsprocedure, der indebærer, at et flertal af landenes
befolkninger ikke må være imod et forslag,
samtidig med at Enhedslisten nu med højt løftet
fane siger, at man ikke må indføre afstemningsregler, der bygger på landenes folketal. Det er
da et kiks. Det er da det modsatte. Hvis vi vedtog det beslutningsforslag, ville hr. Kent Kirk og
jeg ikke kunne få vores vilje.
Jeg vil da gerne høre, om det er mig, der har
misforstået et og andet, men det er faktisk det,
der står i beslutningsforslaget. Det ligner normalt ikke Enhedslisten at lave den slags fadæser, som jeg opfatter det her som efter det, hr.
Keld Albrechtsen har sagt i dag.
(Kort bemærkning).";Peter Duetoft
75592;name_party;":
Jeg synes, hr. Kent Kirk tidligere holdt et kort
indlæg heroppefra, som på mange måder i sin
substans var logisk, men hr. Kent Kirk røg over
til noget helt andet, da han så skulle afslutte sit
indlæg, nemlig med udtalelsen om, at Fremskridtspartiet jo tidligere havde en positiv holdning til EU-samarbejdet, men nu kan jeg forstå,
sagde hr. Kent Kirk, at nu skulle det åbenbart
være anderledes.
Må jeg godt spørge hr. Kent Kirk, om Det
Konservative Folkeparti virkelig mener, at det,
at Fremskridtspartiet går ind i en debat om,
hvorvidt man skal sikre de små EU-landes rettigheder, det, at Fremskridtspartiet går ind i en
debat om, hvorvidt Europa-Parlamentets beføjelser skal begrænses ud fra de synspunkter, vi
nu engang har, har noget som helst at gøre med,
om man er positiv over for EU-samarbejdet?
Selvfølgelig har det ikke det. Hvis ikke det
kan lade sig gøre, hvis det stadig væk er sådan
her i Danmark, at vi ikke må diskutere visse
emner inden for EU-samarbejdet, for så bliver
man pr. definition udskreget som én, der er
modstander af EU-samarbejdet, så kommer vi jo
ikke et skridt videre.
Det, der var fejlen op til folkeafstemningen
om Maastricht-Traktaten - det tror jeg- de fleste
partier har erkendt i den forbindelse 홢var jo
netop, at der var for lidt folkelig debat om substansspørgsmålene, om indholdet i EU-samarbejdet, og at vi skulle have en mere indgående
løbende debat om de spørgsmål, som optager
folk, og som rører sig i EU-samarbejdet, for at
sikre den forståelse, der skulle være for
EU-samarbejdet.

Fredag den 24. februar 1995 (B 41 og B 43)
Jamen det er jo præcis det, som jeg føler der
bliver lagt op til med sådan nogle beslutningsforslag her, og det er det, Fremskridtspartiet
bidrager til ved så at tage politisk stilling til disse forslag. Og minsandten om man så ikke skal
høre fra den konservative ordfører, når man går
ind i en diskussion om de små landes rettigheder i EU-samarbejdet og Europa-Parlamentets
beføjelser, at så har Fremskridtspartiet ikke længere en positiv holdning til EU-samarbejdet.
Hvis det er stilen, er vi jo ikke nået længere i
EU-debatten. Det fremmer jo ikke en positiv
debat i Danmark. Jeg håber, at det var en fejltagelse, og at det ikke er kendetegnende for den
debat, vi videre skal have her i Danmark, bl.a.
op til regeringskonferencen i 1996.
(Kort bemærkning).";Kristian Thulesen Dahl
77942;name_party;":
Jeg tror, hr. Kristian Thulesen Dahl forsøger at
misforstå mig med vilje.
Min indfaldsvinkel til den her diskussion er,
at Enhedslisten kun har ét formål med det her,
og det er at prøve på at kaste lidt grus i maskineriet. O.k., det støtter Fremskridtspartiet så. Og
det var det, jeg ikke rigtig kunne forstå at Fremskridtspartiet vil gøre.
Jeg venter meget på, at Fremskridtspartiets
folketingsgruppe kommer med deres samlede
bud på, hvordan EU-politikken skal se ud op til
regeringskonferencen, og så vil jeg meget gerne
ind i en diskussion med Fremskridtspartiet om,
hvad der så er det rigtige, og hvad der er det
forkerte. Jeg synes, at alle partierne har en forpligtelse til, også i deres folketingsgrupper, at
lave et samlet bud på det her. Den proces er jo i
gang - og den er formentlig også i gang i Fremskridtspartiet.
Det indebærer jo ikke, at vi fra Det Konservative Folkepartis side prøver på at undertrykke
en EU-debat. Det er slet ikke vores formål.
Må jeg så til sidst - for jeg går ikke på talerstolen igen - over for hr. Peter Duetoft blot konstatere, at den regering, som hr. Peter Duetoft
også er parlamentarisk grundlag for, jo også
støttes af Enhedslisten.
(Kort bemærkning).";Kent Kirk
79162;name_party;":
Jeg synes ikke, det hjælper meget på den offentlige debat, hvis vi starter den med, at hr. Kent
Kirk påstår, at Enhedslisten har det ene formål
at kaste grus i maskineriet. Jeg kunne jo så kvittere med at meddele hr. Kent Kirk, at efter min

3567

opfattelse ønsker Det Konservative Folkeparti at
feje tingene ind under gulvtæppet. Lad os ikke
diskutere på den måde: det kommer vi ikke ret
langt med.
Vores hensigt er at få en debat om de konkrete punkter. Som også hr. Kristian Thulesen Dahl
har skitseret det, er det nødvendigt for den
offentlige debat, at vi diskuterer tingene konkret.
Det er også nødvendigt, at der kommer samlede bud, og derfor har vi i dag fra Enhedslistens side tilsendt samtlige partier, også Det
Konservative Folkeparti, vores samlede bud,
som vi har offentliggjort.
Det er så også en bemærkning til SF's ordfører, der ikke forstod, i hvilken sammenhæng
disse forslag er fremkommet. Jeg vil opfordre
SF's ordfører til nøje at studere de 27 sider, som
vi har overbragt hendes parti i dag, og hvoraf
denne sammenhæng fremgår med lysende klarhed.
Men i dag handler det altså om de enkelte
punkter, og derfor vil jeg gerne besvare hr. Duetofts spørgsmål. Det er selvfølgelig rigtigt, det
må jeg erkende, at der er et problem i den formulering, for det, vi ikke ønsker fra Enhedslistens side med hensyn til afstemninger efter
folketal, er, at vi får et system, hvor store lande
får en større stemmevægt med henvisning til
deres folketal.
Men nu rejser så bl.a. hr. Kristian Thulesen
Dahl og hr. Kent Kirk det spørgsmål: Kan man
ikke forestille sig, at vi kunne give lande, der
repræsenterer et flertal af befolkningen, vetoret?
Og dertil svarer jeg: Jo, det er en tanke, som
godt kunne komme ind i en drøftelse af at få
gennemført elementerne i Enhedslistens forslag,
for vi kan da aldrig have noget at indvende
imod, at en kreds af lande får en vetoret. Vi
mener jo endda, at hvert enkelt land bør have
vetoret.
Derfor var det en fornuftig idé, der kom ind,
og vi vil gerne være med til at arbejde frem
imod, at det kommer ind i den endelige tekst.
(Kort bemærkning).";Keld Albrechtsen
81280;name_party;":
Dialogen mellem hr. Kristian Thulesen Dahl og
hr. Kent Kirk er efter min opfattelse ikke uden
politisk interesse. Under en forhandling som
denne kan man jo, selv om der kun er få medlemmer til stede i salen, alligevel - det har man
jo adgang til - sidde og iagttage et og andet, et
og andet, som efter min opfattelse også kan
have stor politisk interesse.

3568

Fredag den 24. februar 1995 (B 41 og B 43)

Dialogen mellem hr. Kent Kirk og hr. Kristian
Thulesen Dahl har i hvert fald hos mig efterladt
det bestemte indtryk, at der må være sket et og
andet i Fremskridtspartiet, siden Fremskridtspartiet forud for denne forhandling tilsyneladende har afsat sin oprindelige markedsordfører. Jeg forstår, at fru Annette Just ikke længere
er markedsordfører for Fremskridtspartiet.
Et sådant forhold skal jeg selvfølgelig ikke
blande mig i. Det er et anliggende, der alene
hører Fremskridtspartiets folketingsgruppe til.
Jeg er tilbøjelig til at tro - jeg siger tilbøjelig - at
når fru Annette Just ikke længere er Fremskridtspartiets markedsordfører, må det skyldes
- og jeg kan i hvert fald godt finde flere holdepunkter for den antagelse - at fru Annette Just
tilsyneladende vil være mere enig med hr. Kent
Kirk end med hr. Albrechtsen fra Enhedslisten.
(Kort bemærkning).";Jens Risgaard Knudsen
82573;name_party;":
Hr. Keld Albrechtsens begrundelse for at sige, at
man fra Enhedslistens side godt kunne acceptere, at der kunne tillægges det, han kaldte et
befolkningsflertal, en vetoret, når man skulle
have en afstemning, var lidt besynderlig.
Hans begrundelse var nemlig, at Enhedslisten
gik ind for, at alle lande fik vetoret i Unionen.
Det er ikke begrundelsen for, at vi fra Socialdemokratiets side, som jeg sagde det i min ordførertale, støttede, at der ud over de to tredjedeles
flertal også kunne kræves, at lande repræsenterende halvdelen af befolkningerne skulle stemme for.
Når vi går ind for det, så er det, fordi vi har
som udgangspunkt, at det faktisk er rimeligt, at
der tages hensyn til befolkningstallene, så et lille
mindretal ikke kan majorisere et stort flertal af
borgerne.
Men det er selvfølgelig rart at få klarlagt, at
Enhedslisten har præcis det modsatte synspunkt.";Klaus Hækkerup
83478;name_party;":
Ved at deltage i det politiske liv har jeg selvfølgelig allerede iagttaget, at man også må underkaste sig de politiske analyser, der gøres, også af
hr. Risgaard Knudsen, som jo ofte fremkommer
med sine politiske iagttagelser og anskuelser.
Jeg må sige til hr. Risgaard Knudsen i al stilfærdighed, at det er ikke noget nyt, at jeg er ordfører på dette område i anledning af denne
debat. Jeg har haft fornøjelsen af at være blandt
markedsordførerne som anden ordfører siden

den konstituering, der blev lavet efter valget
den 21. september: så det er ikke noget nyt, og
det er ikke udtryk for et pludseligt skift i Fremskridtspartiets holdning.
Nu kunne man jo tage en lang drøftelse om
det, men det er der nok ingen grund til, så jeg
skal blot gentage det, jeg sagde til hr. Kent Kirk:
at jeg oprigtig talt mener, at alle partier her i
Folketinget burde diskutere den substans, der
fremlægges i de forslag, der kommer i Folketinget, frem for at fokusere så meget, som visse
personer gør, på, hvem der fremsætter forslagene.
Fremskridtspartiet har tidligere fremsat forslag, hvor vi havde fornemmelsen af, at de blev
afvist, mere eller mindre fordi de kom fra Fremskridtspartiet. Den fornemmelse, vi har haft, er
blevet bekræftet af en del personer fra andre
politiske partier. Vi mener ikke, det er rigtigt, at
et andet politisk parti, som kommer med sine
forslag her i Folketinget, skal have den behandling, og derfor ønsker vi en seriøs debat af forslagene og håber, at alle vil bidrage til en sådan.
(Kort bemærkning).";Kristian Thulesen Dahl
85022;name_party;":
Hr. Klaus Hækkerup har ligesom hr. Kirk overordentlig stort besvær med at skjule sin irritation over, at det ser ud, som om der er stor
opbakning til de allerfleste elementer i Enhedslistens forslag om at sikre de små EU-landes
rettigheder. Og det er da sandsynligvis irriterende for Socialdemokratiet og De Konservative
at måtte konstatere det.
Jo, for hr. Klaus Hækkerup fastslog jo tidligere i debatten, at stemmevægtene ikke skal
ændres til ugunst for de små lande: det er der
ingen, der har modsagt i denne debat, og det er
jeg uhyre glad for.
Og så kommer der et ønske bl.a. fra hr. Klaus
Hækkerup om, at der skal indføres en ny form
for vetoret. Det er jo essensen i det, at der skal
indføres en ny form for vetoret, som tillægges
lande, der i alt repræsenterer et flertal af befolkningen.
Og så siger jeg: Enhedslisten kan naturligvis
aldrig være modstander af, at der indføres en
yderligere vetoret oven i den, som skal gælde
for de enkelte lande, for vi ønsker ikke, at nogen
skal majoriseres i EU. Det er jo hele essensen i
vores forslag, at vi ikke skal have den situation,
at man bliver majoriseret i EU.
Hvis hr. Klaus Hækkerup har andre grunde
til at støtte et sådant forslag og ikke kan lide den

(447)
Fredag den 24. februar 1995 (B 41 og B 43)
måde, Enhedslisten siger det på, jamen så er det
jo ikke det afgørende. Det afgørende er, hvis der
rent faktisk kan opnås politisk flertal for elementerne i det forslag, som Enhedslisten har
stillet. Så kan Enhedslisten sagtens leve med, at
hr. Klaus Hækkerup gerne vil angive nogle
andre begrundelser for at støtte indholdet. Det
er ikke noget problem.
Så jeg vil sige tak for tilkendegivelsen til hr.
Klaus Hækkerup.
Elisabeth Amold (RV):
Jeg synes ikke, at Enhedslisten skal have utak
for at fremsætte disse forslag. Vi synes også, det
er i orden, at man fremsætter et forslag, som
man gerne vil have til debat.
Det er også vigtige punkter, der er lagt frem
som indholdet i disse forslag, og vi har også fra
Det Radikale Venstres side meninger om alle
disse punkter, som vi gerne vil diskutere.
Imidlertid har vi jo lige sat en proces i gang
med den forespørgselsdebat, der var i tirsdags,
og jeg må også sætte spørgsmålstegn ved, om
denne form er én, som virkelig sikrer en god
offentlig debat. Det, der vil ske nu, efter at vi har
haft denne debat i dag, er jo, at disse beslutningsforslag kommer til debat i udvalget. Og
udvalget er som bekendt lukket - det er Folketingets udvalg jo - og dér foregår kun en debat
mellem de folketingsmedlemmer, der er partiernes repræsentanter i det pågældende udvalg. En
egentlig offentlig debat kommer der jo ikke om
disse punkter.
Men vi kunne jo love hinanden, at vi alle
sammen hver for sig skrev et debatindlæg om
punkterne A, B, C, D, E, F og G f.eks. en gang
om ugen i det kommende halve år og derved
sikrede, at der kom en offentlig debat om disse
ting. Det er jo måske dér, vi især har forsømt
tingene herindefra: at vi har holdt diskussionen
inden døre og ikke har sørget for at brede diskussionen ud, f.eks. i pressen. Det påhviler os
alle sammen at sikre, at debatten bliver udbredt,
og at være aktive i medierne med debatten om
disse spørgmål.
Når dette er sagt, vil jeg blot sige, at Det Radikale Venstre ønsker at tilslutte sig den proces,
som er sat i gang i tirsdags med den dagsorden,
der blev vedtaget efter forespørgselsdebatten,
og vi kan tilslutte os de bemærkninger, som
udenrigsministeren i øvrigt har gjort til de to
beslutningsforslag.

3569";Keld Albrechtsen
88515;name_party;":
Jeg vil give Enhedslisten den overraskende
meddelelse, at vi naturligvis ikke kan støtte de
to beslutningsforslag. Det havde Enhedslisten jo
nok heller ikke ventet.
Det er vores opfattelse, at noget af det vigtigste i 1996-konferencen faktisk er at sikre, at de
store lande anser det for et fair fællesskab. Vi er
ret bange for, at en udvidelse koblet sammen
med den nuværende ordning i fællesskabet kan
føre til, at nogle af de store lande kunne begynde at lege uden for EU og dermed ødelægge
hele EU-tanken, og det ønsker vi ikke.
Derfor er der flere elementer i beslutningsforslag nr. B 41, som vi ikke synes om - selv om jeg
må indrømme, at den ændring, som hr.
Albrechtsen kom med om punkt C, hjalp lidt på
det.
Det første er det blokerende mindretal. Det er
ikke vores opfattelse, at det skal være låst. Det
kan godt være, at det blokerende mindretal er
nødt til at blive større, efter at der kommer flere
medlemmer med. Det vil vi i modsætning til
Enhedslisten godt diskutere.
Med hensyn til afstemningsregler har jeg
nævnt, at vi er tilhængere af dobbeltafstemning
og meget tidligt har talt for den.
Og endelig er der punktet om, at stemmefordelingen i Europa-Parlamentet ikke må ændres
til ugtmst for de små lande. Jamen hvad betyder
det? Er man ikke nødt til relativt at ændre den,
hvis der kommer flere medlemmer i EuropaParlamentet? Hvis der kommer flere medlemmer i Europa-Parlamentet, er ét medlems vægt
jo mindre, end det er, hvis der er færre medlemmer i Europa-Parlamentet. Derfor mener vi faktisk, at den bemærkning er totalt blokerende for
en udvidelsesdebat.
Med hensyn til beslutningsforslag nr. B 43 er
vi ikke enige i, at Europa-Parlamentet ikke
fremover skal godkende indstillinger om
udnævnelse af formand og medlemmer af Kommissionen. Tværtimod ønsker CD, at Kommissionens medlemmer enkeltvis skal godkendes af
Europa-Parlamentet.
Europa-Parlamentet skal ikke fremover have
beføjelser til at ændre EU's budget, skriver
Enhedslisten. Jo, det er vores opfattelse i CD, at
et Europa-Parlament skal have den mulighed.
Europa-Parlamentet skal ikke fremover have
mulighed for at fremtvinge ændringer i EU-lovgivningen, skriver Enhedslisten. Jo, efter CD's
opfattelse skal man have initiativret i Europa-

3570

Fredag den 24. februar 1995 (B 41 og B 43)

Parlamentet og dermed mulighed for at fremtvinge en ændring af EU-lovgivningen.
Og endelig vil Enhedslisten have, at
EU-kommissærerne skal udpeges af de nationale parlamenter. Nej, det er ikke vores opfattelse.
Vi synes, det er udmærket, at de bliver udpeget,
som de gør i dag, men at de skal godkendes
enkeltvis af Europa-Parlamentet.
Alt i alt er der indholdsmæssigt meget stor
afstand fra Enhedslisten til CD, og det kan vel
strengt taget heller ikke undre nogen. Den letteste ordførertale fra min side ville jo næsten være
at sige, at hver gang Enhedslisten har et synspunkt på EU-listen, så kunne vi have det
diametralt modsatte: det ville være konsekvent.
Selvfølgelig holder den ikke 100 pet., men det er
jo næsten sådan.
Og derfor må jeg også om de efterfølgende
forslag - for nu med formandens tilladelse at
spare Tingets tid - sige, at beslutningsforslag nr.
B 49, B 51, B 52, B 53, B 50 og B 54, hvis formål
alle sammen er, som hr. Keld Albrechtsen selv
har sagt, at rulle Unionen tilbage, grundlæggende er fuldstændig i modstrid med alt, hvad CD
står for, for vi vil nemlig gerne rulle Unionen
frem. Derfor vil jeg ikke kunne støtte nogen af
de forslag, og i stedet for at gå op og fortælle det
om hvert enkelt har jeg nu gjort det for dem alle
under ét med denne melding.
Men det betyder ikke, at jeg ikke gerne vil
mødes med hr. Albrechtsen og andre Enhedslistefolk i den offentlige debat. Lad os få tvekamp om de her synspunkter. Fordi at man er
lodret uenig og totalt afviser et forslag, betyder
det jo ikke, at man ikke gider diskutere tingene:
det vil vi meget gerne, for det tror vi faktisk EU
tjener ved. Det er min opfattelse, at jo mere
oplysning, jo mere viden og jo mere debat der er
om EU, jo mere spiseligt bliver det, for det er
faktisk et ret fornuftigt system.";Peter Duetoft
92604;name_party;":
Lad mig allerførst kvittere for hr. Duetofts sidste
bemærkning: Også jeg imødeser med glæde
debatter i den kommende tid med hr. Duetoft
om EU her i salen og ikke mindst ude i landet.
Det er en fordel efter min mening, at klare holdninger kommer frem og brydes i debatten, og
det kan vel ikke blive mere klart end netop i en
debat mellem CD og Enhedslisten, som i denne
her sag står for stik modsatte synspunkt. Så den
opfordring vil jeg i hvert fald gerne tage til mig
og vil deltage i debatten med hr. Duetoft.

Jeg er til gengæld ganske overbevist om, at
netop en udbredelse af debatten bl.a. mellem hr.
Duetoft og mig vil medføre, at unionsmodstanden vil blomstre. Det vil jo så komme an på en
prøve, om hr. Duetoft får ret, eller jeg gør.
Til ordførerne, som jo trods alt, selv om
debatten nok startede lidt surt, efterhånden
kommer frem til indholdet, vil jeg sige, at jeg har
lagt mærke til, at mange ordførere også fra de
store partier har fastslået, at stemmevægtene
ikke må ændres til ugunst for de små lande.
Der er kommet et forslag om, at de store lande - undskyld, lande repræsenterende et flertal
af befolkningen: det kan jo også indeholde små
lande - skal have en særlig vetoret. Dette forslag
vil jo kunne indarbejdes i en betænkning eller
ved anden behandling.
Her vil jeg da gerne sige til den radikale ordfører, som var bekymret over, at der nu skulle
foregå alt for mange drøftelser i lukkede
udvalgsmøder, at man kan jo altså ved anden
behandling sikre, at der netop bliver en offentlig
debat om forslagets vedtagelse. Vi kan sagtens
sikre, hvis der er et flertal, der er indstillet på at
gå konkret ind i sagen, at der bliver en offentlig
debat her i Folketingssalen.
Vi er altså i Enhedslisten glade for, at der om
det spørgsmål, der hedder stemmevægte, ser ud
til at være et flertal i Folketinget. Det, vi er bange for, er jo, at det i forbindelse med indgåelsen
af et eventuelt nyt nationalt kompromis mellem
regeringspartierne og Venstre og De Konservative - på trods af at der er et klart flertal både
her i Folketinget og uden tvivl også i den danske
befolkning for, at de små landes indflydelse ikke
må svækkes - ikke kommer til at afspejle sig i
dette memorandum, hvis det indgås mellem V
og K og regeringspartierne, fordi tingene dér vil
blive fejet ind under gulvtæppet. Derfor vil det
være en utrolig god ting, hvis man i en beretning fra udvalget kunne få fastslået, at på det
punkt er Folketingets partier eller et flertal af
dem altså klart enige: De små lande må ikke
svækkes.
Der var knap så stor forståelse for vores forslag vedrørende begrænsningen af EuropaParlamentets indflydelse. Jeg har jo med stor
interesse i dag læst Lone Dybkjærs udspil i B.T.
om nedlæggelse af Europa-Parlamentet. Så
langt er Enhedslisten jo faktisk ikke gået med
det her forslag, men jeg vil da ikke sige, at Lone
Dybkjærs forslag er dårligt, slet ikke. Vi har
sådan set ikke noget at bruge Parlamentet til,
når det rigtig kommer til stykket.

Fredag den 24. februar 1995 (B 41 og B 43)
Men vi er jo slet ikke gået så langt fra Enhedslistens side. Vi har blot stillet et forslag, der skal
sikre, at Parlamentet ikke tiltager sig det, man
kan kalde rollen som et rigtigt parlament, altså
med lovgivningsmagt. Det er det, der ligger i
vores forslag.
Dér er vi kede af, at partierne har kredset om
dette problem som katten om den varme grød i
dag og ikke rigtig turdet udtale sig. For der kan
vel ikke være nogle af partierne, der virkelig går
ind for, at dette såkaldte parlament skulle have
rigtig lovgivningsmagt: det kan jeg næsten ikke
forestille mig.
Men vi er altså desværre ikke kommet ret
langt i debatten i dag med at få det indkredset.
Vi vil fra Enhedslistens side, når det gælder
de her to forslag, arbejde for, at man i udvalget
prøver at udmønte den enighed, der er om, at de
små landes indflydelse ikke må svækkes i EU.
Vi vil forsøge at få det fastslået i en beretning,
således at vi, uanset hvordan det ellers går med
et dansk memorandum, i hvert fald kan være
sikre på, at den ting bliver slået fast forud for
regeringskonferencen.
(Kort bemærkning).";Keld Albrechtsen
96710;name_party;":
Hr. Keld Albrechtsen må vist ikke have hørt min
ordførertale. Jeg præciserede meget, at vi ikke
ønsker, at Parlamentet skal have udvidede beføjelser. Vi ønsker ikke, at Parlamentet skal inddrages mere i lovgivningsprocessen, end det er.

3571

Den næste sag på dagsordenen var:
5) Første behandling af beslutningsforslag nr.
B 49:
Forslag til folketingsbeslutning om dansk rets
forrang for EF-ret.
Af Keld Albrechtsen (EL) m.fl.
(Fremsat 31/1 95).
Sammen med denne sag foretoges de under
punkterne 6-8 på dagsordenen opførte sager,
nemlig:
6) Første behandling af beslutningsforslag nr.
B 51:
Forslag til folketingsbeslutning om sikring af
vetoretten i EU.
Af Keld Albrechtsen (EL) m.fl.
(Fremsat 31/1 95).
7) Første behandling af beslutningsforslag nr.
B 52:
Forslag til folketingsbeslutning om åbenhed
og offentlighed i EU.
Af Keld Albrechtsen (EL) m.fl.
(Fremsat 31/1 95).
8) Første behandling af beslutningsforslag nr.
B 53:
Forslag til folketingsbeslutning om sikring og
udvidelse af subsidiaritetsprincippet.
Af Keld Albrechtsen (EL) m.fI.
(Fremsat 31/1 95).

Hermed sluttede forhandlingen.

Forslagene sattes til forhandling.

Afstemning

Forhandling

Forslagenes overgang til anden (sidste) behandling vedtoges uden afstemning.";Anne Baastrup
97991;title_name;":
Regeringen kan henholde sig til sit indlæg vedrørende behandlingen af beslutningsforslag nr.
B 41 og B 43 tidligere i dag samt de besvarelser
af spørgsmål fra Folketingets daværende Markedsudvalg, der blev afgivet i forbindelse med
behandlingen af lovforslag nr. 1 7 6 , L 177 og
L 178 i foråret 1993.
Med hensyn til spørgsmålet om åbenhed og
offentlighed fører regeringen en trestrenget
politik, som der løbende er gjort rede for i Folketingets Europaudvalg.
Den drejer sig først og fremmest om at udnytte de eksisterende regler for åbenhed og offentlighed i EU mere effektivt. Det gør regeringen
bl.a. ved at presse på i de enkelte konkrete";Niels Helveg Petersen
98672;title_name;":
Jeg foreslår, at forslagene til folketingsbeslutning henvises til Europaudvalget. Hvis ingen
gør indsigelse mod dette forslag, betragter jeg
det som vedtaget. (Ophold). Det er vedtaget.

3572

Fredag den 24. februar 1995 (B 49, B 51, B 52 og B 53)

sager. Det kan dreje sig om flere åbne rådsmøder, offentliggørelse af afstemningsresultater
eller øget aktindsigt.
For det andet forsøger vi at forbedre de eksisterende regler for at give borgerne lettere
adgang til oplysninger om arbejdet i EU's institutioner.
For det tredje vil vi fra dansk side tage
spørgsmålet om åbenhed og offentlighed op på
regeringskonferencen i 1996.";Margrete Auken
99320;name_party;":
Det første beslutningsforslag, nr. B 49, drejer sig
om et forslag til folketingsbeslutning om dansk
rets forrang for EF-ret.
Nu kan man anlægge to synsvinkler vedrørende det forslag, der ligger her. Den ene kan
være en juridisk synsvinkel, og det spørgsmål,
der er rejst, er juridisk set et ganske kompliceret
spørgsmål. I praksis har det ikke foreligget i
Danmark. Det har foreligget i Tyskland, hvor
forbundsforfatningsdomstolen i forbindelse
med godkendelsen af den tyske tiltrædelse af
Maastricht-Traktaten gennemgik Forbundsdagens behandling af tiltrædelseslovforslaget og
afsagde dom den 12. oktober 1993. Her udtaler
forbundsforfatningsdomstolen sig om rangforholdet mellem den selv og EF-Domstolen og
synes at lægge til grund, at den tillægger sig
selv det afgørende ord i forhold til EF-Domstolen, og det må nok antages, at en dansk domstol
vil nå frem til samme konklusion.
Ser vi på den politiske side af sagen - og det
er dét, der synes at fremgå af bemærkningerne
fra forslagsstillernes side - er der tale om en
afvejning af integrationshensynet i forhold til de
øvrige bestemmelser i Maastricht-Traktaten,
f.eks. med hensyn til miljøet.
Her er erfaringerne på nuværende tidspunkt
ganske sparsomme. Mig bekendt er der ikke
afsagt nogen domme af EF-Domstolen efter
Maastricht-Traktaten, som jo kun har været i
kraft i VA år, og altså ingen domme, hvor man
har skullet afgøre, om hensynet til det indre
marked gik forud for eller skulle vige i forhold
til f.eks. subsidiaritetsprincippet, altså nærhedsprincippet, eller i forhold til miljøgarantien eller
de andre nye hensyn, der heldigvis kom ind
med Maastricht-Traktaten.
Så jeg vil sige det på den måde, at for os er
der ingen tvivl om, at Domstolen fremover, hvor
den skal tage disse hensyn, også vil tage dem.
Den skal lægge vægt på, at miljøgarantien ikke
skal vige for integrationshensynet, når der ikke

foreligger en skjult handelshindring som
begrundelse for påberåbelse af miljøgarantien.
Det skal efter vores opfattelse være EF-retten,
der skal afgøre det. Så vi kan ikke støtte det
beslutningsforslag, der er fremsat her.
Det næste beslutningsforslag går ud på at sikre vetoretten i EU. Forslagsstillernes udgangspunkt synes at være Luxembourgforliget, og
forslaget synes at gå ud på, at det er det forlig,
der skal traktatfæstes på lige fod med andre
bestemmelser, sådan at det bliver anerkendt af
EF-Domstolen.
Situationen omkring Luxembourgforliget er
måske lidt uafklaret for øjeblikket, men vi kan
sige, at sagen vel er den, at Luxembourgforliget,
der blev indgået i 1966, har været brugt et par
gange siden. 11982 blev England nedstemt, da
det prøvede at nedlægge veto mod en forhøjelse
af landbrugspriserne. 11983 blev et dansk veto
mod forslag om fordelingen af sildekvoterne i
Nordsøen respekteret. Så det er altså en uafklaret situation, der foreligger.
Men det politiske indhold i spørgsmålet om
vetoret er vel, at hvis man gennemfører en
sådan vetoret i EU-sammenhæng, vil man i
praksis blokere eller være tæt på at blokere for
alle beslutninger. Det er selvfølgelig også det,
Enhedslisten ønsker. Men det er helt sikkert, at
et sådant forslag netop af den grund vil blive
afvist af alle de øvrige EU-lande, hvis Danmark
kommer med det, og hvis det bliver afvist, vil
det aldrig nogen sinde kunne lægges til grund
mere.
Derfor er det fuldkommen tåbeligt at komme
med dette forslag og dermed bidrage til at få en
afklaring af, om Luxembourgforliget er sat ud af
kraft. I virkeligheden er Danmark mere tjent
med, at den nuværende retstilstand opretholdes, og at det forslag aldrig rejses i forbindelse
med regeringskonferencen.
Det næste forslag er forslag til folketingsbeslutning om åbenhed og offentlighed i EU. Vi
finder, at vi er nået et langt stykke af vejen mod
åbenhed og offentlighed i EU, således som også
udenrigsministeren redegjorde for. Vi finder
også, at det stadig er et problem, at der ikke er
større åbenhed omkring lovgivningsprocessen i
EU, da reglerne, der vedtages, ofte opfylder formål, der svarer til vores nationale lovgivning.
Som udenrigsministeren sagde, er det også det
synspunkt, der indgår i de erfaringer med
Rådets anvendelse af Unionstraktaten, som den
danske regering nu har afleveret til det franske
formandskab til brug for Rådets samlede vurdering af erfaringerne med Maastricht-Traktaten.

Fredag den 24. februar 1995 (B 49, B 51, B 52 og B 53)
Vi finder, at vi er nået så langt, som vi kan nå
på nuværende tidspunkt, og vi finder derfor det
forslag fra Enhedslisten overflødigt.
Det fjerde forslag er forslag til folketingsbeslutning om sikring og udvidelse af subsidiaritetsprincippet. Det indeholder to ting, dels et
forslag om, at der skal være nogle områder,
hvor EU ikke skal kunne foretage nogen form
for beslutning, dels at det på de områder, hvor
EU har kompetence, skal sikres, at EU-landene
kan nedlægge veto mod de bestemmelser, der
gennemføres.
Vi kan ikke støtte forslaget. Jeg har allerede i
min kronik i Jyllands-Posten den 25. november
sidste år beskrevet, at vi i Socialdemokratiet er
af den opfattelse, at der bør ske en præcisering i
Unionstraktaten af, hvilke områder der er rent
nationale anliggender, hvilke områder der er
rene fællesskabsanliggender, og hvilke områder
der er fælles nationale og EU-anliggender.
Enhedslistens forslag her bringer ikke noget
nyt: det bringer heller ikke nogen afklaring
omkring den tankegang: og det bringer os ikke
et skridt videre i en kompetencefordelingsdiskussion. Så der er intet nået her.
홢
Dertil kommer så, at Enhedslisten ønsker en
generel national vetoret, og her vil man ligesom
ved det forrige forslag sikre en total blokering
af, at noget som helst kan gennemføres i EU,
hvis blot ét land nedlægger veto. Det vil være en
genindførelse af de talløse handelshindringer og
af de talløse stridigheder, og det vil være et
kæmpetilbageskridt for den internationale vareudveksling og for det internationale samarbejde.
Vi kan fra Socialdemokratiets side under
ingen omstændigheder støtte dette forslag.";Klaus Hækkerup
105334;name_party;":
Venstre er imod Enhedslistens forslag.
For det første mener vi, når det drejer sig om
dansk rets forrang for EF-retten, at EU er et forpligtende samarbejde, som det er i dag, og derfor er man nødt til at være forpligtet af
EF-beslutninger: vi ønsker ikke, at EU skal
udvandes.
Vedrørende vetoretten i EU er det som sagt,
og som der også står i forslaget, en aftale, man
lavede i 1966. Den er urørt siden, og derfor er
der ikke behov for ændringer.
Vedrørende åbenhed og offentlighed arbejder
Venstre for, at vi skal have større åbenhed i EU
og åbenhed omkring afstemningsrestùtaterne i
Ministerrådet. Men vi ønsker ikke selvtægt, og
det er jo det, forslaget lægger op til, nemlig at

3573

Danmark bare skal offentliggøre de ting, som
ikke i dag er accepteret som ting, der kan offentliggøres.
Endelig med hensyn til en sikring af en udvidelse af subsidiaritetsprincippet: Vi støtter subsidiaritetsprincippet, men vi er uenige med
Enhedslisten i, at udenrigspolitik, sikkerhedspolitik, forsvarspolitik og økonomisk politik
skal ind under subsidiaritetsprincippet. Det er
for os at se netop de væsentligste samarbejdsområder i EU.";Charlotte Antonsen
106480;name_party;":
Heller ikke vi kan støtte beslutningsforslag nr.
B 49, der på afgørende vis vil bryde med Romtraktaten. Vi er tværtimod tilhængere af, at der i
EU er et fælles retsgrundlag.
Man kunne jo også have sagt i beslutningsforslaget: Fransk rets forrang for EF-ret. Det ville betyde, at mange danske virksomheder, som
måske på en eller anden måde f.eks. er i konflikt
på det franske marked, møder diskrimination
el.lign., ikke vil kunne have nogen sikkerhed
for, at de så får deres ret ved EF-Domstolen,
fordi man ikke vil anerkende det ved de franske
domstole. Så jeg mener klart, at det her vil nedbryde vores forsøg på at skabe fælles retsregler,
så virksomheder og borgere ved, hvad de har at
rette sig efter.
Vi kan heller ikke støtte beslutningsforslag nr.
B 51, der jo afgørende vil ændre Romtraktaten.
Andre talere har været inde på Luxembourgforliget, hvad man jo også er i bemærkningerne,
men vi mener ikke, at beslutningsforslag nr.
B 51 er en fremkommelig vej for dansk EU-politik.
Vedrørende beslutningsforslag nr. B 52 lægger man jo op til at tvinge den danske regering
til at optræde illoyalt over for de øvrige EUlande, idet den danske regering på selvstændigt
initiativ skal offentliggøre ministerrådsreferater
osv. osv. Vi ønsker ikke, at Danmark skal
optræde illoyalt.
Beslutningsforslag nr. B 53 kan vi heller ikke
støtte, for vi finder, at udenrigs- og sikkerhedspolitikken, den økonomiske politik, energipolitikken osv. er væsentlige områder for
EU-samarbejdet, og derfor vil det være forkert
at lægge et skel, hvor man siger: Jamen her gælder subsidiaritetsprincippet, her skal det lægges
over til alene at være national kompetence.
Hvis man følger det beslutningsforslag fra
Enhedslisten, vil der ikke være ret meget af
EU-samarbejdet tilbage: merl det er formentlig
også formålet med det.
I

3574

Fredag den 24. februar 1995 (B 49, B 51, B 52 og B 53)";Kent Kirk
108372;name_party;":
Jeg vil først lige kommentere spørgsmålet om
EF-Domstolens integrationistiske fortolkningsvaner, som er nævnt i bemærkningerne.
SF er enig i, at det er udemokratisk og helt
uacceptabelt, og det vil vi gerne være med til at
forandre. Det kan dreje sig om traktatændringer, og det kan dreje sig om andet, og vi vil
meget gerne gå ind i udvalgsarbejdet med henblik på at få det undersøgt.
Så til selve forslaget: Helt ærligt, det er populistisk tale, det lyder flot, og Jens-Peter Bonde
siger det med jævne mellemrum, selv om han
naturligvis ved, det er noget sludder.
Det, Enhedslisten foreslår med beslutningsforslag nr. B 49, er en nedlæggelse af EU, en
omlægning af EU til mellemstatsligt samarbejde:
det synes jeg man skal kalde forslaget. Det er
klar tale, og det er dét, vi foretrækker.
Vi er nogle stykker her i salen, som tabte folkeafstemningen i 1986. Det var en katastrofe, og
SF vil målrettet arbejde for at få gjort op med
den urimeligt centrale placering, det indre marked har i EU.
Der er brug for et opgør med det indre markeds logik om varernes frie bevægelighed over
grænserne, og vi ser resultaterne nu. Lad mig
blot nævne kommissionsdirektivet om babymad, så er alle vel klar over SF's totale afvisning
af de prioriteringer, der foretages i EU, fordi vi
tabte den helt afgørende afstemning i 1986.
Hvis man tager Enhedslistens forslag alvorligt, så forhindrer forslaget jo også, at direktiver
om begrænsning af miljøforurening kan finde
anvendelse i de lande, der er imod. De lande
kan jo bare henvise til, at deres parlament har ,
den lovgivende magt, og at dette parlament ikke
vil gennemføre et givet indgreb til beskyttelse af
miljøet. Og hvad så? Det er bestemt ikke SF's
politik. Miljøforurening er grænseoverskridende, hvis Enhedslisten skulle være i tvivl!
Sagen er jo i virkeligheden den, at Enhedslisten med det her forslag viser, at man er imod
internationalt samarbejde, i hvert fald et forpligtende internationalt samarbejde. Men så var det
dét, der skulle stå i forslaget.
Det fører mig over til det næste forslag, forslaget om traktatfæstelse af vetoretten, således
som den blev stadfæstet i Luxembourgforliget.
Vetoretten har været forudsætningen for Danmarks indtræden i Fællesskabet, og SF mener, at
de skiftende danske regeringer burde have
brugt denne ret mere offensivt. Vetoretten skal
bruges på vitale områder. Det kan i en række

tilfælde give konflikter i EF-systemet, men
sådanne konflikter bør og skal regeringen i givet
fald være parat til at tage.
Jeg vil herefter gå over til forslaget om åbenhed og offentlighed i EU. Også her har Enhedslisten udvalgt et par områder, som virker lidt
tilfældige. Naturligvis vil SF støtte forslaget,
men det er efter vores opfattelse alt for begrænset i sit sigte. Skal EU kunne opnå bare et minimum af tillid hos de mennesker, der bor i landene, skal der helt anderledes tiltag til. Det lukkede, bureaukratiske system skal grundlæggende
ændres. SF ønsker regler om offentlighed i forvaltningen, der svarer til forholdene i det medlemsland, der har de mest åbne bestemmelser.
Åbenhed omkring beslutningerne skal traktatfæstes som et EF-retligt princip, og tilsvarende bør offentlighedsregler traktatfæstes. Ud
over offentlighed om møder, som Enhedslisten
har koncentreret sig om, har SF andre krav. Den
offentlighed, vi ønsker, handler om, at alle
dokumenter principielt skal være offentligt tilgængelige og kun i særtilfælde kunne kendes
fortrolige. Dokumenterne skal være tilgængelige for folk, selv om de ikke kan komme til
Bruxelles. Vi ønsker derfor åbne registre over
dokumenter samt lister over poster med sikring
af den elektroniske adgang.
Men der skal også være indsigt i, hvem der er
aktører i udformningen af direktiver m.v. Med
andre ord: lobby-lister, så det er klart for
enhver, hvem der konkret har haft indflydelse.
Kort sagt: reel og åben information for alle om,
hvad der i virkeligheden sker i Bruxelles.
Endelig skal jeg kommentere forslaget om
sikring og udvidelse af subsidiaritetsprincippet.
SF er enig i, at der bør ske en traktatfæstelse
med en klar afgrænsning af EU's kompetence.
Den skete udmøntning af subsidiaritetsprincippet har været helt utilstrækkelig, og Kommissionen har igennem tiderne vist en utrolig mangel på evne til at vælge de områder ud, hvor
lovgivning på EU-plan er nødvendig, fordi der
er tale om grænseoverskridende problemer, og
modsætningsvis de områder, hvor det virker
helt latterligt at lovgive på fællesskabsplan. Vi
vil i den kommende debat pejle os frem til,
hvordan det danske memorandum bør forholde
sig til dette spørgsmål. Enhedslistens opremsning, som oven i købet slutter af med et »osv.«,
virker ikke, som om det har været genstand for
dybsindige overvejelser.

Fredag den 24. februar 1995 (B 49, B 51, B 52 og B 53)";Anne Baastrup
113165;name_party;":
Til de enkelte beslutningsforslag, som Enhedslisten har fremsat, og som vi behandler nu, skal
jeg gøre følgende bemærkninger:
Med hensyn til forslaget om, at dansk ret skal
have forret for EF-ret, er det vores grundlæggende holdning, at det beslutningsforslag vil
give helt uacceptable tilstande inden for Fællesskabet. Vi har i Fremskridtspartiet vores holdning til, hvad EU-samarbejdet skal indeholde,
og det arbejder vi for ved de forskellige afstemninger, der er, både her i Folketinget og ved folkeafstemningerne. Men vi er også et parti, der
respekterer, hvis vi kommer i mindretal, både
her i Folketinget og også ved en folkeafstemning, og så må vi jo, indtil vi kan få ændret tilstandene, som vi ønsker dem, acceptere det
grundlag, der foreligger.
Inden for de områder, hvor der er flertal for at
afgive kompetence til Fællesskabet, er det ganske rimeligt, at EF-retten har forrang frem for
dansk ret, således som jeg mener det grundlæggende princip er i EF-retten i dag. Det, man så
kan diskutere, er selvfølgelig forholdet til
grundloven - jeg tror, det var den socialdemokratiske ordfører, hr. Klaus Hækkerup, der var
inde på spørgsmålet i forbindelse med den tyske
forfatningsdomstol - og dermed de afgrænsningsproblemer, der er med hensyn til, hvornår
Danmark afgiver kompetence i et bestemt
omfang i henhold til grundloven. Dér er det
vores opfattelse i Fremskridtspartiet, at der er en
uklar afgrænsning i dag, og at vi derfor har brug
for en mere klar opdeling af, hvad EF-retten kan
blande sig i, og hvad det danske Folketing alene
skal tage sig af.
Det er det, der populært udtrykkes med formtùeringen, at der skal sættes klare hegnspæle
for, hvad EU-samarbejdet skal have med at
gøre. Men inden for de områder, hvor EU-samarbejdet afgjort skal træffe beslutningerne,
mener vi i Fremskridtspartiet at EF-retten må
have forrang frem for dansk ret, specielt inden
for det indre marked, hvor vi jo ønsker fri konkurrence. Dér ville det skabe helt uacceptable
forhold, hvis det ikke var tilfældet. Det ville
skabe en protektionisme, som vi ikke bryder os
om, og derfor kan vi ikke støtte B 49.
Hvad angår beslutningsforslaget om at sikre
vetoretten i EU, opfatter vi forslaget som gående
ud på alene dét, at man i Traktaten indskriver
det, der påstås at være praksis i dag. Det vil
sige, at man skal kunne nedlægge veto i de
situationer, hvor man påberåber sig vitale inter-

3575

esser, og dér er det selvfølgelig begrebet vitale
interesser, der skal defineres. Dér vil det jo ikke
give uindskrænket ret til at nedlægge veto imod
ethvert forslag. Når der er tale om det, vi forstår
ved vitale interesser - altså virkelig noget, der
betyder noget for det enkelte land - og det er en
praksis, som det påstås at der er i dag, så mener
vi også, at det er fornuftigt, at det direkte fremgår af Traktaten, hvilke retsregler samarbejdet
hviler på, jf. det, vi har sagt om, at der skal være
klarhed over, hvad EF-retten har med at gøre
osv., og derfor kan vi grundlæggende støtte
B 51.
Med hensyn til forslaget om åbenhed og
offentlighed i EU kunne jeg jo fortsætte den
remse, som SF's ordfører var inde på. Jeg er enig
i, at forslaget ikke omhandler alle de ting, som
vi kunne ønske os. Der er nogle ting, SF ønsker i
forbindelse med angivelse af lobbyister, som vi
nu ikke helt er enig i, men der er områder, hvor
jeg tror, at både SF og Fremskridtspartiet kan
være enige om, at der skal være en større grad
af offentlighed, også på områder, som ikke er
nævnt i forslaget her.
Spørgsmålet fra Fremskridtspartiets side er, i
hvor høj grad forslaget strider mod de regler,
der'er for samarbejdet i dag. Jeg kan ikke finde
nogen regler på det område, som skulle forhindre Danmark i ensidigt at offentliggøre de ting,
der er nævnt i forslaget, altså afstemningsresultater og holdningstilkendegivelser samt referater fra møderne i Ministerrådet og Coreper.
Jeg kan ikke finde nogen regler om det. Hvis
der er, så mener jeg, det er et problem at vedtage det, men hvis der ikke er regler og Danmark
derfor ensidigt kan offentliggøre de nævnte
ting, så mener jeg, vi skal diskutere det fordomsfrit ud fra hensynet til, hvordan vi kan
komme videre. Vi diskuterer jo jævnligt her i
Folketinget, hvordan vi kan skabe en større grad
af offentlighed i EU-samarbejdet, men jeg tror,
at en stor del af befolkningen har det indtryk, at
det mest bliver ved diskussionen, og at vi ikke
rigtig kommer videre. Hvis det her kan være en
slags banebryder for større offentlighed, så
mener jeg, forslaget kan have relevans, og det er
så det, vi må diskutere under udvalgsarbejdet.
Vi husker jo alle sammen farcen omkring
tv-transmissioner af ministerrådsmøderne, som
det danske formandskab forsøgte at indføre, og
som øjeblikkelig blev ændret af det belgiske formandskab, da det overtog formandshvervet
efter Danmark. For os at se betyder det, at vi bliver nødt til at have nogle klare spilleregler på

3576

Fredag den 24. februar 1995 (B 49, B 51, B 52 og B 53)

det her område, som formandslandene skal følge. Det bør ikke være sådan, at det er totalt op til
formandslandet at vurdere, om man skal have
offentlighed eller ej i de henseender. Derfor
mener vi, at vi trænger til en grundig diskussion
om det her område, og vi vil bestemt ikke afvise
forslaget.
Det sidste forslag, jeg skal tage stilling til i
denne omgang, er B 53 om sikring og udvidelse
af subsidiaritetsprincippet. Umiddelbart lyder
det jo tilforladeligt, at vi nu skal sikre subsidiaritetsprincippet, og umiddelbart ville man jo
også kunne spørge: Jamen hvem kan dog have
noget imod det?
Men når man nu læser alle forslagets detaljer,
så fremgår det jo bl.a. af punkt B i forslaget:
»På de områder, hvor EU har kompetence,
skal det sikres, at EU-landene kan nedlægge
veto mod EU-lovgivning.«
Det vil medføre en uindskrænket vetoret, og
jf. det, jeg talte om tidligere i forbindelse med
spørgsmålet om at kunne nedlægge veto, når
der var tale om vitale interesser, så er det jo
klart, at vi ikke kan støtte den del af forslaget.
Selve tanken om at få den her opdeling af,
hvad EU skal blande sig i og ikke blande sig i,
således som det fremgår af forslagets punkt A,
synes vi er tilforladeligt, men vi mener, der skal
ske ændringer i det forslag, før vi kan støtte det.
Men det er jo sådan noget, vi selvfølgelig kan
diskutere i udvalget. Som det ligger her, kan
Fremskridtspartiet ikke støtte B 53.
Elisabeth Amold (RV):
Det Radikale Venstre kan ikke støtte de beslutningsforslag, der er fremsat af Enhedslisten i
denne omgang.
Jeg vil tage dem enkeltvis.
Det første forslag, B 49 om dansk rets forret
for EF-ret, blev meget klart beskrevet af SF's
ordfører, som jo klart sagde, at hvis man accepterer, at EU er et forpligtende samarbejde, må
man også bøje sig for de afgørelser, som Fællesskabet træffer. Hvis man ikke vil det, kan man
ikke indordne sig under det forpligtende samarbejde, og så eksisterer det simpelt hen ikke.
Derfor bliver vi nødt til at fastholde, at på de
områder, hvor EU har kompetencen, skal man
selvfølgelig rette sig efter de afgørelser, der bliver truffet i de organer, der er sat til det.
Så vi må klart sige, at man udhuler hele
EU-samarbejdet, hvis man har som princip, at
national ret altid går forud for EU-ret.

Om forslaget om sikring af vetoretten vil vi
sige, at det jo er vigtigt, at der er en eller anden
form for nødbremse, som man kan bruge, hvis
vitale nationale interesser bliver truet og man
opfatter det som noget meget vigtigt, at der er
en afgørelse, som går én imod.
Men vi mener fra radikal side, at vetoretten
skal bruges i udvalgte tilfælde, og sådan som
tingene bliver remset op i Enhedslistens
bemærkninger til forslaget, kunne vi godt frygte
eller forvente, at Enhedslisten ønskede vetoretten anvendt i masser af tilfælde, og det kan jo
ikke være meningen, netop når man har et forpligtende samarbejde, og når vi nu har de regler, der siger, at man kan have flertalsafgørelser,
hvor lande kan blive stemt ned.
En af demokratiets grundregler, som Enhedslisten jo også må sande herinde, er jo, at man
skal kunne acceptere afgørelser, hvor man er
blevet nedstemt. Det er jo et af demokratiets
væsentligste kendetegn, at når man er i mindretal og bliver nedstemt af et flertal, så må man
altså også leve med de afgørelser og være klar
til at acceptere at være med i det fællesskab,
hvor sådan nogle afgørelser bliver truffet. Hvis
ikke man kan det, må man forlade butikken.
Om det tredje forslag, B 52 om åbenhed og
offentlighed i EU, mener vi, at Enhedslisten
selvfølgelig har fuldstændig ret i, at der er for
lidt åbenhed og for lidt offentlighed i EU.
Det står faktisk også i det notat, som den danske regering har sendt til det franske formandskab med en beskrivelse af, hvorledes det hidtidige arbejde med Maastricht-Traktaten fungerer, efter at den er trådt i kraft.
Det er klart, at der er sket nogle fremskridt på
åbenhedsområdet, men det er sandelig ikke tilfredsstillende set med danske øjne. Dér er vi helt
enige med Enhedslisten og i øvrigt også med
udenrigsministeren og med det store flertal af
den danske befolkning.
Jeg tror, jeg kan tilsige både på mit eget partis
vegne og også på vegne af store dele af Folketinget, at vi vil presse meget på for at få bedre
regler og en bedre sikring af åbenhed og offentlighed i forhandlingerne under den kommende
regeringskonference.
Til sidst vil jeg sige, at hvad angår subsidiaritetsprincippet, vil jeg tilslutte mig de bemærkninger, der er kommet fra adskillige af de tidligere ordførere, men blot sige, at vi jo i Danmark
har praktiseret subsidiaritetsprincippet i årevis
for ikke at sige gennem generationer med vores
tre forskellige politiske og administrative

Fredag den 24. februar 1995 (B 49, B 51, B 52 og B 53)
niveauer: Folketinget, amtsrådene og kommunalbestyrelserne.
Det er altid et problem at have et subsidiaritetsprincip i praksis, fordi de, der ikke bryder
sig om en beslutning, der er taget på deres eget
niveau, som måske er blevet nedstemt, og som
måske har følt sig tvunget til at tage en upopulær beslutning, altid kan give et andet niveau
skylden og sige, at det altså er dem deroppe
eller dem derhenne, der har taget en beslutning,
som vi andre ikke er enige i.
Det er vigtigt, at vi også på det internationale
plan får et subsidiaritetsprincip, så vi kan fastholde vores egne traditioner og vores egne regler på visse områder. Men som også flere andre
ordførere har sagt, vil en total gennemførelse af
subsidiaritetsprincippet på ethvert område ødelægge alt, hvad der hedder det indre marked,
ødelægge enhver form for frihed til passage
over grænserne, både når det gælder personer,
varer, tjenesteydelser og kapital, og det ønsker
Det Radikale Venstre på ingen måde at bidrage
til.";Kristian Thulesen Dahl
123865;name_party;":
Jeg synes, hr. Klaus Hækkerup fremkom med
nogle betragtninger om vetoretten, som gjorde
mig meget betænkelig.
Jeg kan huske, da vi efter folkeafstemningen
om EF-pakken i 1986 drøftede dette spørgsmål i
Folketinget. Dengang var jeg medlem af Markedsudvalget, nu Europaudvalget, og det lykkedes dengang i Markedsudvalget at opnå enighed om en ganske præcis formulering, som også
var forudsætningen for Folketingets godkendelse af ratifikationen af EF-pakken, nemlig den
formulering, at vetoretten er en af forudsætningerne for det danske medlemskab af det, der
dengang hed EF, og som nu hedder EU.
Det var en ganske klar tilkendegivelse. Det
kan ikke nytte, hr. Klaus Hækkerup ryster på
hovedet. Han kan slå op i den beretning, som
dengang blev skrevet af Folketingets Markedsudvalg: deri står det. Vi dengang havde en
meget omhyggelig drøftelse af det i Markedsudvalget, og det var faktisk en forudsætning for
partiet VS dengang, at man fastslog det, for at vi
kunne stemme for godkendelsen af det resultat,
som var kommet ved folkeafstemningen, og
som var gået os imod.
Men nu er man altså kommet dertil, at hr.
Klaus Hækkerup faktisk står og siger her fra
talerstolen, at vi ikke må rejse spørgsmålet om
vetoretten i EU, for så vil vi få afklaret, at veto-

3577

retten ikke eksisterer: derfor må vi hellere lægge
spørgsmålet til side.
Hvis det er rigtigt, hvad hr. Klaus Hækkerup
nu siger, så har hr. Klaus Hækkerups parti altså
siden 1972 ført de danske vælgere bag lyset, for
ved hver eneste folkeafstemning har man meddelt vælgerne, at vetoretten er forudsætningen
for det danske medlemskab.
Men det har altså åbenbart vist sig, at det var
- ja, faktisk en lodret løgn, som man stak ud til
vælgerne ved den ene folkeafstemning efter den
anden. Jeg har ikke før hørt det fremstillet på
den måde, som hr. Klaus Hækkerup gør det i
dag. Hidtil har alle regeringer, den ene regering
efter den anden, fastholdt, at vi har vetoretten.
Derfor er jeg meget enig med hr. Kristian
Thulesen Dahl, når han formulerer det på den
måde, at dette selvfølgelig er et grundlag, som
så på ordentlig vis skal stå i Traktaten, når det er
det grundlag, som den hviler på. Jeg var meget
glad for den bemærkning, hr. Thulesen Dahl
kom med.
På ét punkt synes jeg jeg sporede en klar
enighed hos alle partierne, nemlig med hensyn
til EU-rettens forrang: Den skal i hvert fald ikke
gælde forud for den danske grundlov. Det hørte
jeg faktisk hele vejen rundt fra ordførerne.
Man var ganske vist fra de fleste ordføreres
side modstandere af vores beslutningsforslag,
men på spørgsmålet om selve grundloven synes
jeg, jeg hørte det sådan, at partierne fra hr. Klaus
Hækkerup og fremefter var enige om, at selvfølgelig går EU-retten ikke forud for den danske
grundlov.
Men problemet er, at sådan opfatter
EU-Domstolen og EU-myndighederne det i
dag. De mener, at deres love og regler står over
de enkelte landes forfatninger, og derfor ville
jeg være meget glad, hvis vi kunne få fastslået i
hvert fald i en beretning, at for så vidt angår
vores grundlov, da gælder i hvert fald, at den
har forrang frem for EU-retten. Det ville dog
være et skridt.
Det er jo nok noget, vi alle kunne være enige
om her i Folketinget, at det ikke ville være en
situation, som nogen her i Danmark kunne leve
med - det håber jeg da ikke - hvis vi kom derhen, at danske grundlovsbestemmelser bliver
tilsidesat af EU-Domstolen. Og det kan
EU-Domstolen jo sagtens finde på, for den føler
sig ikke begrænset af de enkelte landes forfatninger. Så på det punkt synes jeg debatten viste,
at der måske kan nås et konkret resultat.

3578

Fredag den 24. februar 1995 (B 49, B 51, B 52 og B 53)

Også hvad angår spørgsmålet om åbenhed,
synes jeg, at der er lagt op til, at der kan nås
konkrete resultater. Jeg vil især gerne sige tak til
fru Anne Baastrup og hr. Kristian Thulesen Dahl
for tilslutning til det forslag. Og jeg vil også gerne give tilslutning til, at de yderligere forslag
om ting, der skal ind omkring åbenheden, kunne komme med i en beretning om dokumenter
osv. som foreslået af SF og Fremskridtspartiet.
Jeg forstår ikke den argumentation, som Venstre og De Konservative kom frem med, at det
skulle være selvtægt eller specielt illoyalt, hvis
vi fra dansk side offentliggjorde disse dokumenter. Vi fik jo fra Edinburghtopmødet faktisk
løfte om, at man kunne få en meget vidtgående
åbenhed, og der er jo sådan set blot tale om, at
Danmark ved at følge Enhedslistens forslag indfrier de løfter, som blev givet i Edinburgh, men
som de andre EU-lande altså ikke vil indfri, når
det kommer til stykket.
Her er det i Danmarks egen magt at indfri de
løfter. Og som hr. Kristian Thulesen Dahl gjorde
opmærksom på, vil det sikkert ikke engang stride mod EU-reglerne at foretage en sådan
offentliggørelse, så der er slet ingen begrundelse
for ikke at gøre det, end ikke den spinkle
begrundelse om illoyalitet, som hr. Kent Kirk
var fremme med: den eksisterer jo ikke. Der er
blot og bare tale om, at vi indfrier de løfter, som
alle landene gav befolkningerne på topmødet i
Edinburgh.
Men problemet er jo nok, at de løfter blev ikke
givet af hensyn til ønsket om åbenhed, de blev
givet af hensyn til, at man ønskede at lokke de
danske vælgere til at stemme for MaastrichtTraktaten. Derfor delte man glad og fro ud af
løfter om alverdens ting på Edinburghtopmødet, løfter, som man ikke havde nogen som helst
planer om at indfri.
Men her står vi altså i den situation, at det ligger i den danske regerings egen magt at indfri
disse løfter. Og den danske regering vil sikkert
ikke engang kunne blive dømt ved EU-Domstolen for at gøre det. Og så kan jeg da ikke se, at
der er nogen som helst argumenter, der taler
imod det.
Så er jeg skuffet over, at en række partier er så
negative over for forslaget om at udvide nærhedsprincippet. Jeg havde ventet, at bl.a. hr.
Kent Kirk ville være gået meget aktivt ind og
have støttet en række af punkterne om udvidelse af subsidiariteten, en række punkter, f.eks.
socialpolitik, indblanding i danske arbejdsmarkedsforhold, en række andre ting, vel også kul-

tur, mediepolitik og lign., som jeg da sammen
med hr. Kent Kirk i Folketingets Europaudvalg
har været med til at gøre konkrete indsigelser
imod, når EU kom med direktivforslag på disse
områder. Så jeg havde da unægtelig dér forventet en lidt større tilslutning.
Jeg er godt klar over - og det er Enhedslisten
rede til at tage hensyn til - at der vil være punkter i beslutningsforslaget, hvor der ikke er enighed. Det er klart, at vi må konstatere, at de borgerlige partier, i hvert fald V og K, ønsker, at
udenrigs- og sikkerhedspolitikken ikke alene
skal forblive i Traktaten, men markant skal styrkes med flertalsafstemninger og alt muligt
andet. Så vi kan ikke sammen med V og K,
sandsynligvis heller ikke sammen med Socialdemokratiet og regeringspartierne, lave en
udvidelse af nærhedsprincippet på disse områder. Det er jo klart. Det må vi konstatere. Det er
der ikke flertal for. Men jeg synes godt, man
kunne komme med en tilkendegivelse om, på
hvilke punkter der faktisk er enighed. For der er
jo et flertal her i Folketinget for en række af
punkterne i vores forslag.
Der er ikke flertal for punkt B i beslutningsforslaget, som vedrører vetoretten. Men inden
for punkt A vil vi altså fra Enhedslistens side
arbejde for, at en række af de områder, vi har
foreslået, og som vi ved der er flertal for her i
Folketinget - jeg har nævnt nogle af eksemplerne - kommer ind i en beretning, så vi i hvert fald
er sikre på, at disse ting kommer med ind.
SF mente, at der var noget populistisk i
Enhedslistens forslag. Det forstod jeg ikke rigtig.
Derimod forstod jeg udmærket godt, at fru
Baastrup sagde, at det hele gik ud på at gøre tingene mellemstatslige. Det er rigtigt. Og det er jo
ikke populistisk. Det er dybt sagligt at forsøge at
pege på et internationalt alternativ til en unionsopbygning. Det er jo det, vi gør med vores forslag. Vi peger frem mod en anden form for
internationalt samarbejde.
Og jeg vil så slutte med at komme med en
kraftig kritik af Socialdemokratiets og SF's tankegang omkring det overnationale. De to partier
tror jo, at man kan bruge overnational magt og
flertalsafgørelser til at styrke miljøet. Al erfaring
har vist, at flertalsafgørelser i EU bruges til at
indføre harmoniseringsstandarder vedrørende
miljø, sundhed, dyrebeskyttelse og alt muligt
andet, som er til skade for miljøet, ikke til gavn
for miljøet, og som ikke betyder, at miljøet bliver
bedre i EU, men at vi her i Danmark bliver
tvunget til at sænke vores miljøstandarder.

Fredag den 24. februar 1995 (B 49, B 51, B 52 og B 53)
Vi ser det jo i øjeblikket i den ene sag efter
den anden. Vi har haft en kreosotsag, vi har haft
en babymadsag. Man blander sig på alle mulige
områder i, hvordan vi må udforme vores miljøpolitik her i Danmark. Man lægger endog loft
over, hvor stor en del af affaldet man må genbruge i vores genbrugssystemer her i Danmark.
Man sætter altså på alle måder loft over miljøindsatsen. Det kan på ingen måde gavne miljøet.
Det skader miljøet. Det, man har opnået i EU
med sine flertalsafgørelser, som SF og Socialdemokratiet er så glade for, er, at vi gang på gang
bliver stemt ned, at vi gang på gang bliver tvunget til at slække på miljøpolitikken.
Man bliver ved med monotont at gentage fra
SF's og Socialdemokratiets side, at vi skal have
flere af disse flertalsafgørelser, fordi vi skal styrke miljøet. Og så spørger SF: Hvor er den grønne linje henne i Enhedslistens forslag?
Jamen den grønne linje er deri, at vi får ret til
selv at gå videre med miljøpolitikken og indføre
bedre standarder, som vi selv vil, og sammen
med de lande, som er villige til at gå med foran,
for det er jo problemet nu, at man kan ikke
trække andre lande med, for de rammes også af
de maksimumsstandarder og lofter over miljøindsatsen, som EU dikterer de enkelte lande ved
flertalsafgørelser.
Derfor er miljøet sat i stå. Derfor skal vi her i
Danmark udvise stadig større snirklet opfindsomhed for at snige os uden om alle disse
EU-direktiver, hvis vi skal opnå bare en lille
smule på miljøområdet. Det er jo realiteten i
EU's miljøpolitik. Vi får en forespørgselsdebat,
som Enhedslisten har rejst, om emnet den 23.
marts, og dér vil vi så forsøge på at få sikret den
danske miljøgaranti og få vedtaget, at danske
miljønormer ikke kan tilsidesættes af EU.
Jeg vil ikke gå længere med det i dag, men jeg
vil blot anholde, når man fra SF's side kan fremføre en, jeg havde nær sagt, så fræk påstand, at
der ikke skulle være en grøn linje i vores udspil.
Jeg vil ikke påstå, at SF ikke har en grøn ambition, og at det ikke er ud fra miljøhensyn, SF
kæmper for flertalsafgørelser i Unionen. Jeg vil
bare konstatere om den politik, SF har ført undskyld, som SF har nu påtaget sig, for SF var
jo med til at stemme imod EF-pakken i sin tid,
som fru Baastrup også korrekt gjorde opmærksom på, så det var ikke SF's skyld dengang, men
siden har man jo svinget over og sådan set påtaget sig skylden for ulykkerne ved at gå ind for
alle disse flertalsafgørelser - at den tvinger os til
hele tiden at underlægge os indskrænkninger i

3579

vores muligheder for at føre en fornuftig miljøpolitik, og det kalder jeg i virkeligheden ikke en
grøn profil.
Men jeg vil ikke sige, at det skyldes, at SF ikke
ønsker at styrke det grønne, selvfølgelig gør SF
det: man har bare misforstået, hvordan tingene
hænger sammen i EU. Man har illusioner om,
hvad man kan udrette gennem et overstatsligt
apparat. Vi tror mere på, at man kan udvirke
miljøfremskridt gennem et mellemstatsligt
apparat, hvor vi kan få alle lande med på nogle
standarder, som man kan blive enige om, og
som man derfor også kan have forhåbninger om
at alle landene vil føle sig forpligtet til at overholde.
Så kan nogle lande gå foran. Nordiske lande
f.eks. kan frit samarbejde om at gå foran. Danmark kan selv gå foran. Man kan regionalt lave
et samarbejde omkring Østersøen, hvor man
kan gå foran, og på den måde kan man trække,
om jeg så må sige, et miljølokomotiv i gang på
den mellemstatslige model og dermed fremkalde virkelige miljøforbedringer ude i Europa.
Det, vi ser nu, er, at den politik, som Socialdemokratiet og SF har afprøvet i de senere år,
høster de nu resultaterne af i form af det ene
miljøfjendske diktat efter det andet fra den
overstatslige Union.
Det synes jeg burde give stof til eftertanke, og
den eftertanke kommer så forhåbentlig til
udtryk under den forespørgselsdebat, vi får den
23. marts på Enhedslistens foranledning.
(Kort bemærkning).";Keld Albrechtsen
136356;name_party;":
Jeg forstod nærmest hr. Keld Albrechtsen sådan,
at han var ved at tage hul på den miljødebat,
den forespørgsel, der skal være den 23. marts.
Det mener jeg nu ikke der er nogen grund til at
gøre i dag. Jeg skal også afstå fra det. Jeg skal
bare understrege, at jeg under ingen omstændigheder er enig i den fremstilling, som Enhedslistens repræsentant her gav udtryk for.
Det, jeg egentlig bad om ordet for, var vetoretten, for også dér var hr. Keld Albrechtsen ude
med nogle fejlagtige - for at sige det mildt beskyldninger om, hvad Socialdemokratiet har
sagt og ikke har sagt. Sagen er den, at vi har
vetoret i alle sager, der vedrører det mellemstatslige samarbejde.
Det er uklart, hvor langt vetoretten rækker i
dag, når vi taler om områder, hvor Danmark har
besluttet at afgive kompetence til EU, og hvor
den situation så kan opstå, at EU træffer en flertalsafgørelse, der går Danmark imod.

3580

Fredag den 24. februar 1995 (B 49, B 51, B 52 og B 53)

Jeg kan ikke huske præcis, hvornår det skete i
forbindelse med vedtagelse af EF-pakken, og
jeg kan heller ikke huske præcis, hvilke lande
der var med. Men allerede dengang var det klart
- mener jeg at kunne huske - at der var lande,
der kunne danne et blokerende flertal. England,
Frankrig, Danmark og, så vidt jeg husker, et
land til, tilkendegav i forbindelse med vedtagelsen af Fællesakten i 1986, at de ville støtte hinanden, hvis et af dem anførte, at det rejste
spørgsmål var af vital interesse for det pågældende land - støtte hinanden i at nedlægge et
veto.
Sådan har retstilstanden været, og jeg beklager meget, hvis det ikke er gået op for hr. Keld
Albrechtsen dengang, men da havde jeg jo heller ikke mulighed for at vejlede ham. Sådan
mener jeg også at retstilstanden er i dag. Det,
der så er uklart, er selvfølgelig, om de andre
lande fortsat står ved deres tilsagn.
Men det er i virkeligheden slet ikke det, vi
diskuterer: det er bare, fordi jeg bliver nødt til at
svare på den grove insinuation, hr. Keld
Albrechtsen kom med. Nej, det, vi diskuterer,
er, om vi nu skal søge en afklaring og søge
spørgsmålet, om Luxembourgforliget holder
eller ej, lagt ind i Traktaten, og dér vil jeg sige, at
det synes jeg er uklogt at afprøve, for jeg er bange for, at det vil blive afvist af de andre lande,
og dermed er der slet ikke nogen mulighed for
at bruge bestemmelsen.
(Kort bemærkning).";Klaus Hækkerup
138731;name_party;":
Jeg vil ikke gå ind i den sådan lidt mystiske
beskrivelse af vetoretten, som hr. Klaus Hækkerup kom ind på. Jeg vil blot kommentere hr.
Keld Albrechtsen.
Det, jeg sagde i min ordførertale, var, at man
skal kalde en spade for en spade. Det var det
eneste. Det, Enhedslisten vil med beslutningsforslaget om forrang, er mellemstatsligt samarbejde. Men så kald beslutningsforslaget dét. Så
har vi alle et fælles udgangspunkt for samtalen.
Det, vi har kritiseret hele vejen igennem i
vores politik, er, at i det indre marked er det
kapitalen, der styrer. Det var en katastrofe i
1986, og det var hr. Keld Albrechtsen enig i dengang. Vi har hver for sig valgt nogle forskellige
løsningsmodeller. Vi forsøgte at få en politisk
styring oven på det indre marked: det kan man
være enig i, det kan man være uenig i. Projektet
går nu ud på at få en ordentlig miljøgaranti og
så i øvrigt tvinge den til enhver tid siddende
regering til rent faktisk at anvende den.

Miljøgarantien skal over på landbrugsområdet. Det er jo et af de helt, helt store problemer.
Det er jo ikke miljøbestemmelsen, vi fik indført
ved Maastricht-Traktatens art. 130 S, der er problemet, og det ved hr. Keld Albrechtsen også
godt: det er det indre marked, det er landbrugsordningerne, der giver os problemet. Vi forsøgte
at få det rettet op via vores sidste tiltrædelse af
Maastricht-Traktaten plus Edinburgh-Afgørelsen. Det kan vi være enige om eller uenige om,
men hr. Keld Albrechtsen skal ikke komme og
sige, at vores strategi har været fuldstændig forfejlet.
(Kort bemærkning).
Elisabeth Amold (RV):
For et par dage siden blev det i forbindelse med
en af de debatter, vi havde her i Folketinget,
sagt, at en eller anden ordfører uimodsagt havde sagt her fra Folketingets talerstol, at sådan og
sådan forholdt det sig på et bestemt område.
Der var med andre ord politikere her i Folketinget, der mente, at når personer sagde noget
uimodsagt her, så havde de dermed ret.
Hr. Keld Albrechtsens seneste svada fik mig
til at gå op og sige, at det kan altså ikke nytte
noget, det er uimodsagt, det, hr. Keld Albrechtsen sagde om miljøsamarbejdet i EU. Det kan
ikke nytte noget, at hr. Keld Albrechtsen prøver
at bilde nogen som helst ind, at det ville være
muligt for Danmark at føre en effektiv miljøpolitik i et mellemstatsligt samarbejde og kun det.
Vi har jo masser af eksempler på mellemstatsligt samarbejde, hvor vi prøver at iværksætte
miljøtiltag. Vi har masser af konventionssamlinger af lande, vi har også Europarådet, hvor der
er et mellemstatsligt samarbejde, men hvor det
ikke er muligt at slæbe effektive tiltag igennem,
fordi det ikke er forpligtende, og fordi det ikke
er muligt at have flertalsafgørelser.
Et eksempel inden for EU, hvor der ikke er
flertalsafgørelser, og hvor Danmark prøver at
føre sin egen miljøpolitik, er C02-afgiften. Vi
har indført en C02-afgift i Danmark. Vi kan ikke
få andre til at tage den, fordi det kræver enstemmighed. Vi har en udmærket god samvittighed
med hensyn til vores eget luftrum, men det
hjælper altså ikke ret meget på resten af Europa,
når de ikke vil være med, og derfor er det vigtigt, at vi har flertalsafgørelserne - ikke nødvendigvis på C02-afgiftsområdet, det går jeg ikke
ind for, men det viser bare, at grænseoverskridende tiltag altså skal iværksættes i en eller
anden forpligtende sammenhæng, og det er kun

Fredag den 24. februar 1995 (B 49, B 51, B 52 og B 53)
dér, det virker. Internationalt samarbejde på
mellemstatslig basis har vi masser af: det flytter
ikke de store brikker.
(Kort bemærkning).";Anne Baastrup
142288;name_party;":
Jeg må sige, jeg stadig er dybt bekymret over hr.
Klaus Hækkerups forsøg på at forklare omstændighederne omkring vetoretten, og hvad der
skete i 1986.
Vi andre, som deltog i dette arbejde i Markedsudvalget dengang og tog det meget alvorligt, slog fast i den beretning, som blev forelagt
for Folketinget som forudsætning for Folketingets godkendelse af Traktaten efter folkeafstemningen, at vetoretten er en af forudsætningerne
for det danske EU-medlemskab, og det ville vi
naturligvis ikke have fastslået i denne sammenhæng, hvis vi alle sammen havde siddet og haft
den tanke, at det jo ikke var nogen realitet, at det
jo bare var noget, vi sagde for at føre befolkningen bag lyset.
Jeg synes ikke, hr. Klaus Hækkerup behandler sagen med den alvor, som den fortjener, og
jeg synes, at han nu giver udtryk for en holdning til vetoretten, som ikke er acceptabel, og
som i hvert fald vil blive husket af Enhedslisten,
hvis vi på et senere tidspunkt skal være med til
at godkende fremgangsmåder i forbindelse med
f.eks. at tage et folkeafstemningsresultat til
efterretning. Så ville vi ikke bagefter fra dem,
som vi har været med til at klarlægge grundlaget sammen med, have at vide, at det, som vi
var med til at skrive dengang, ikke betød noget,
det var ikke alvorligt ment.
Nu siger hr. Klaus Hækkerup, at sådan skal
jeg ikke opfatte det. Jeg håber heller ikke, at det
var sådan, jeg skulle opfatte det - det håber jeg
bestemt ikke. Men jeg bliver meget bekymret
over den fremstilling vedrørende vetoretten,
som hr. Klaus Hækkerup kommer med.
Min taletid tillader mig ikke at besvare de
øvrige spørgsmål, men vi får jo lejlighed til at
tage det op under debatten om bl.a. miljøgarantien den 23. marts.";Keld Albrechtsen
144033;title_name;":
Kun den lille korte bemærkning, at der ikke
vedrørende Luxembourgforliget er sket noget
som helst, der ændrer karakteren eller indholdet
af Luxembourgforliget siden 1986.

3581

(Kort bemærkning).";Niels Helveg Petersen
144246;name_party;":
Det er jeg selvfølgelig enig med udenrigsministeren i, men jeg synes også, at det skal siges her
fra talerstolen, at hr. Klaus Hækkerups fremstilling er jo ikke forkert, for så længe der er et antal
lande, der udgør et blokerende mindretal, der
siger, at Luxembourgforliget er i kraft, så vil de
også støtte hinanden i at bruge det, og dermed
vil de også kunne stoppe en beslutning i Ministerrådet.
Det er realiteterne, og derfor har Danmark
altid støttet, selv om vi i substansen måske ikke
har været enige. Hvis Storbritannien har påkaldt
sig vetoretten, har vi sagt, at så afholder vi os fra
at stemme i den sag, fordi vi respekterede
Luxembourgforliget. Så derfor er hr. Klaus
Hækkerups fremstilling jo ikke forkert. Det er
den måde, det fungerer på i praksis.
Må jeg så sige til hr. Keld Albrechtsen om
subsidiaritetsprincippet: Jo, vi er meget interesseret i det, men jeg er altså også nødt til at sige,
at da Enhedslistens beslutningsforslag er så
vidtgående, som det er, kan vi ikke støtte det.
Men der er da elementer i beslutningsforslaget,
som vi er fuldstændig enige i, og hr. Keld
Albrechtsen er jo heller ikke usikker med hensyn til, at det er den konservative holdning.
Vi mener, at der skal sættes hegnspæle i forhold til, hvad der er EU's virkefelt, og hvad der
er det nationale virkefelt. Og når vi skal i gang
med forhandlingerne om det fælles memorandum, vil vi bestræbe os på at finde de rigtige
steder at sætte disse hegnspæle. Men jeg er da
også overbevist om, at her vil vi ikke blive enige
med Enhedslisten om, hvor hegnspælene skal
stå. Enhedslistens mål er jo at sætte hegnspælene sådan, at EU-samarbejdet ikke eksisterer
mere.
(Kort bemærkning).";Kent Kirk
145940;name_party;":
Jeg skal da beklage, at jeg ikke brugte min ordførertale og den tid, jeg havde dér, til at repetere
for hr. Keld Albrechtsen, hvad Luxembourgforliget går ud på. Jeg vil tillade mig nu at læse det
op, så vi kan få en debat på baggrund af det.
Luxembourgforliget siger - og jeg citerer her fra
Claus Gulmanns og Karsten Hagel-Sørensens
bog »EF-ret«:
»Når meget vigtige interesser for en eller flere
medlemsstater står på spil i forbindelse med
afgørelser, der kan træffes med stemmeflerhed
på forslag af Kommissionen, vil Rådets med-

3582

Fredag den 24. februar 1995 (B 49, B 51, B 52 og B 53)

lemmer inden for en rimelig tid søge at nå frem
til løsninger, som alle Rådets medlemmer kan
tilslutte sig under hensyntagen til såvel deres
gensidige interesser som Fællesskabets interesser i henhold til art. 2 i Traktaten.
Den franske delegation er af den opfattelse, at
drøftelserne, når det drejer sig om meget vigtige
interesser, må fortsættes, indtil den enstemmige
afgørelse er nået.
De seks delegationer konstaterer, at der
består meningsforskelle med hensyn til, hvad
der skal ske i tilfælde af, at fuldstændig enighed
ikke opnås. De seks delegationer anser dog ikke
disse meningsforskelle for at være til hinder for,
at arbejdet inden for Fællesskabet genoptages i
overensstemmelse med den sædvanlige forretningsgang.«
Jeg må sige, at det, der står her, er, at Frankrig
har én opfattelse, og de andre har tilkendegivet
en anden opfattelse. Det er bare det, jeg har forsøgt at sige til Enhedslisten i dag: Hvis vi vil
have en afklaring af, om det er den ene eller den
anden opfattelse, der er endeligt gældende, en
juridisk afgørelse, et forsøg på at presse det her
ind i Traktaten, risikerer vi meget vel, at det bliver den opfattelse, som de seks andre gav
udtryk for dengang. Og så er vetoretten væk, og
derfor er Enhedslistens forslag dybt uhensigtsmæssigt.
Hermed sluttede forhandlingen.
Afstemning
Forslagenes overgang til anden (sidste) behandling vedtoges uden afstemning.
Tredje næstfonnand (Margrete Auken):
Jeg foreslår, at forslagene til folketingsbeslutning henvises til Europaudvalget. Hvis ingen
gør indsigelse mod dette forslag, betragter jeg
det som vedtaget. (Ophold). Det er vedtaget.

Den næste sag på dagsordenen var:
9) Første behandling af beslutningsforslag nr.
B 50:
Forslag til folketingsbeslutning om fjernelse
af art. J fra Maastricht-Traktaten.
Af Keld Albrechtsen (EL) m.fl.
(Fremsat 31/1 95).
Sammen med denne sag foretoges den under
punkt 10 på dagsordenen opførte sag, nemlig:
10) Første behandling af beslutningsforslag nr.
B 54:
Forslag til folketingsbeslutning om dansk nej
til fælles mønt.
Af Keld Albrechtsen (EL) m.fl.
(Fremsat 31/1 95).
Forslagene sattes til forhandling.
Forhandling";Klaus Hækkerup
148713;title_name;":
Regeringen må igen henholde sig til sit indlæg
vedrørende behandlingen af beslutningsforslag
nr. B 41 og B 43 tidligere i dag.
Med hensyn til spørgsmålet om fælles mønt
fremgår det af bemærkningerne til lovforslag nr.
L 177 i folketingsåret 1992-93 vedrørende Danmarks tiltrædelse af Edinburgh-Afgørelsen og
Maastricht-Traktaten, at Danmarks holdning til
Den Økonomiske og Monetære Union blev lagt
fast ved folkeafstemning den 18. maj 1993 og
kun kan ændres gennem ny folkeafstemning.";Niels Helveg Petersen
149218;name_party;":
Enhedslistens forslag om at fjerne artikel J fra
Maastricht-Traktaten forstår jeg faktisk ikke, for
artikel J, der vedrører det udenrigs- og sikkerhedspolitiske samarbejde, er jo netop et udtryk
for det mellemstatslige samarbejde.
Det, som hr. Keld Albrechtsen stod her og
berømmede og berømmede og berømmede så
meget før, det var det, der skulle kunne løse alle
vores miljøproblemer. Nu må man jo sige: Det,
at artikel J står i EU-Traktaten, har jo ikke løst
alle vores sikkerhedspolitiske problemer eller i
sig selv bidraget til, at der er blevet mere fredelige tilstande i verden.
Men det, der er vigtigt, er for det første, at vi
ikke er bundet til noget, for det andet at EU er
en ganske handlekraftig organisation med store
indflydelsesrige vesteuropæiske lande og forhå-

Fredag den 24. februar 1995 (B 50 og B 54)
bentlig snart også østeuropæiske lande som
medlemmer, et forum, hvor vi også har mulighed for at drøfte vores sikkerhedspolitik.
Der henvises i bemærkningerne - bortset fra
at det næsten ser ud, som om vores medlemskab
af NATO skal ophæves i en tankestreg i
bemærkningerne - til, at de problemer kunne
løses i et samarbejde mellem alle europæiske
stater i OSCE, det tidligere CSCE. Jeg synes
egentlig, fru Elisabeth Arnold gjorde det så
godt, da hun før her fra talerstolen omkring miljøspørgsmålet argumenterede for, hvor vanskeligt det er i et sådant samarbejde bare uden
videre at få nogle uforpligtende vedtagelser,
som ingen i virkeligheden, når det kommer til
stykket, lever op til, så de bliver effektive.
Jeg synes, at det, at vi har artikel J stående i
Maastricht-Traktaten, giver os ganske gode
muligheder f.eks. i tilfælde, hvor der skal vedtages handelssanktioner over for en nation, som er
medvirkende til krigs- eller konfliktsituationer.
Da er det ganske hensigtsmæssigt, at man kan
drøfte det i EU. Det er jo i virkeligheden dér,
man på mange områder kan gøre en sådan
sanktion effektiv. Så vi afviser det forslag fra
Enhedslisten.
Også det andet beslutningsforslag, forslaget
om, at Danmark ikke skal være med i en eventuelt kommende fælles mønt- og centralbank i
EU-sammenhæng, finder vi helt overflødigt,
helt overflødigt.
Afgørelsen af det her spørgsmål er nemlig
ikke et folketingsspørgsmål. Det er et spørgsmål, der er forankret hos det danske folk, der i
givet fald skal træffe afgørelse herom gennem
en folkeafstemning.
Så også dette forslag fra Enhedslisten må vi
fra Socialdemokratiets side afvise. Så meget
respekt har vi i hvert fald for vælgerne.";Klaus Hækkerup
151741;name_party;":
Vi er imod Enhedslistens forslag.
I Venstre går vi ind for en fælles udenrigs- og
sikkerhedspolitik, og derfor kan vi naturligvis
ikke støtte forslaget om at fjerne artikel J.
Vedrørende forslaget om et nej til fælles mønt
mener vi, at forslaget fra Enhedslisten er udemokratisk. Det skal afgøres ved en folkeafstemning.";Charlotte Antonsen
152078;name_party;":
Det Konservative Folkeparti kan heller ikke
støtte Enhedslistens beslutningsforslag nr. B 50.

3583

Vi finder tværtimod, at et fælles udenrigs- og
sikkerhedspolitisk samarbejde har overordentlig stor betydning for freden og stabiliteten i
Europa, og finder, at det, Enhedslisten ønsker,
er fuldstændig uhensigtsmæssigt, nemlig at
man skal nedlægge både NATO og WEU og i
stedet for bygge en sikkerhedspolitisk dimension ind i OSCE-samarbejdet. Det er urealistisk,
det er ikke noget, der vil kunne fungere.
Vi må bygge på de ting, som er bygget op i
Vesteuropa efter Anden Verdenskrig, og så må
vi være åbne for, at de østeuropæiske lande
også kan få lov til at deltage i det. Så vi afviser
beslutningsforslag nr. B 50.
Vedrørende beslutningsforslag nr. B 54 om et
dansk nej til den fælles mønt er det, som det er
sagt af andre ordførere, et spørgsmål, som den
danske befolkning skal tage stilling til på et
senere tidspunkt.
Vi mener, det er hensigtsmæssigt, at man
udvikler Den Økonomiske og Monetære Union.
Vi tror, det vil have stor betydning for bekæmpelse af arbejdsløshed i Vesteuropa og i Østeuropa senere, og derfor finder vi, at det ville
være fuldstændig uhensigtsmæssigt, hvis det
danske Folketing én gang for alle skulle sige: Vi
kan ikke deltage i bl.a. en fælles mønt. Vi ser
gerne, at den fælles mønt kommer til at hedde
ikke euromark eller franc, men danmark.
Må jeg så i øvrigt sige til sidst til hr. Keld
Albrechtsen, som tidligere var inde på spørgsmålet om Europa-Parlamentet 홢og den radikale
fru Lone Dybkjær har været ude med meldinger
om, at Europa-Parlamentet skal nedlægges - at
dér er det konservative synspunkt helt klart det,
at det europæiske samarbejde ikke kan fungere,
hvis vi ikke har en parlamentarisk kontrolfunktion. Der er opgaver, som de nationale parlamenter ikke kan påtage sig, f.eks. kontrollen af
EU-Kommissionen, og derfor har vi behov for et
Europa-Parlament, der har tilstrækkelig mange
beføjelser til parlamentarisk at kontrollere, hvad
det er, der foregår i EU-samarbejdet.
Derfor finder vi, at de tanker, som den radikale europaparlamentariker er kommet med, er
fuldstændig ødelæggende for det europæiske
samarbejde, hvis ellers man går ind for, at det
også skal fungere efter demokratiske principper.";Kent Kirk
154349;name_party;":
Kort til hr. Kent Kirk: Diskussioner er altid værd
at tage.
Så til de to beslutningsforslag. B 50 går ud på
at fjerne artikel J om fælles udenrigs- og sikker-

3584

Fredag den 24. februar 1995 (B 50 og B 54)

hedspolitik. Indtil Murens fald var situationen i
Østeuropa præget af relativ stabilitet i skyggen
af truslen fra atomvåbnene, undertrykkelse af
menneskerettighederne og risikoen for, at
sovjetiske tanks ville blive sat ind. Denne påtvungne stabilitet er afløst af en ny og mere
ustabil periode. I denne helt nye europæiske
situation er det afgørende, at der arbejdes for at
skabe stabilitet og fred på et demokratisk
grundlag i hele Europa.
Udviklingen af EU til en militærmagt går den
forkerte vej. SF fastholder naturligvis, at Danmark holder sig uden for medlemskab af Vestunionen og en fælles EU-forsvarspolitik, men
det forhindrer ikke, at de øvrige lande udvikler
et fælles forsvar inden for Maastricht-Traktaten
og dermed udvikler en magtbastion, som SF finder går den helt forkerte vej.
Der skal derfor ikke være tvivl om, at SF vil
støtte, at man fjerner artikel J 4. I SF ser vi en
styrkelse af OSCE, så det bliver en aleuropæisk
sikkerhedsorganisation, som den eneste fornuftige vej frem, hvis vi skal opnå et fredeligt
Europa. Derimod finder vi ikke, at det forsøg på
at skabe et mellemstatsligt samarbejde om
udenrigspolitikken, som ligger i de øvrige
bestemmelser i artikel J, skal standses. Der ligger mange forskellige typer konflikter og problemer gemt i de enkelte landes historie, konflikter, som kan føre til, at landene går hver sin
vej i udenrigspolitikken.
Det er ikke SF's ønske at forhindre, at de
enkelte stater kan gå hver sin vej, men det er
SF's ønske, at de skal have en dialog forinden.
Erfaringen viser, at det er svært at samarbejde
om udenrigspolitikken, men vi mener, at det er
en af vejene frem at sikre et rum for dette samarbejde, et rum, der hviler på det faktum, at der
er tale om uafhængige og suveræne stater, som
på ingen måde har afgivet eller skal afgive deres
ret til at bestemme selv.
Så til B 54. Forslaget går ud på, at Danmark
ikke skal være med i en kommende fælles mønt
og centralbank i EU-sammenhæng. Det er rart
at se, at Enhedslisten på denne måde bakker op
om en af undtagelserne i Edinburgh-Afgørelsen, og der er næppe nogen her, som er i tvivl
om, at SF støtter beslutningsforslaget.
SF deler Enhedslistens undren over de mange
meldinger, økonomiministeren er kommet med
i den sidste tid. Vi må naturligvis tro på ministeren, når hun i Europaudvalget gang på gang
understreger, at hun er loyal over for det nationale kompromis, når ministeren er til møder i
Bruxelles.

Men det er altså underligt, at ministeren alligevel melder ud, at de danske forudsætninger
er afgørende ændret. For hvad er den nærliggende fortolkning af sådan et udsagn? Jeg har
svært ved at se andet, end at den radikale økonomiminister lægger op til, at Danmark skal gå
ind i Den Økonomiske og Monetære Unions
tredje fase.
Jeg undrer mig meget over Socialdemokratiets holdning, sålédes som den kom frem her hos
ordføreren. Det tyder ikke godt for det fremtidige samarbejde om udmøntningen af et fælles
memorandum op til regeringskonferencen.";Anne Baastrup
157571;title_name;":
Hr. Kristian Thulesen Dahl. Undskyld, først en
kort bemærkning til hr. Klaus Hækkerup.
(Kort bemærkning).";Margrete Auken
157697;name_party;":
Når jeg tager ordet, er det, fordi jeg må have
udtrykt mig uklart, når fru Anne Baastrup kan
sige, at Socialdemokratiet med det, jeg sagde,
skulle give udtryk for, at vi ønsker at frafalde
forbeholdet om Den Økonomiske og Monetære
Union. Tværtimod. Det ønsker vi at opretholde i
hvert fald meget lang tid endnu. Hos os er der
ingen ønsker om at ophæve det.
Det, jeg bare sagde, var, at det er jo ikke
noget, vi skal - det er jo pjattet af Enhedslisten
at fremsætte et beslutningsforslag i Folketinget i
dag, når vi har givet et tilsagn om, at det i givet
fald skal afgøres ved folkeafstemning. Hvis vi
skal til folkeafstemning, forudsætter det jo, at
der træffes en beslutning i Folketinget. Derfor er
det et helt overflødigt beslutningsforslag,
Enhedslisten har fremsat.
Men for at gøre det klart: Vi ønsker ikke at
frafalde forbeholdet om Den Økonomiske og
Monetære Union.
(Kort bemærkning).";Klaus Hækkerup
158614;name_party;":
Jeg synes ikke, hr. Hækkerup har en helt heldig
dag. Først spreder han uklarhed om vetoretten,
og nu spreder han så uklarhed om holdningen
til den fælles mønt.
Men jeg lagde da mærke til, at hr. Hækkerup i
den allersidste sætning lige nøjagtig fik trukket
sig op på det tørre land - forhåbentlig - med
bemærkningen om, at vi ikke skal med, at man
står fast på det forbehold. Det var da rart at
høre.

(449)
Fredag den 24. februar 1995 (B 50 og B 54)
Jeg må sige, at det er altså nervepirrende at
følge hr. Hækkerups taler i dag. Han bevæger
sig ganske meget på kanten af det, som Socialdemokratiet har givet klare løfter til vælgerne
om gang på gang, og jeg har også bemærket, at
Venstre og De Konservative åbenbart mener, at
det spørgsmål, som skal til folkeafstemning,
gælder dansk deltagelse i en fælles mønt.
Jamen det spørgsmål har jo været til folkeafstemning! Det er lidt underligt, at V og K kan
fremstille det på den måde, for det har jo været
til folkeafstemning.
Det var til folkeafstemning den 18. maj 1993,
og da besluttede de danske vælgere, at vi ikke
skal med i en fælles mønt, og det er såmænd
blot respekten for denne beslutning den 18. maj
1993, som vi nu forsøger på at få fastslået i en
situation, hvor økonomiministeren har rejst
tvivl om spørgsmålet, som fru Anne Baastrup
gjorde opmærksom på.
Så det er faktisk os, der respekterer den afgørelse, som blev truffet den 18. maj 1993, og det er
hr. Kent Kirk, som nu løber fra de løfter, som
han var med til at give. Han var med i det nationale kompromis. Det er ham, der står for de løfter, som man stemte på baggrund af den 18. maj
1993. Og det er ham, der nu løber fra dem.
(Kort bemærkning).";Keld Albrechtsen
160297;name_party;":
Jeg må konstatere, at hr. Keld Albrechtsen ikke
er rigtig konsekvent i sin linje. Af de andre
beslutningsforslag, vi har behandlet her i formiddags, går flere både imod traktaten om det
indre marked, altså Fællesakten, og imod selve
Romtraktaten. Om det har vi altså også haft
folkeafstemninger, som siger, at den danske
befolkning ville med både i Romtraktaten og i
Fællesakten.
Så hører vi nu argumentet, at når man kommer med forslaget om, at det danske Folketing
skal sige: Jamen vi siger nej til den fælles mønt,
så er det i respekt for folkeafstemningen.
Vi har hele tiden fra Det Konservative Folkepartis side sagt, at vi respekterer folkeafstemningen, men vi har den holdning, at Danmark
skal med i ØMU'ens tredje fase: men det bliver
den danske befolkning, der kommer til at afgøre
det.
Derfor nytter det ikke noget at vedtage det
beslutningsforslag, som hr. Keld Albrechtsen
kommer med her. Det ændrer ikke vores opfat-

3585

telse, at på et tidspunkt vil vi have spørgsmålet
om fælles mønt, ØMU'ens tredje fase, ud til
folkeafstemning igen.";Kent Kirk
161379;name_party;":
Til det første beslutningsforslag, som vi tager
stilling til i den her runde, om at fjerne artikel J
fra Maastricht-Traktaten: Dér er det jo rigtigt,
som det er nævpt af flere ordførere, at det udenrigs- og sikkerhedspolitiske samarbejde, der i
dag er i EU, jf. artikel J, foregår på et mellemstatsligt grundlag.
Det er FremsKridtspartiet meget opmærksom
på, og vi er meget opmærksomme på, at der
ikke bliver for mange tendenser til, at det skal
overgå fra at være et mellemstatsligt samarbejde
til at være et overstatsligt. Vi synes, der har
været mange uheldige bemærkninger, som kunne give den tro, at der er en hel del, bl.a. her i
Folketingssalen, måske endda et flertal, som
reelt ønsker et udenrigspolitisk samarbejde i
EU, som fungerer på et overstatsligt grundlag,
og det vil vi modsætte os meget kraftigt.
Omvendt må vi også sige, at ved folkeafstemningerne var vi af den opfattelse - og den opfattelse har vi stadig - at EU-samarbejdet grundlæggende ikke bør beskæftige sig med udenrigspolitik og ikke bør beskæftige sig med sikkerhedspolitik.
Derfor kan vi støtte bestræbelserne på at se
det som et sted, hvor vi sætter hegnspæle om et
af de områder, EU ikke skal have med at gøre,
og det betyder så selvfølgelig også, at vi kan
støtte det foreliggende forslag.
Jeg vil for en ordens skyld, for at undgå nogle
af de misforståelser, som måske ellers kunne
komme, sige, at der er dele af bemærkningerne
til forslaget, som vi under ingen omstændigheder kan støtte.
Det drejer sig selvfølgelig i særdeleshed om
den bemærkning, hvoraf det fremgår, at man
ønsker nedlæggelse af NATO. Tværtimod
ønsker vi netop NATO bevaret og styrket som et
af de steder, hvor vi meget, meget aktivt skal
søge vores sikkerhedspolitiske løsninger.
Når det så drejer sig om B 54, forslag til folketingsbeslutning om dansk nej til fælles mønt, må
jeg sige, at den debat, der har været her fra
talerstolen, undrer mig lidt, for det står klart for
stort set alle ordførere, at det, dette forslag drejer sig om, er her i Folketinget at stadfæste det,
befolkningen har sagt.
Alle siger, at man respekterer fuldt ud det,
befolkningen har sagt. Befolkningen ønsker

3586

Fredag den 24. februar 1995 (B 50 og B 54)

ikke, at Danmark skal tilslutte sig en fælles
mønt, men så når man til konklusionen, og den
er, at man stemmer imod et forslag, som stadfæster det, befolkningen har meddelt den ønsker.
For mig at se harmonerer det ikke med, at vi
følger den beslutning, som blev truffet ved folkeafstemningen, men reelt er det jo udtryk for
det dilemma, som mange har her i Folketingssalen, nemlig at der reelt i Folketinget er et flertal for tilslutning til en fælles mønt, men at man
blot venter på et tidspunkt, hvor man kan få en
folkeafstemning, og hvor man kan få befolkningen overtalt til at sige ja til spørgsmålet. Det er
det dilemma, som det her reelt omhandler, og
som selvfølgelig også afspejler og giver den diskussion, som vi har haft her i Folketinget.
Fremskridtspartiet har klart meddelt, at vi
kan acceptere en fælles mønt som en ekstra
valuta. Vi kan acceptere, at man arbejder med
oprettelsen af en fælles valuta, men vi ønsker
ikke, at Danmark skal tilslutte sig den kommende fælles mønt. Vi ønsker fortsat vores egen
valuta og vores egen mønt.
Men derfor kan vi også støtte forslaget, for
det, forslaget fastlægger, er jo netop det, at Danmark ikke skal være med i det her projekt, men
der står ikke noget i forslaget om, at vi hindrer,
at der kan komme en fælles valuta i øvrigt.
Så derfor skal jeg meddele, at vi også kan
støtte nr. B 54.
Så vil jeg lige sige til slut - og det er i forbindelse med det, hr. Kent Kirk nævnte tidligere i
relation til det, fru Lone Dybkjær var ude med i
en avis i dag om at nedlægge Europa-Parlamentet - at Det Konservative Folkeparti jo
ønskede Europa-Parlamentet som kontrolinstans osv., og det er sådan set fair nok at have
den holdning.
Det, som jeg synes var meget fejlagtigt i hr.
Kent Kirks sidste replik, drejede sig om det, hr.
Kent Kirk sagde om, at det er udemokratisk,
hvis Europa-Parlamentet ikke er der.
Nej, det er selvfølgelig ikke spor udemokratisk. Jeg opfatter bestemt ikke det, som de, der
ønsker Europa-Parlamentet nedlagt, får ud af
det, som et udemokratisk samarbejde. Det er
reelt et spørgsmål om, hvor kræfterne skal lægges. Hvor sikrer man den bedste kontakt mellem vælgerne på den ene side, befolkningen, og
på den anden side de politiske organer, der skal
træffe beslutningerne?
Dér er vi altså nogle, der har den opfattelse, at
den korteste vej fra vælgeren til EU-lovgivning
går via Folketinget, går ved, at Folketinget har

indflydelse på lovgivningen i EU, i Ministerrådet, og at vi så som politikere i Danmark
diskuterer med den danske befolkning, hvad
det er for nogle initiativer, der er på vej, og hvad
for en lovgivning der skal være.
Jeg synes, hr. Kent Kirk må respektere, at det
også er demokrati, og at det også er en måde at
efterleve demokratiets regler på.
Alternativt har hr. Kent Kirk vel svært ved at
synes, at der er demokrati i Fællesskabet for øjeblikket, for Europa-Parlamentet har jo, hvis man
skulle følge hr. Kent Kirks tankegang videre, vel
kun begrænset kontrolindflydelse på Ministerrådet og på Kommissionen.
Jeg synes ikke, hr. Kent Kirk er fair, når han
fastslår, at det er udemokratisk at have den
holdning, at man søger demokratiet ved hjælp
af de folkevalgte i de enkelte nationale lande og
dermed fastholder lovgivningskompetencen i
Ministerrådet og fastholder det som det helt
afgørende sted, hvor beslutningerne træffes.
(Kort bemærkning).";Kristian Thulesen Dahl
166940;name_party;":
Hr. Kristian Thulesen Dahl sagde, at dilemmaet
her i Folketinget nok var, at der var flertal for
ØMU'ens tredje fase. Det er jo ikke det, vi tager
stilling til i dag.
Selve det beslutningsforslag, som Enhedslisten har fremsat, er af en eller anden grund
noget, de har skåret ud af ØMU'ens tredje fase,
nemlig spørgsmålet om fælles mønt og fælles
centralbank i EU-sammenhæng, og det er det,
de så foreslår vi skal sige nej til.
Jeg forstod ikke Fremskridtspartiets holdning
og bemærkningen om, at der var flertal her i
Folketinget. Mig bekendt går Enhedslisten og SF
og Socialdemokratiet imod ØMU'ens tredje
fase, herunder den fælles mønt og den fælles
centralbank.
Men jeg vil godt spørge: Hvad er egentlig
Fremskridtspartiets holdning? Der blev sagt nej
til den fælles mønt og til fælles valuta, ikke
noget om centralbanken og ikke noget om
ØMU'ens tredje fase i øvrigt, så hvor er det flertal, som hr. Kristian Thulesen Dahl mente der
var her i Folketinget?
(Kort bemærkning).";Klaus Hækkerup
167935;name_party;":
Jeg må sige til hr. Kristian Thulesen Dahl, at jeg
mener, der er to vigtige funktioner, når vi taler
om den demokratiske proces. Den ene er selvfølgelig lovgivningen. Den anden er kontrollen

Fredag den 24. februar 1995 (B 50 og B 54)
af magthaverne. Et nationalt parlament har to
opgaver: Den ene er at lovgive, den anden er at
kontrollere regeringen.
Det samme er tilfældet i EU-samarbejdet. Dér
har du lovgivningsprocessen, hvor de nationale
parlamenter kan forholde sig til deres egen
regering, og så er det et spørgsmål om, i hvilken
udstrækning Europa-Parlamentet skal med ind
og råde, eller skal de endda have mulighed for
at kunne blokere det, der vedtages i Ministerrådet? Det er én diskussion.
Men så er der en anden funktion, som de
nationale parlamenter ikke har en jordisk chance for at udføre, og det er at kontrollere magthaverne, bl.a. magthaverne i EU-Kommissionen.
Der findes ikke et eneste nationalt parlament i
EU-landene, der vil kunne kontrollere
EU-Kommissionen, og dér er det, vi siger fra
konservativ side, at vi må sikre, at der er folkevalgte, der kan udføre den demokratiske kontrol. Hvis vi ikke har et Europa-Parlament, der
har de beføjelser, vil det være en svækkelse af
den demokratiske proces i EU-sammenhæng.
Det er den måde, man skal se det på, og derfor er vi meget stærkt tilhængere af, at vi har et
Europa-Parlament, der har beføjelser til at kontrollere Kommissionen, for når vi kigger på de
beføjelser, Kommissionen har fået i henhold til
traktaterne, så ville det være uhyggeligt, hvis
der ikke fandtes et demokratisk element, der
havde mulighed for at kontrollere, at de bruger
de beføjelser på den rigtige måde.
(Kort bemærkning).";Kent Kirk
169639;name_party;":
Hr. Klaus Hækkerup spørger: Hvor er der flertal for ØMU'ens tredje fase i Folketinget?
Ja, dér må jeg jo sige, at hr. Klaus Hækkerup
har fuldstændig ret. Hvis man tæller mandater,
og hvis partiledere eksempelvis tilkendegiver,
at vi ikke skal med i ØMU'ens tredje fase på
nuværende tidspunkt, så har hr. Klaus Hækkerup ret, så er der ikke flertal her i Folketinget for
at vedtage ØMU'ens tredje fase. Det må jeg
medgive hr. Klaus Hækkerup.
Når jeg kommer med de kommentarer, som
jeg gør, så bygger de jo på, at der hele tiden sendes prøveballoner op fra diverse politikere også
inden for regeringspartierne om, at ØMU'ens
tredje fase nu nok ikke er en helt dårlig idé. For
mig at se skal det skabe grundlaget for at få et ja
ved en folkeafstemning.
Når vi har haft debatterne og de er gået lidt
tættere på, har det også været min fornemmelse

3587

og min opfattelse, at de politiske partier, som
støttede en vedtagelse af Maastricht-Traktaten
uden nogen diskussion om forbehold, egentlig
stadig væk ønsker og reelt på det tidspunkt
ønskede vedtagelsen af Maastricht-Traktaten,
men så efterfølgende har måttet indordne sig
under en folkeafstemning. Det har ikke været
min opfattelse, at det decideret har fået de politiske partier til at ændre deres holdning i forhold til Maastricht-Traktaten og i forhold til det,
de anbefalede vælgerne at stemme ved den første folkeafstemning i 1992.
Men hvis det er sådan, at Socialdemokratiet
klokkerent vil give tilsagn om, at i Socialdemokratiet har man en anden opfattelse end den,
man opfordrede vælgerne til at stemme efter i
1992 - at man nu har en anden holdning - så er
det selvfølgelig fint, og så vil jeg blot tage dette
til efterretning, synes jeg, som en positiv
ændring hos Socialdemokratiet.
Lad mig sige med hensyn til det, hr. Kent
Kirk siger: Jeg føler, hr. Kent Kirk nu trækker
lidt i land i forhold til det, hr. Kent Kirk sagde
før. Hr. Kent Kirk sagde før, at det ville være
udemokratisk, decideret udemokratisk osv. Hr.
Kent Kirk siger nu, at der vil ske, der kan ske som jeg hørte hr. Kent Kirk - en svækkelse af
den demokratiske proces, hvis ikke EuropaParlamentet har kontrolmuligheder osv.
Vores holdning i Fremskridtspartiet er klart
den, at så længe Europa-Parlamentet er der,
skal vi benytte Europa-Parlamentet som kontrolinstans, og det styrker selvfølgelig også den
demokratiske proces. Men jeg tager det, som hr.
Kent Kirk siger nu, som et skridt tilbage i forhold til det, hr. Kent Kirk meget bombastisk
sagde for et øjeblik siden.
(Kort bemærkning).";Kristian Thulesen Dahl
172177;name_party;":
Det skal være meget kort.
Hr. Kristian Thulesen Dahl kan ikke tage det,
som om jeg trækker noget tilbage. Kendsgerningen er jo, at hvis det var sådan, at man fjernede
Europa-Parlamentet, fjernede man også den
meget vigtige funktion, der hedder demokratisk
kontrol af dem, der har fået beføjelserne til at
udføre EU-lovgivningen, EU-Kommissionen,
og det mener jeg vil være en klar og en stærk
svækkelse af demokratiet i det europæiske samarbejde. Derfor er man nødt til at forholde sig til
det, og derfor må man vende sig imod de politi. kere, der siger: Vi skal bare fjerne EuropaParlamentet.

3588

Fredag den 24. februar 1995 (B 50 og B 54)";Kent Kirk
172859;title_name;":
Fru Elisabeth Arnold som ordfører.
Elisabeth Amold (RV):
Det Radikale Venstre kan ikke støtte de to foreliggende beslutningsforslag. Det Radikale Venstre har stadig væk den holdning, vi havde i foråret 1993, da vi anbefalede vælgerne at stemme
ja til Edinburgh-Afgørelsen.
Derfor kan vi ikke støtte de foreliggende
beslutningsforslag.";Margrete Auken
173217;name_party;":
Jeg vil gerne indledningsvis sige tak til SF og til
Fremskridtspartiet for en generelt positiv holdning til de tanker, som ligger i vores forslag.
Det er jo klart, at vores forslag om helt at fjerne artikel J skal ses i sammenhæng med det
udspil, vi har om et mellemstatsligt europæisk
samarbejde, hvor vi - som også SF's ordfører
gjorde det - peger på et mellemstatsligt samarbejde, hvor alle er med, ikke en blok, som
EU-samarbejdet er udtryk for.
Derfor er det da rigtigt nok, når hr. Hækkerup stiller det spørgsmål: Når det nu kunne blive mellemstatsligt, var det så ikke godt nok?
Nej, det er ikke godt nok, for alle europæiske
stater skal efter vores opfattelse med, sådan som
de er det i OSCE. Det er OSCE, man skal styrke
og give mulighed for at være med til at løse de
sikkerhedspolitiske problemer. På det punkt er
jeg meget glad for, at det ser ud til, at der er flere
partier i Folketinget, som faktisk bevæger sig i
den retning og har den opfattelse.
Jeg vil lige gøre den bemærkning til debatten
om EU-Parlamentet, som kommer ind igen, og
som hr. Kirk rejste, at det er også efter min
mening meget vanskeligt at forstå, hvordan en
nedlæggelse af EU-Parlamentet kunne medføre
en svækkelse af demokratiet.
Fru Lone Dybkjær gør opmærksom på i B.T.,
at de nationale parlamenter og Folketinget kommer alt for sent ind i sagerne, og dér ligger et
stort problem, nemlig med hensyn til styrkelsen
af de nationale parlamenters mulighed for at
udøve den demokratiske kontrol. Det er i øvrigt
også et spørgsmål, der blev rejst af andre ordførere her i debatten. Det er dér, det demokratiske
problem ligger.
Det er jo ikke rigtigt, som det er blevet sagt, at
de nationale parlamenter ikke skulle kunne
kontrollere, hvad der foregår i EU-Kommissionen. Det kunne vi da godt, hvis vi fik mulighederne for det, og det handler da om at sikre,

at Folketirigets Europaudvalg f.eks. får mulighed for at gøre noget ved problemet med disse
Kommissionsdirektiver, som er en demokratisk
uting. Her ligger en mulighed for at styrke den
demokratiske proces, som hr. Kent Kirk var inde
på, og det kunne da afgjort forenkle tingene,
hvis man nedlagde Parlamentet. Så meget om
det.
Jeg synes, jeg her ved debattens afslutning vil
sige tak til ordførerne. Selv om debatten måske
fik en lidt sur start, er de alligevel gået ind i
debatten og har været med til at diskutere de
forslag, der er fremsat her, og det er jeg glad for.
Jeg er også glad for, at det i løbet af debatten har
vist sig, at der i hvert fald på nogle områder faktisk er et folketingsflertal for nogle af de ting,
som Enhedslisten går ind for og har fremlagt
konkrete forslag om.
Der kan arbejdes med åbenhed i EU-spørgsmål. Der kan i hvert fald nu arbejdes med at få
etableret enighed om nogle af de ting, der skal
ud af EU-samarbejdet: socialpolitik, arbejdsmarkedspolitik, osv. Det er klart fastslået, at vi
ikke skal med i den fælles mønt. Det er klart
fastslået, at de små landes stilling i EU må ikke
svækkes. Det er i hvert fald tilkendegivet fra
ordførerne, at der vil kunne samles et flertal for
nogle af disse punkter.
Jeg håber, partierne vil fortsætte med at gå
fordomsfrit ind i arbejdet, så disse flertal kan
udkrystalliseres på de enkelte punkter og det
hele ikke skal byltes ind under gulvtæppet i en
forhandling mellem regeringspartierne, Venstre
og De Konservative om et såkaldt nyt nationalt
kompromis. Jeg håber også, at ligesom synspunkterne rent faktisk er kommet frem under
debatten i dag, vil det blive den fremgangsmåde, som kommer til at kendetegne forløbet frem
til det danske memorandum. Det var hr. Kristian Thulesen Dahl også inde på. Hvis det kunne blive resultatet, vil jeg mene, at vi faktisk har
haft et ganske pænt udbytte af debatten i dag ud
over det konkrete.
(Kort bemærkning).";Keld Albrechtsen
177003;name_party;":
Jeg er nødt til at spørge hr. Keld Albrechtsen,
om det skal forstås sådan, at hvis vi f.eks. kunne
blive enige om, at der ikke skulle kunne stilles
harmoniseringsforslag om f.eks. socialpolikken,
og vi på en række områder kunne blive enige
om ting, der ikke er slet så vidtgående, som
Enhedslisten forestiller sig - kunne vi så også
regne med, at Enhedslisten ville støtte slutresul-

Fredag den 24. februar 1995 (B 50 og B 54)
tatet? Ville man være med til at formulere et
memorandum, der kunne bruges som grundlag
for regeringens forhandlinger?
Det var jo interessant, hvis det var tilfældet:
men det tvivler jeg nu på det er. Jeg tror,
Enhedslisten nok skal finde sine grunde til at
sige nej, når det kommer til stykket, og derfor
forstår jeg egentlig ikke hr. Keld Albrechtsens
store glæde over debatten. Den har ikke hjulpet
ret meget på den videre proces.
(Kort bemærkning).";Kent Kirk
177908;name_party;":
Forudsætningen for, at Enhedslisten kan gå ind i
forbindelse med det danske memorandum, er,
at der ikke kommer yderligere overstatslige elementer ind, men at vi tværtimod gennemfører
nogle af de ting, vi har drøftet i dag, og som der
for nogle punkters, nogle elementers vedkommende er et folketingsflertal for. Det har vi klart
sagt.
Vi har også klart meldt ud, at vi ønsker et
samarbejde med bl.a. regeringen og SF om en
sådan politik: vi har meldt ud ganske klart,
hvad vi stiler efter. Det tror jeg ikke hr. Kent
Kirk på nogen som helst mulig måde kan have
anledning til at misforstå, og derfor vil jeg bare
gentage, at jeg er glad for, at vi her i debatten
har fået afklaret, at der for nogle konkrete punkters vedkommende faktisk er mulighed for hvis partierne vil stå ved deres udtalelser - at få
dem indarbejdet i det danske memorandum,
uanset om Enhedslisten så vil kunne stemme for
det til syvende og sidst: det er jo et helt andet
spørgsmål.
Men vil vi arbejde for, at disse elementer, der
trækker i den rigtige retning, under alle
omstændigheder kommer med, og derfor må jeg
fastholde, at jeg har været glad for den debat, vi
har haft i dag. Den har på enkelte punkter vist,
at der er mulighed for, at nogle ting kan gå den
rigtige vej.
(Kort bemærkning).";Keld Albrechtsen
179196;name_party;":
Debatten har bekræftet, at der er nogle få, helt
indlysende, områder, hvor der er bred enighed
mellem en lang række af Folketingets partier.
Det havde vi sandt for dyden ikke behøvet en
debat for at blive klar over.
Men det, der er interessant, er selvfølgelig
det, hr. Kent Kirk havde fat i: Vil Enhedslisten,
hvis der - som hr. Keld Albrechtsen sagde ikke bliver tale om suverænitetsafgivelse, støtte

3589

det forhandlingsresultat, der kan opnås på regeringskonferencen i 1996? Det var jo den betingelse, hr. Keld Albrechtsen stillede, at der ikke
skulle være tale om suverænitetsafgivelse.
Jeg vil godt sige for Socialdemokratiets vedkommende, at vores ønsker for resultatet af
regeringskonferencen i 1996 er, at der finder en
udvidelse sted med de europæiske lande, der
har søgt optagelse i EU: at arbejdet i øvrigt på
nogle områder smidiggøres: at der bliver mere
åbenhed og mere klarhed i det, og at vi får varetaget nogle af de hensyn, vi har givet udtryk for.
Men vi ønsker ikke, at et af resultaterne af regeringskonferencen i 1996 bliver yderligere suverænitetsafgivelse fra noget medlemsland til
Unionen.
Og spørgsmålet til hr. Keld Albrechtsen er
altså: Hvis det bliver resultatet, er Enhedslisten
så også parat til at stemme for? Eller finder vi
Enhedslisten i det sædvanlige hjørne, hvor de
finder en eller anden lille flig, et eller andet lille
figenblad at dække sig under og siger: Nej, nu
kan vi desværre alligevel ikke sige ja til restùtatet.
(Kort bemærkning).";Klaus Hækkerup
180699;name_party;":
Jeg blev lidt forvirret over hr. Keld Albrechtsens
indlæg her til slut, hvor hr. Keld Albrechtsen
pointerede, at hvis det drejede sig om yderligere
suverænitetsafgivelse og yderligere overnationale beføjelser, ville man helt klart ikke kunne
regne med Enhedslistens anerkendelse af et
eventuelt memorandum.
Men så forstår jeg ikke Enhedslistens forslag i
det stykke papir, som ganske vist ikke er på
dagsordenen i dag, men hvor Enhedslisten agter
- som hr. Keld Albrechtsen tidligere har sagt at stille forslag om en traktatændring, der sikrer,
at ethvert EU-land frit kan opretholde eller forbedre sit arbejdsmiljø osv., og tillige ønsker, at
miljøgarantien bliver traktatfæstet. Jeg kan ikke
forstå det anderledes, end at hvis det er sådan,
at miljøgarantien rent faktisk også kan omfatte
landbrug osv. - ellers er det jo ikke en reel
miljøgaranti - kan det ikke være andet end
yderligere suverænitetsafgivelse.
(Kort bemærkning).";Anne Baastrup
181655;name_party;":
Jeg må indrømme, at det sidste spørgsmål forstod jeg ikke ganske. Men det er rigtigt - for at
trække det meget klart og enkelt op her ved
afslutningen af debatten - at når der fra nogle

3590

Fredag den 24. februar 1995 (B 50 og B 54)

partiers side forleden blev stillet krav om, at der
f.eks. skal være flertalsafgørelser i udenrigs- og
sikkerhedspolitiske spørgsmål, eller når der
som i dag lægges op til, at nogle partier vil have
en fælles mønt, er der tale om, at man lægger
nye overstatslige elementer ind, og det har vi
klart sagt at vi ikke vil være med til. Jeg forstår
også, at hr. Klaus Hækkerup klart siger, at
Socialdemokratiet heller ikke vil have flere
overstatslige elementer ind.
Så er der en række andre spørgsmål, som
melder sig, bl.a. om miljøgarantien. Her har vi
sagt fra Enhedslistens side, at vi vil gøre alt,
hvad vi kan, for at få tilbagerulninger af Unionen, som vi kalder det, som f.eks. en styrkelse af
miljøgarantien. Det ville være en tilbagerulning
af Unionen at få det ind i Traktaten og at få
andre af den slags konkrete traktatændringer, vi
har diskuteret i dag.
Vi er ikke et alt eller intet-parti. Vi siger ikke,
at vi skal have alle disse forslag igennem, for at
vi kan gå ind for slutresultatet. Vi har det princip, at vi stemmer for forbedringer her i Folketingssalen, når det er muligt, både store og små
forbedringer. Vi vil bare ikke betale for dem ved
at acceptere - og det er jo det, hr. Kent Kirk lægger op til - at for at opnå flertal for f.eks. at
udbygge nærhedsprincippet skal Enhedslisten
til gengæld støtte nogle af hr. Kent Kirks forslag
om overnational udenrigspolitik eller fælles
mønt, eller hvad det nu kan være.
Hr. Kent Kirk nikker, så jeg har opfattet hans
melding rigtigt. Men det er netop det, vi ikke vil.
Det har jeg sagt meget klart, og derfor har jeg
også meldt i tirsdags, at jeg anser det for fuldstændig umuligt, at der kan indgås en aftale om
det spørgsmål mellem Venstre og De Konservative på den ene side og Enhedslisten på den
anden side. Det er stjerneklart, også efter det, vi
har drøftet her i dag.
Men det er til gengæld ikke udelukket, at der
kunne opnås en aftale mellem Enhedslisten og
Socialdemokratiet, især set på baggrund af meldingen fra hr. Klaus Hækkerup om, at man ikke
ønsker at få flere overstatslige elementer ind i
Unionen. Det er ikke udelukket, at Enhedslisten
og Socialdemokratiet kan holde sig på talefod i
denne sag, bestemt ikke, og det er jo en meget
god afslutning på debatten i dag. Det er Fremskridtspartiet, SF og Socialdemokratiet, som
under debatten i dag har givet signaler, som
giver mulighed for en positiv udgang på det
hele, og det er da dejligt.

(Kort bemærkning).";Keld Albrechtsen
184364;name_party;":
Lige så vel som Fremskridtspartiet gerne forhandler med eksempelvis Enhedslisten - også
om EU-spørgsmål - går jeg ud fra, at Enhedslisten også vil forhandle med De Konservative
og Venstre osv. for at nå til enighed, hvis det
kan lade sig gøre.
Jeg vil godt sige for mit vedkommende, at når
vi diskuterer disse spørgsmål - jeg nævnte det
også i tirsdags, jeg har nævnt det tidligere, og
jeg vil nævne det igen - har Fremskridtspartiet
ingen ultimative krav. Vi har nogle ønsker, og
hvis vore ønsker i rimeligt omfang tilgodeses
ved de forhandlinger, der eksempelvis bliver
om et dansk memorandum forud for regeringskonferencen, er vi selvfølgelig også villige til at
lægge stemmer til et sådant memorandum og
anbefale et ja. Der vil være en afvejning, men vi
går ikke ind i sådanne forhandlinger med nogen
som helst ultimative krav. Det skal blot være
sagt krystalklart, så alle har kunnet høre det.
Vi har haft en anden debat sideløbende med
debatten om de konkrete beslutningsforslag, og
den debat gik på Europa-Parlamentets rolle. Hr.
Kent Kirk og jeg havde en udveksling af synspunkter om, hvorvidt Europa-Parlamentet
skulle have lovgivende kompetence eller alene
kontrolbeføjelser, om man måske burde indskrænke dets nuværende magt, eller om det
eventuelt helt skulle nedlægges.
Baggrunden for den diskussion er jo, at Lone
Dybkjær i dag udtaler i B.T., at Europa-Parlamentet enten skal have ændret sine beføjelser
markant eller også skal nedlægges. Det er et
interessant signal fra en person, som er medlem
af den liberale gruppe i Europa-Parlamentet,
medlem af Det Radikale Venstre og tidligere
minister her i Danmark, og derfor synes jeg
egentlig, at vi ikke skal undlade at nævne denne
udtalelse under diskussionen her i dag: Enten
skal Europa-Parlamentets beføjelser altså
ændres mærkbart, eller også skal man nedlægge
Europa-Parlamentet.
Jeg siger det her og nu, fordi jeg ikke nåede
det tidligere, og jeg vil slutte med et spørgsmål
til udenrigsministeren, som endnu er til stede i
salen: Hvad siger den danske regering til en
sådan udtalelse, og hvad er udenrigsministerens
kommentar egentlig? Jeg håber, det er muligt når nu udenrigsministeren har ulejliget sig med
at være til stede i så lang tid her i salen - at få
udenrigsministerens kommentarer til disse
markante udtalelser, som jo er meget væsentlige

Fredag den 24. februar 1995 (B 50 og B 54)
i den debat, vi har om Europa-Parlamentets
beføjelser.
(Kort bemærkning).";Kristian Thulesen Dahl
186827;name_party;":
Jeg synes bestemt også, at udenrigsministeren
burde benytte lejligheden til at bakke fru Lone
Dybkjær op i den debat, som kommer, om nedlæggelse af Europa-Parlamentet. Hun vil
bestemt have gavn af at få regeringens opbakning, og hun har i hvert fald vores.
Jeg vil sige til hr. Kristian Thulesen Dahl, at
jeg synes naturligvis, det er helt, som det skal
være, at Fremskridtspartiet har nogle principper
for arbejdet og vil tage stilling til helheden, når
det viser sig, hvordan det danske memorandum
kommer til at se ud. Jeg håber, at Fremskridtspartiet tilsvarende har forståelse for, at Enhedslisten på forhånd har givet til kende, at nogle
punkter kan vi ganske enkelt ikke leve med, og
det kan man såmænd godt kalde ultimative
krav. Hvis man rokker ved de fire forbehold
eller på anden vis indfører yderligere overnationale elementer i disse forhandlinger, lukker man
samtidig Enhedslisten ude fra forhandlingerne.
Det er vores melding, for det er sådan, vi har det
med de ting.
Vi respekterer, at Fremskridtspartiet forhandler på en anden måde, og vi ønsker på den baggrund at have så godt et samarbejde som overhovedet muligt om de punkter, hvor vi er enige.
Der er jo ganske mange punkter, har det vist sig
under debatten i dag, hvor Fremskridtspartiet
og Enhedslisten kan være enige om at være med
til at rulle Unionen tilbage, selv om vi har forskellige udgangspunkter i forhold til, hvordan
vi forhandler. Vi har meldt vores ud, andre partier har meldt deres ud, og hr. Kent Kirk har altså det synspunkt, at man på forhånd skal forpligte sig til at indgå en slags studehandel, hvor
vi fra Enhedslisten skulle sælge ud af, jeg havde
nær sagt, vores hjerteblod. Men det gør vi
naturligvis ikke.
Hermed sluttede forhandlingen.
Afstemning
Forslagenes overgang til anden (sidste) behandling vedtoges uden afstemning.

3591

Den fg. fonnand (Grete Schødts):
Jeg foreslår, at forslagene til folketingsbeslutning henvises til Europaudvalget. Hvis ingen
gør indsigelse mod dette forslag, betragter jeg
det som vedtaget. (Ophold). Det er vedtaget.

Meddelelser fra formanden
Den fg. fonnand (Grete Schødts):
Der er ikke mere på dagsordenen.
Medlemmer af Folketinget Pernille Sams (KF),
Bendt Bendtsen (KF), Svend Erik Hovmand (V),
Else Winther Andersen (V), Kim Behnke (FP) og
Poul Nødgaard (FP) har meddelt mig, at de
ønsker at stille følgende forespørgsel til
erhvervsministeren og indenrigsministeren:
»Hvordan forestiller regeringen sig, at man kan
forene regeringens hyppige udvidelser af kommunalfuldmagten og manglende brug af offentlige udbud med konkurrence på markedsmæssige vilkår, behovet for øget beskæftigelse i den
private sektor og faldende skattetryk?«
(Forespørgsel nr. F 36).
Medlemmer af Folketinget Helle Degn (S), Hanne Severinsen (V), Pernille Sams (KF), Anne
Baastrup (SF), Annette Just (FP), Jørgen Estrup
(RV), Jette Gottlieb (EL) og Sonja Albrink (CD)
har meddelt mig, at de ønsker at stille følgende
forespørgsel til statsministeren:
»Hvilke oplysninger kan regeringen give om de
forberedelser og den opfølgning, regeringen
arbejder med forud for FN's kvindekonference i
Beijing den 6.-15. september 1995?«
(Forespørgsel nr. F 37).
Medlemmer af Folketinget Tommy Dinesen
(SF), Margrete Auken (SF) og Steen Gade (SF)
har meddelt mig, at de ønsker at stille følgende
forespørgsel til erhvervsministeren:
»Hvad agter ministeren at foretage sig for at
bevare Danmarks status som søfartsnation med
danske søfolk om bord i skibene?«
(Forespørgsel nr. F 38).
Medlemmer af Folketinget Margrete Auken
(SF), Tommy Dinesen (SF), Steen Gade (SF) og

3592

Fredag den 24. februar 1995

Kjeld Rahbæk Møller (SF) har meddelt mig, at
de ønsker at stille følgende forespørgsel til skatteministeren, trafikministeren og miljø- og energiministeren:
!
»Hvilke planer har regeringen om at skabe en
trafikpolitik i Danmark og i det øvrige Europa,
hvor der er sammenhæng mellem dej overordnede trafikpolitiske miljømålsætninger og de
konkrete politiske initiativer, og hvor afgiftsstrategier og beslutninger om større trafikanlæg
undersøges, før der træffes beslutninger?«
(Forespørgsel nr. F 39).
j

Folketingets næste møde afholdes tirsdag den 7.
marts 1995 kl. 13.00.
Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den pågældende uge skal jeg henvise til den omdelte ugeplan.

Mødet hævet kl. 13.19.";Keld Albrechtsen
