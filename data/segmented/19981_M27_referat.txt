split;reason;text;value
0;;"Torsdag den 3. december 1998 (D)

27. m ø d e";
84;Time;"Dagsorden
1) Spørgsmål om fremme af forespørgsel nr.
F 17:
Forespørgsel til socialministeren [om den nødvendige pleje for de ældre, svage og
handicappede].
Af Inge Refshauge (DF) m.fl.
(Forespørgslen anmeldt 27/11 98).
2) Tredje behandling af lovforslag nr. L 85:
Forslag til lov om ændring af lov om social
pension. (Forhøjelse af pensionstillæg).
Af socialministeren (Karen Jespersen).
(Fremsat 13/11 98. Første behandling 27/11 98.
Anden behandling 1/12 98).
3) Anden behandling af lovforslag nr. L 15:
Forslag til lov om ændring af lov om elektriske
stærkstrømsanlæg og elektrisk materiel.
(Tilsyn).
Af by- og boligministeren (Jytte Andersen).
(Fremsat 7/10 98. Første behandling 20/10 98.
Betænkning 17/11 98).
4) Anden behandling af lovforslag nr. L 16:
Forslag til lov om ændring af lov om leje af almene boliger, lov om leje, lov om midlertidig
regulering af boligforholdene og lov om byfornyelse. (Ophævelse af kravet om dansk indfødsret for medlemmer af diverse tvistenævn
m.v.).
Af by- og boligministeren (Jytte Andersen).
(Fremsat 7/10 98. Første behandling 20/10 98.
Betænkning 24/11 98).
5) Forespørgsel nr. F 10:
Forespørgsel til sundhedsministeren [om anvendelsen af alternative behandlere og behandlingsformer].
Af Birthe Skaarup (DF) m.fl.
(Forespørgslen anmeldt 27/10 98. Fremme af
forespørgslen vedtaget 3/11 98).

1823

6) Første behandling af lovforslag nr. L 104:
Forslag til lov om grænseoverskridende pengeoverførsler.
Af økonomiministeren (Mariann^ Jelved).
(Fremsat 25/11 98).
7) Første behandling af lovforslag nr. L 105:
Forslag til lov om forsikringsmæglervirksomhed.
Af økonomiministeren (Marianne Jelved).
(Fremsat 25/11 98).
8) Første behandling af beslutningsforslag nr.
B 61:
Forslag til folketingsbeslutning om Danmarks
ratifikation af aftale om overenskomst om Den
Nordiske Investeringsbank.
Af økonomiministeren (Marianne Jelved).
(Fremsat 25/11 98).
9) Første behandling af lovforslag nr. L 91:
Forslag til lov om ændring af lov om banker og
sparekasser m.v., lov om forsikringsvirksomhed
og realkreditloven. (Tavshedspligt og partsbegreb i den finansielle tilsynslovgivning).
Af Kirsten Jacobsen (FP) m.fl.
(Fremsat 13/11 98).
10) Første behandling af lovforslag nr. L 103:
Forslag til lov om ændring af lov om banker og
sparekasser m.v., lov om forsikringsvirksomhed, realkreditloven, lov om tilsyn med firmapensionskasser, lov om et skibsfinansieringsinstitut, lov om værdipapirhandel m.v., lov om
fondsmæglerselskaber og lov om investeringsforeninger og specialforeninger. (Etablering af
et tilsynsudvalg vedrørende Finanstilsynets
virksomhed).
Af Frank Aaen (EL) og Søren Søndergaard (EL).
(Fremsat 25/11 98).

Meddelelser fra formanden";kl. 10.00
2777;title_name;"Erhvervsministeren (Pia Gjellerup) har meddelt
mig, at hun ønsker skriftligt at fremsætte:
Forslag til lov om ændring af lov om betalingskort m.v. (Opkrævning af gebyr for betalingstransaktioner i den ikke-fysiske handel, regler
om Konkurrencestyrelsens mulighed for at

1824

Torsdag den 3. december 1998

gribe ind over for urimelige priser og avancer,
revisionsklausul, hvorefter § 20 i efteråret 2001
skal tages op til revision).
(Lovforslag nr. L 129).
Justitsministeren (Frank Jensen) har meddelt
mig, at han ønsker skriftligt at fremsætte:

Den næste sag på dagsordenen var:
2) Tredje behandling af lovforslag nr. L 85:
Forslag til lov om ændring af lov om social
pension. (Forhøjelse af pensionstillæg).
Af socialministeren (Karen Jespersen).
(Fremsat 13/11 98. Første behandling 27/11 98.
Anden behandling 1/12 98).

Forslag til lov om ændring af våben- og eksplosivstofloven.
(Lovforslag nr. L 130).

Der var ikke stillet ændringsforslag.

Forskningsministeren (Jan Trøjborg) har meddelt mig, at han ønsker skriftligt at fremsætte:

Ingen bad om ordet.

Forslag til lov om Statstidende.
(Lovforslag nr. L 131).

Afstemning

Finansudvalget har afgivet betænkning og indstilling vedrørende den af statsrevisorerne afgivne endelige betænkning over statsregnskabet
for finansåret 1996.
(Beslutningsforslag nr. B 68).
Eksemplarer vil blive omdelt.

Den første sag på dagsordenen var:
1) Spørgsmål om fremme af forespørgsel nr.
F 17:
Forespørgsel til socialministeren [om den nødvendige pleje for de ældre, svage og
handicappede].
Af Inge Refshauge (DF) m.fl.
(Forespørgslen anmeldt 27/11 98).";Formanden
4387;title_name;"Hvis ingen gør indsigelse mod fremme af denI ne forespørgsel, betragter jeg Tingets samtykke
dertil som givet. (Ophold). Det er givet.

Lovforslaget sattes til forhandling.

Lovforslaget vedtoges med 72 stemmer (S, SF,
DF, CD, RV, EL, FP og KRF): 37 (V og KF)
stemte hverken for eller imod.";Formanden
4689;title_name;"Lovforslaget vil nu blive sendt til
statsministeren.

Den næste sag på dagsordenen var:
3) Anden behandling af lovforslag nr. L 15:
Forslag til lov om ændring af lov om elektriske stærkstrømsanlæg og elektrisk materiel.
(Tilsyn).
Af by- og boligministeren (Jytte Andersen).
(Fremsat 7/10 98. Første behandling 20/10 98.
Betænkning 17/11 98).
Der var ikke stillet ændringsforslag.
Lovforslaget sattes til forhandling.
Ingen bad om ordet.
Lovforslaget overgik derefter til tredje behandling.
Afstemning";Formanden
5201;title_name;"Jeg foreslår, at lovforslaget går direkte til tredje
behandling uden fornyet udvalgsbehandling.

(229)
Torsdag den 3. december 1998 (L 15) '
Hvis ingen gør indsigelse, betragter jeg det som
vedtaget. (Ophold). Det er vedtaget.

Den næste sag på dagsordenen var:
4) Anden behandling af lovforslag nr. L 16:
Forslag til lov om ændring af lov om leje af almene boliger, lov om leje, lov om midlertidig
regulering af boligforholdene og lov om byfomyelse. (Ophævelse af kravet om dansk
indfødsret for medlemmer af diverse
tvistenævn m.v.).
Af by- og boligministeren (Jytte Andersen).
(Fremsat 7/10 98. Første behandling 20/10 98.
Betænkning 24/11 98).
Der var stillet 1 ændringsforslag i betænkningen.
Uden for betænkningen var der ikke stillet ændringsforslag.
Lovforslaget og ændringsforlaget sattes til forhandling under ét.
Ingen bad om ordet.
Afstemning
Ændringsforslaget forkastedes, idet 12 stemte
for, 100 imod.
Lovforslaget overgik derefter til tredje behandling.";Formanden
6181;title_name;".II Jeg foreslår, at lovforslaget henvises til fornyet
behandling i Boligudvalget. Hvis ingen gør indsigelse, betragter jeg det som vedtaget. (Ophold). Det er vedtaget.

'

1825

Den næste sag på dagsordenen var:
5) Forespørgsel nr. F 10:
Forespørgsel til sundhedsministeren:
»Hvad kan ministeren oplyse om anvendelsen
af alternative behandlere og behandlingsformer som et middel til at højne folkesundheden, herunder hvordan regeringen i større omfang vil inddrage, fremme og støtte anvendelse af alternative behandlere og behandlingsformer som et supplement til det nuværende
behandlingssystem?«
Af Birthe Skaarup (DF) m.fl.
(Forespørgslen anmeldt 27/10 98. Fremme af
forespørgslen vedtaget 3/11 98).
Begrundelse";Formanden
6915;name_party;":
Det er efterhånden meget få, der i dagens
Danmark ikke er eller har været i berøring med
alternativ behandling. Mere end hver femte
dansker har faktisk forsøgt sig med alternativ
behandling, og intet tyder på, at interessen
svækkes, tværtimod.
Den omfattende brug af alternativ behandling er også økonomisk betydningsfuld, idet der
inden for samme område omsættes for adskillige milliarder. Dansk Folkeparti foreslår derfor
oprettet et videns- og forskningscenter, et center, der kan indsamle viden og forske i alternative behandlinger.
Det er baggrunden for, at Dansk Folkeparti i
dag har taget initiativ til en debat her i Folketinget. Og vi håber sammen med andre partier
senere at fremsætte forslag til vedtagelse. Vi ser
frem til, at forslaget bliver positivt modtaget af
partierne her i Folketinget, idet vi mener, at
man ikke længere kan eller bør lukke øjnene for
effekten inden for alternative behandlingsformer.
Det er som sagt vigtigt med en kvalificeret
faglig viden om alternativ behandling. Og det
mener vi kan ske ved etablering af et vidensog forskningscenter, som går på tværs af
faglighed.
Med disse ord vil jeg slutte min begrundelse,
og vi håber i Dansk Folkeparti, at vi får en seriøs debat om emnet.

1826

Torsdag den 3. december 1998 (F 10)

Besvarelse";Birthe Skaarup
8228;title_name;":
Det alternative behandlingsområde er et område, der i de seneste ca. 10 år har været i udvikling både nationalt og internationalt. Det er da
også karakteristisk, at emnet jævnligt har haft
pressens bevågenhed. Jeg finder det derfor også
kun naturligt, at Folketinget får lejlighed til at
drøfte området. Jeg vil dog starte med en
afgrænsning.
Der findes ikke nogen anerkendt definition
af, hvad alternativ behandling er. Alternativ behandling bliver imidlertid af mange opfattet
som en behandling, der udføres som et alternativ til den behandling, som er anerkendt sundhedsfagligt, og som foretages af anerkendt
sundhedsfagligt personale, læger, fysioterapeuter m.v.
Det alternative går lige fra det okkulte og
kvaksalveriet til sund mad og kosttilskud. Det
er en af grundene til, at det er et stort og uoverskueligt område, ikke mindst for patienterne og
borgerne.
Det ligger næsten i kortene, at befolkningens
brug af alternativ behandling ikke er noget, der
bliver registreret. Derfor er forbruget vanskeligt
at opgøre helt nøjagtigt. Der er imidlertid foretaget enkelte spørgeskemaundersøgelser, der
viser noget om danskernes forbrug af
alternativer.
Dansk Institut for Klinisk Epidemiologi har i
instituttets seneste undersøgelse af danskernes
sundhed og sygelighed fra 1994 afdækket, at 33
pet. af den voksne danske befolkning på et eller
andet tidspunkt har anvendt alternativ behandling. 1 1987 var denne andel på 23 pet., så man
kan jo sige, at flere danskere gør brug af alternativ behandling, og vi kan også med god ret
sige, at en lignende udvikling har fundet sted i
en række andre lande.
De alternative behandlingsformer, der er
mest anvendt, er i Danmark zoneterapi, akupunktur, massage, naturmedicin og homøopatisk medicin, healing, kinesiologi og kostterapi.
Jeg nævner disse i tilfældig rækkefølge og uden
hensyntagen til forskelle i seriøsitet.
Forbruget af alternativ behandling eller alternative behandlere finder sted i de fleste grupper i befolkningen. Det dominerende forbrugsmønster har hidtil været, at folk er blevet behandlet i det etablerede behandlingsvæsen i
mange år for de helbredsproblemer, de henvender sig med til alternative behandlere.

Der kan imidlertid spores en svag ændring i
dette forbrugsmønster. I hvert fald viser undersøgelser, at mennesker går direkte til alternative
behandlere med en række helbredsproblemer:
det vil sige uden først at være behandlet i det
etablerede system for det aktuelle helbredsproblem. Der ser således ud til at være en ændring
på vej i den måde, befolkningen anvender alternativ behandling på.
I Danmark er der ingen lov om alternativ behandling. Området er indirekte reguleret via
lægelovens kvaksalveribestemmelser, hvorefter
en behandler kan straffes, hvis han eller hun
udsætter nogens helbred for påviselig fare.
Der gives som hovedregel ikke offentligt tilskud til behandlingen. En undtagelse herfra er
dog akupunkturbehandling, som kun må udføres af en læge eller tinder supervision af en læge. Tilskuddet gives i form af et konsultationshonorar, hvis behandlingen udføres af den
praktiserende læge. Der gives også tilskud til
akupunkturbehandling udført af visse speciallæger.
Med hensyn til naturlægemidler blev lægemiddelloven ændret i 1992. Der blev med denne
ændring tilvejebragt de fornødne forudsætninger for at regulere naturlægemidler. Der kræves
nu godkendelse af Lægemiddelstyrelsen, før de
kan bringes i handelen. I den forbindelse stilles
der krav til præparaternes kvalitet, sikkerhed
og virkning.
Det er regeringens opfattelse, at det naturligvis er vigtigt ikke på forhånd at afvise, at alternativ behandling kan have en vis virkning enten på den fysiske sygdom eller på patientens
almene velbefindende. Det kan derfor heller
ikke udelukkes på forhånd, at alternativ behandling har en sundhedsfremmende effekt,
men vores viden om det er meget mangelfuld.
Jeg vil i den forbindelse gerne sige, at jeg opfatter det som noget positivt, når de etablerede
faggrupper på eget initiativ udvikler deres ekspertise ved at supplere behandlingen-ie med alternativ behandling i den udstrækning, det passer ind i et behandlingsforløb.
Generelt må vi konstatere, at vi ikke ved nok
om de behandlinger, der udføres - om måden
de udføres på, hvilken virkning de har, og hvilket behandlingsfilosofisk grundlag de udføres
ud fra. Det offentlige har heller ingen indflydelse på eller tilstrækkelig viden om behandlernes
uddannelser. Der er kort sagt ikke sikkerhed for
kvaliteten inden for hele dette område.

Torsdag den 3. december 1998 (F 10)
Det er af disse grunde, jeg er gået i gang med
at undersøge muligheden for at etablere et videnscenter for alternativ behandling. Forslaget
kommer fra Sundhedsstyrelsens råd for alternativ behandling, som i en publikation har beskrevet nærmere, hvad et sådant videnscenter
kunne beskæftige sig med.
Nogle af hovedopgaverne vil være at indsamle og formidle viden om alternativ behandling til f.eks. fagkredse og politikere samt at
medvirke til, at der igangsættes kvalificeret
forskning inden for området, ikke mindst med
henblik på at skille skidt fra kanel.
Det er regeringens opfattelse, at et sådant
center kan være et velegnet middel til at opnå
en viden om området, en viden, som både forbrugerne og vi politikere efterspørger, og som
samtidig kan være et bidrag til at udvikle
en kritisk og vidensbaseret dialog mellem de
etablerede faggrupper og alternative
behandlere.
Formålet med et sådant videnscenter er altså
efter regeringens opfattelse, at man kan formidle viden, at man kan skille skidt fra kanel, og at
man er i stand til på et bedre og mere videnskabeligt grundlag at kunne vurdere alle disse
mange forskellige former for alternativ
behandling.
Formålet med et sådant videnscenter er ikke
på forhånd på nogen måde at anerkende de forskellige former for alternative behandlinger og
alternative lægemidler, men alene at bidrage til
en højere grad af viden for at kunne vurdere
virkningerne af disse behandlingsformer.
Forhandling";Carsten Koch
14221;name_party;":
I Jeg takker for ministerens redegørelse om alternative behandlinger.
Der skal ikke være nogen tvivl om, at vi mener, at i takt med den stigende interesse i befolkningen for alternative helbredelsesmetoder
stiger interessen også for at få en mere dokumenteret viden om alternative behandlinger og
virkninger af disse behandlingsmetoder.
Det er velkendt for mange, at der blandt alternative behandlere både er seriøse og mindre
seriøse folk, og det må være en opgave for samfundet at skelne de seriøse behandlere fra dem,
nogle kalder platugler. Her kan vi gå ind og
sikre befolkningen mod de useriøse behandlere.

1827

Dansk Folkeparti står gerne i spidsen for en
sådan officiel interesse, der er blandt befolkningen i Danmark, og som kan udbygges gennem
dannelse af et uafhængigt videns- og forskningscenter for alternativ behandling. Andre
vestlige lande, som Danmark almindeligvis
sammenligner sig med, har netop sådanne institutioner og beskæftiger sig med forskningsinitiativer. Det skal også lyde herfra, at amerikanske sundhedsmyndigheder har oprettet en
central forskningsenhed for alternativ behandling i forbindelse med flere fremtrædende universiteter. Det kunne også lade sig gøre herhjemme at få et sådant center og få det oprettet
i tilknytning til eksempelvis et universitet eller
et hospital, men som en uafhængig enhed.
Jeg er ikke i tvivl om, at mange har lyst til at
gå endnu videre med autorisation til alternative
behandlere og til statsanerkendte uddannelser,
såsom zoneterapeuter og akupunktører. Det har
Dansk Folkeparti flere gange slået til lyd for her
i Folketinget, men det, der er muligt i denne debat, og det synes jeg er meget fint, er at få et
flertal til at tilslutte sig og give en blåstempling
af et videns-og forskningscenter. Det er efter
vores mening et tøbrud, at et sådant center
kunne begynde sit virke inden udgangen af
1999.
Derfor fremsætter Dansk Folkeparti på egne
og flere partiers vegne følgende forslag til vedtagelse. Partierne er Socialdemokratiet, Venstre,
De Konservative, CD og De Radikale og så
Dansk Folkeparti naturligvis.
.
Forslag til vedtagelse
»Idet Folketinget konstaterer, at en stigende del
af befolkningen opsøger og benytter alternative
behandlingsformer som supplement til det traditionelle sundhedsvæsen, pålægger Folketinget regeringen at arbejde for oprettelsen af et
uafhængigt viden- og forskningscenter for
alternativ behandling.
Regeringen pålægges at sørge for, at videnog forskningscentret kan påbegynde arbejdet
inden udgangen af 1999.«
(Forslag til vedtagelse nr. V 8).";Birthe Skaarup
16783;title_name;"Der er nu fremsat følgende forslag til vedtagelse: (se ovenfor). Dette forslag indgår herefter i
forhandlingen.
',
-

1828

Torsdag den 3. december 1998 (F 10)

Karen J. Klint (S):
Som det både fremgår af forespørgslen og af
ministerens besvarelse, er der en stor del af befolkningen, der anvender alternativ behandling
enten som et supplement til en mere formel
sundheds- og socialbehandling eller som en
selvstændig behandling.
Området for alternativ behandling skal ikke
ses som en ensartet masse, og der er stor forskel
på behandlingsmetoder, behandlernes uddannelse, viden og held med deres gøremål. Det er
vigtigt, at vi som politikere og borgere ikke
vender det blinde øje til den alternative behandling, men tør se på den med åbne øjne:
Borgerne, så de ikke bliver snydt af useriøse behandlere eller i værste fald udsat for kvaksalveri, og vi politikere bør lægge kræfter i at se
seriøst på området, så vi kan få mere viden
både om metoder og om deres virkning, få en
viden, så vi kan bidrage til at synliggøre, hvordan de forskellige tilbud virker, herunder afgrænse de metoder, der ikke virker ud fra en
ren objektiv sondring i et behandlingsforløb. Vi
vil naturligvis aldrig kunne afgrænse de subjektive virkninger af visse behandlings- eller
terapiformer.
Vi har et stort medansvar for, at borgerne får
bedre viden for at gennemskue de mange tilbud, så de bedre ved, hvad de indlader sig på,
når de vælger den alternative vej. Den socialdemokratiske gruppe kan derfor støtte et forslag
om, at der oprettes et videns- og forskningscenter som anbefalet af Sundhedsstyrelsen. Vi ønsker dog at tilkendegive, at dette nye center skal
stykkes sammen på en sådan måde, så vi reelt
kan foretage vidensopsamling og forskning på
det alternative område, hvorfor det skal være
parat til at finde nye metoder til den videnskabelige afgrænsning.
Sagt lidt forenklet: Hvis der skal forskes i
f.eks. akupunktur, så er der næppe et i forvejen
kendt blindforsøg til det at stikke en nål ind i et
meget præcist afgrænset punkt på en person.
Centeret skal altså kunne arbejde både traditionelt og utraditionelt på en måde, så det får viden og forskning. Og vi finder også, at hovedvægten skal lægges på vidensopsamling og formidling, i alt fald i starten, på dette center.
(Kort bemærkning).
Jøm Jespersen (SF):
Jeg synes, det er lidt vigtigt på det her tidspunkt i debatten at få konstateret, om det forslag til vedtagelse, som et lidt overraskende

bredt flertal har kunnet enes om, er et forslag,
der har et reelt indhold, eller om der i virkeligheden er tale om et rent afværgeforslag fra regeringens side, hvor Dansk Folkeparti er blevet
lokket ind i en fælde.
Og derfor vil jeg gerne have afklaret, om der
er tale om, som sundhedsministeren sagde, at
der ikke skal ske en anerkendelse af de såkaldt
alternative behandlingsmetoder, men alene er
tale om en vidensopsamling. Er det også den
socialdemokratiske ordførers opfattelse, at der
ikke skal være anerkendelse af nogen som helst
alternativ behandling, heller ikke selv om forskningen måtte vise, at der rent faktisk er gode
effekter af behandlingen?
Og jeg vil også gerne spørge om, hvilket beløb der er tale om, at man vil afsætte her, for
hvis det er sådan et virkelig skrabet forslag,
hvor der ikke er penge til nogen som helst
forskning, og hvor der ikke er tale om et center,
som virkelig kan sætte gang i formidlingen af
viden om effekter af de alternative behandlinger, så er der jo reelt ikke meget i det her
forslag.
Så kunne vi få afklaret fra Socialdemokratiets
side: Er det her noget, man vil, fordi man har en
positiv tilgang til visse af de alternative behandlinger, eller er det et rent afværgeforslag?
(Kort bemærkning).
Karen J. Klint (S):
Det er ikke et afværgeforslag, og det er heller
ikke et stort forskningscenter, så det er ikke nogen af de yderligheder, som der bliver lagt op
til fra SF's side. Når vi siger, at viden er vigtig,
så er det jo netop, fordi viden er grundlaget for
at afklare, hvor der skal forskes, og hvad der
virker eller ikke virker. Så lad os starte på vidensniveauet, før vi beslutter at blåstemple
nogle ting, for det kan være, at der er mange
flere ting, der kan blåstemples, når vidensniveauet stiger.
Der er heller ikke tale om de store beløb. Vi
vil starte på et beskedent niveau og så se, hvad
det udvikler sig til.
(Kort bemærkning).";Formanden
21141;name_party;":
Nu var det til den socialdemokratiske ordfører,
hr. Jøm Jespersen henvendte sig, men jeg vil da
godt sige, at det her forslag er altså et skridt på
vejen. Der er sket et tøbrud, og man anerkender, at der oprettes et videns- og forskningscenter.
i

Torsdag den 3. december 1998 (F 10)
Jeg er overhovedet ikke i tvivl om, at der er
mange, der vil gå videre. Det er der. Man kan
bare se debatten, der har kørt i disse dage, og
man kan bare se alle de mennesker, der har
henvendt sig, da de hørte, at vi her i Folketinget
skulle debattere netop alternativ behandling i
dag.";Birthe Skaarup
21725;title_name;"En kort bemærkning skal jo henvende sig til
den tidligere ordfører.
(Kort bemærkning).";Formanden
21831;name_party;":
Den socialdemokratiske ordfører siger tre ting:
Hun siger for det første, at det ikke er noget afværgeforslag, og for det andet, at der ikke skal
være nogen forskning. Er det ikke lidt besynderligt at støtte en vedtagelse om at oprette et
videns- og forskningscenter, hvor der ikke skal
foregå nogen forskning? Den socialdemokratiske ordfører siger for det tredje, at der ikke er
de store beløb knyttet til det.
Vi har altså her et forslag om at oprette et
videns- og forskningscenter uden forskning og
uden penge. Hvordan kommer man så frem til
konklusionen om, at det ikke er et afværgeforslag?
(Kort bemærkning).
Karen J. Klint (S):
Ja, man kan jo dreje tingene, som man har lyst
til. Jeg sagde ikke, at der ikke skulle være forskning. Jeg sagde, at man skulle starte med vidensniveauet for at finde ud af, hvad det er,
man skal forske i, for man skal jo ikke bare starte med at forske uden at være kritisk over for,
hvad man udvælger. Så viden kommer på vejen
til forskning, så det her er et videns- og forskningsområde, som anbefalet af Sundhedsstyrelsen.
Og med hensyn til beløbet så tror jeg faktisk,
at SF næsten har samme beløb i deres forslag til
vedtagelse, som vi nok ser om lidt, som vi også
har talt om.";Jørn Jespersen
23067;name_party;":
At Folketinget har alternativ behandling på
dagsordenen, er meget naturligt, idet et stigende antal mennesker anvender alternativ behandling, og det er en tendens, som ses både
her i landet og i udlandet.
Begrebet alternativ favner meget vidt, men
undersøgelser viser, som allerede nævnt herfra,
I

1829

at zoneterapi, akupunktur, massage og naturmedicin hører til blandt de hyppigst benyttede.
Når mange mennesker føler sig hjulpet af alternativ behandling, er det helt naturligt, at der
forskes i effekten af behandlingen. Det må være
en offentlig interesse at søge at indkredse de effektfulde behandlinger i det alternative system,
så de kan inddrages i det etablerede behandlingssystem og nyttiggøres bredt.
Alternativ behandling er jo gennemgående
meget enkel, meget lavteknologisk, så dér, hvor
den kan konstateres effektfuld, vil den med fordel kunne benyttes.
Der er inden for de samfundsvidenskabelige
og humanistiske forskningsområder udført en
række projekter i relation til det alternative behandlingsområde, f.eks. hvor mange mennesker, der har brugt alternativ behandling, hvilke
holdninger der er i befolkningen til alternativ
behandling, hvor mange økonomiske midler
der bruges på området, hvilke motiver der fører
patienterne til alternativ behandling, og herved
adskiller Danmark sig lidt i international sammenhæng, idet man i udlandet mere har en medicinsk forskningstilgang. Og det er især dette
ined det medicinske, dette med at undersøge
virkningen af behandlingen, som vi finder vigtigt i Venstre.
Det er måske lettere sagt end gjort. Man skal
ikke beskæftige sig meget med området, før
diskussioner om relevante forskningsdesign,
metoder og teorier tager fart, når det drejer sig
om at udføre praktisk sammenlignelige
projekter.
Eksempelvis har man i Fyns Amt for meget
længe siden besluttet at gennemføre en undersøgelse af behandlingspraksis af 0-6-årige bøm
med ørelidelser: behandlinger udført dels af
praktiserende læger, dels af zoneterapeuter og
dels af praktiserende speciallæger. Undersøgelsen forestås af DIKE og sker i samarbejde med
praktiserende lægers organisation, ørelæger og
danske zoneterapeuter. På den baggrund er det
ret nedslående at opleve, at en almen mediciner
alligevel finder det relevant at udtrykke, at det
er ganske problematisk, at det er amtet, der ønsker at vurdere effekten af zoneterapeutisk behandling, og at han vil anbefale sine kolleger
ikke at deltage.
Tilfælde som dette er med til at tydeliggøre
nødvendigheden af, at der kommer mere struktur på vidensopsamlingen og forskningen omkring den alternative medicin. Det er som
nævnt af betydning at få dokumenteret virknin-

1830

Torsdag den 3. december 1998 (F 10)

gen af alternative behandlinger, så de kan
nyttiggøres bredere.
Sundhedsstyrelsens råd vedrørende alternativ medicin har i denne sommer fremsendt et
forslag om et videnscenter for alternativ behandling. Og dette forslag kan danne udgangspunkt for planlægningen af et center for alternativ medicin, dog ikke sådan at forstå, at det
præcis er den beskrevne model, der skal
benyttes.
Den alternative behandling spænder meget
vidt, og derfor er det vigtigt nøje at få fastlagt
strategien for, hvad et kommende center skal
bruge kræfterne på. Og for Venstre er det som
sagt vigtigt at understrege, at det især er behandlingseffekten, vi er optaget af.
Det er også vigtigt for os, at det bliver et center, der er præget af høj forskningskvalitet, og
det er også vores håb, at det vil være i stand til
at skabe en frugtbar dialog mellem læger og alternative behandlinger, for et sådant samarbejde vil klart være til patienternes fordel.
Venstre kan selvsagt støtte det forslag, der er
fremsat til vedtagelse.";Ester Larsen
26773;name_party;":
Berlingske Tidende skrev i mandags, at antallet
af alternative behandlere forventes at være
mere end fordoblet om 10 år. Avisens oplysninger stammer fra en undersøgelse, PLS-Consult
har lavet, men selv uden den undersøgelse har
vi vel været klar over, at det alternative område
er i kraftig vækst.
Hvis udviklingen ikke skal overhale os indenom, så er det vigtigt, at vi politisk følger
med og sørger at have lidt hånd i hanke med
området for at støtte behandlere og brugere,
men også for at kontrollere, at det, der udbydes,
ikke er rent fup og virkningsløst eller i værste
fald direkte sundhedsskadeligt.
Så når Sundhedsstyrelsens råd vedrørende
alternativ behandling påpeger, at der er behov
for en strategi for området, er vi helt enige i Det
Konservative Folkeparti. Vi synes faktisk, at de
anbefalinger, der ligger, om at oprette et videns- og forskningscenter, er gode og rigtige. Og
vi mener, at der er behov for begge dele, altså
både et videnscenter og et forskningscenter. Et
videnscenter, der skal opsamle, udbrede og udveksle faglig viden om alternativ behandling,
og et forskningscenter, der skal styrke vidensgrundlaget vedrørende virkningerne af alternative behandlinger i relation til de mest udbredte
lidelser i befolkningen.

Men ud over at man vil styrke formidlingen
af og forskningen i alternativ behandling, er det
vigtigt for os, at vi forbereder os på at gå skridtet videre. Al den viden og forskning, der nu
skal realiseres, skal bruges aktivt i forhold til
behandlere og til de mennesker, der opsøger
disse.
I Det Konservative Folkeparti ønsker vi, at
man efter at have kortlagt området skal uddele
autorisationer til de behandlere, der faktisk kan
tilbyde en relevant behandling.
Hvordan et sådant autoritationssystem skal opbygges, må også være en opgave for forskningscentret, men jeg mener, det er noget, man
skal have for øje, for vi får ikke meget ud af at
ligge inde med en bunke kvalificeret viden
uden at lade den komme brugerne til gavn, ligesom jeg mener, at det vil være en fordel, at de
seriøse behandlere kan få en blåstempling. Det
vil betyde, at behandlerne formentlig animeres
til at uddanne sig bedst muligt og kun tilbyde
behandlingsformer, der har en gavnlig
virkning.
Jeg mener også, man bør kigge på hele uddannelsessiden. Jeg kunne godt forestille mig,
at man kunne lave en fælles grunduddannelse,
så de helt fundamentale ting kunne sættes på
plads. Behandlerne kunne så efterfølgende specialisere sig inden for de forskellige grene af
området.
Jeg synes, vi skylder befolkningen, hvoraf en
stor del jo benytter sig af det her, at man skiller
bukkene fra fårene. Selv har jeg ikke detailkendskab til de forskellige behandlingsformer,
men jeg har engang set en udsendelse i tv, hvor
en mand påstod, at han kunne helbrede kræftpatienter ved at lægge plasticlegetøj og andre
mærkelige genstande på maven af folk. Så skulle alle de negative energier gå over i disse genstande, og man skulle blive rask.
Jeg ved ikke, hvad den form for behandling
kaldes, men det, der skræmte mig, var, at der
faktisk lå mange folk på den mands briks, og at
de faktisk havde betalt et ret stort beløb for at
ligge der. Man kan selvfølgelig sige, at de nok
ikke har fået forværret deres sygdom. De er
højst blevet fattigere, men jeg synes, vi skylder
svært syge mennesker en guide, så det er lettere
at finde rundt i junglen.
Michael von Magnus skriver i sit forord til
det lille blå hæfte om en strategi for alternativ
behandling, at studerende på sundhedsuddannelseme i stigende grad efterspørger undervisning i alternative behandlinger og deres virk-

Torsdag den 3. december 1998 (F 10)
ning på folks helbredsproblemer, og det er en
meget relevant iagttagelse, der også bør inddrages i dette arbejde.
For hvordan får vi kombineret de alternative
behandlinger med den konventionelle sygdomsbehandling? Ofte hører vi jo, at lægerne
direkte modarbejder patienter, der bekendtgør,
at de ved siden af den behandling, de modtager
på sygehuset, også har opsøgt en alternativ behandler. Der har også været historier om, at
kræftpatienter ikke har kunnet blive scannet,
fordi de har valgt at behandle sig selv eller benytte sig af alternative udbud.
Den slags skal der rådes bod på. Det vil derfor være en fordel, hvis personalet på de offentlige sygehuse er kompetente til at fungere som
sparringspartnere, med hvem man som patient
fordomsfrit kan drøfte mulighederne af at prøve en alternativ behandling.
Jeg tror, det er vigtigt, at vi nu får sat de her
ting i system, så overblikket kan blive mere
komplet, end det er nu.
Det vigtigste for Det Konservative Folkeparti
er, at arbejdet påbegyndes hurtigst muligt, da vi
politisk bliver nødt til at tage stilling til række
spørgsmål, der vil melde sig i takt med, at udbudet af og søgningen til det alternative stiger.
Det er også derfor, vi er medforslagsstiller på
det fremsatte forslag til vedtagelse, og vi glæder
os til at se resultatet af arbejdet, men vi ønsker
altså også at gå videre end det.";Henriette Kjær
31770;name_party;":
Det er jo en realitet, at en stor og stigende del af
befolkningen benytter sig af den alternative behandling.
En tredjedel af befolkningen har på et eller
andet tidspunkt benyttet sig af den, og 14 pet.
har gjort det inden for det seneste år.
Det er væsentligt at stille sig selv det spørgsmål, hvorfor en så stor del af befolkningen søger den alternative behandling, og det gør mange, fordi deres lidelser i årevis har været behandlet i det etablerede sundhedssystem uden
påviselig effekt. Mange har udviklet kroniske
lidelser under sygdomsforløbet og har fået forringet deres selvoplevede helbred.
Der er meget, der tyder på, at en meget stor
del af disse helbredsproblemer kan behandles
relativt let og effektfuldt i et integreret medicinsk perspektiv. Mange af de alternative behandlinger er billige, de er lavteknologiske, og
de har nogle metoder, som styrker en grundlæggende selvansvarlighed for eget helbred.

1831

Også flere og flere behandlere inden for det
etablerede sundhedssystem efterlyser mulighed
for henvisning til og eksperimenter med de alternative metoder.
Imidlertid må vi konstatere, at sundhedsvæsenet i stadig stigende grad skævvrides helt
urimeligt, fordi store medicinalfirmaer har magt
til at presse en bestemt behandlingsform igennem. Vi ved jo, at der udøves en massiv lobbyvirksomhed over for læger og over for politiken
re, og resultatet er, at stort set hele den offentlige indsats i form af medicintilskud, forskning,
uddannelse og efteruddannelse retter sig mod
den etablerede behandlingsform.
Det har bl.a. som konsekvens, at en meget
stor del af sundhedsvæsenets ressourcer i dag
bruges på at behandle bivirkninger, mens en
række miljø- og ernæringsbaserede sygdomme
faktisk slet ikke kan behandles i det offentlige
etablerede sundhedsvæsen.
Derfor er der et påtrængende behov for at
opprioritere indsatsen inden for det alternative
behandlingssystem, og det er for os at se kernepunktet i denne debat: om man ønsker en indsats med henblik på at fremme og opprioritere
de seriøse dele af den alternative behandling,
eller om man, som jeg synes, der er en undertone af hos visse ordførere bag det fremsatte
forslag til vedtagelse, ønsker et videnscenter,
som kan bremse og moddokumentere mulighederne for dele af den alternative behandling.
Vi ønsker altså at fremme og støtte brugen af
alternative behandlinger inden for en lang række diagnoser, og det, der er brug for, er for det
første dokumentation af de behandlingsmæssige effekter, det er en klarlægning af virkningsmekanismer, det er en øget forskning, det er en
kvalitetssikring af de alternative uddannelser,
det er et friere valg for patienterne, og så er det
et øget samarbejde mellem det etablerede system og de alternative behandlingsmetoder.
Vi er i tvivl om, om det forslag, der bliver
vedtaget, rent faktisk fremmer dette formål. Vi
ønsker at sikre, at der sker en etablering af et
videns- og forskningscenter, som rent faktisk
fremmer den alternative behandling, og derfor
vil vi fremsætte følgende:
Forslag til vedtagelse
»Folketinget konstaterer, at en stigende del af
befolkningen opsøger alternative behandlere og
bruger naturlægemidler. Folketinget konstate-

1832

Torsdag den 3. december 1998 (F 10)

rer endvidere, at viden om virkningen af de alternative behandlingsmetoder og den måde, de
udføres på, er mangelfuld. Der er derfor behov
for at skaffe bedre viden herom.
Folketinget pålægger på den baggrund regeringen at tilvejebringe de økonomiske muligheder for at oprette et videns- og forskningscenter
for alternativ behandling med den opgave at
opsamle, udbrede og udveksle kvalificeret viden om alternativ behandling samt at fremme
forskning inden for området, således som det er
foreslået af Sundhedsstyrelsens Råd vedrørende
alternativ behandling.
Folketinget konstaterer endelig, at forskning i
alternativ behandling p.t. udføres under dårlige
økonomiske forhold, hvorfor det pålægges regeringen umiddelbart at oprette en pulje på
ikke under 3 mio. kr. i 1999, der uddeles til
forskning i alternativ behandling, indtil Vidensog Forskningscentret for alternativ behandling
er etableret.«
(Forslag til vedtagelse nr. V 9).";Jørn Jespersen
35928;title_name;"Der er nu fremsat følgende forslag til vedtagelse: (Se ovenfor). Også dette forslag indgår herefter i forhandlingen.
(Kort bemærkning).";Formanden
36083;name_party;":
Jeg vil sige til hr. Jøm Jespersen, at som jeg sagde tidligere, var det forslag til vedtagelse, som
flere partier har fremsat, det, der kunne blive
flertal for her, nu og i dag, og det er naturligvis
noget, som vi i Dansk Folkeparti har undersøgt
i de senere dage. Det er et skridt på vejen, og
alle gode fremskridt i denne sag synes jeg
Folketinget skal bakke op om.
Det er naturligvis helt klart en opprioritering,
og det er en fremme af og støtte til alternativ
behandling, og jeg håber, at SF vil støtte det
forslag, som et flertal af partierne her i Folketinget har fremsat.
(Kort bemærkning).
Karen J. Klint (S):
Nu er det jo sådan, at man skal lytte til et langt
forslag til vedtagelse fra talerstolen, så jeg kunne ikke rigtig høre forskellen. Jeg kunne høre,
der var lidt flere ord i SF's forslag, men jeg kunne faktisk ikke høre, at der indholdsmæssigt var
forskel, heller ikke på intentioneme.
Det er en fejlagtig ting, når vi bliver citeret
for, at vi vil nedtone den ene del. Vi siger bare,

at vi skal starte med viden for at finde ud af,
hvad det er, der skal forskes i, så jeg vil gerne
bede SF om at tydeliggøre, hvori forskellen på
de to forslag består, for SF's forslag er jo også
meget sympatisk.
(Kort bemærkning).";Birthe Skaarup
37340;name_party;":
Jeg skal meget gerne klargøre forskellen for den
socialdemokratiske ordfører. Den består af to
ting:
For det første at det af det forslag til vedtagelse, som SF har fremsat, meget klart fremgår,
at når vi ønsker at etablere et videns- og forskningscenter for alternativ behandling, er det,
fordi vi har en positiv holdning til mange af de
alternative behandlinger. Vi ønsker at fremme
dem på alle måder med hensyn til økonomiske
midler, med hensyn til forskningsindsats og
med hensyn til uddannelser. Det står der intet
om i forslaget fra de mange partier.
Det andet er, at vi afsætter en pulje allerede i
1999, så vi kan gå i gang med helt konkrete
initiativer, og at vi ikke afventer etableringen af
et center. De to ting er uklare.
Jeg medgiver, som Dansk Folkeparti siger, at
det godt kan være, at der er et fremskridt i det
forslag til vedtagelse, som er fremsat, men det
er helt usikkert, og med de meldinger, der er
kommet, føler jeg mig meget i tvivl om, hvilken
økonomi der ligger i det, om der skal ske forskningsaktiviteter allerede nu, om der er tale om
et reelt fremskridt eller om et afværgeforslag,
men det må fremtiden jo vise.
(Kort bemærkning).
Karen J. Klint (S):
Så er der jo en forskel, og den er, at man på forhånd faktisk blåstempler nogle ting. Her er det,
vi som parti siger, at vi gerne vil have et større
vidensgrundlag, før vi som parti går ind og siger, at det her duer, eller det her duer ikke.
Vi kan måske som privatpersoner have nogle
erfaringer, der giver os lyst til at sige, at der er
visse ting, der er mere effektive end andre, men
der er forskel på, hvordan man agerer som privatperson og som parti. Så der er forskel på de
to forslag til vedtagelse, det har hr. Jøm
Jespersen ret i.
(Kort bemærkning).";Jørn Jespersen
39103;name_party;":
Alt skal have en begyndelse, og det havde jeg
også troet, at SF kunne se i denne sag. Jeg er

(230)
Torsdag den 3. december 1998 (F 10)
udmærket klar over, at SF også har stor sympati
for det her, og derfor synes jeg, det er forkert,
når SF går op og vil prøve at nedgøre det, der
er sket her. Det er et fremskridt, det er et skridt
i den rigtige retning. Vær med til at støtte op
om det.
(Kort bemærkning).";Birthe Skaarup
39533;name_party;":
Jeg må sige, at jeg er imponeret af den pragmatisme, som Dansk Folkeparti lige i øjeblikket er
i stand til at lægge for dagen i det her spørgsmål. Det virker på mig mere, som om Dansk
Folkeparti er så interesseret i at komme ind i
varmen, at man fuldstændig glemmer interessen for, hvad det rent faktisk er, man gerne vil
have vedtaget. Her får man altså mulighed for
at være med i et flertal. Til lykke med det. Jeg
tror bare ikke, at flertallet er ret meget bevendt,
når det kommer til stykket.
Jeg er glad for, at den socialdemokratiske
ordfører kan se forskellen. Forskellen er nemlig
fuldstændig korrekt opfattet, at vi på forhånd
har en positiv indstilling til meget store dele af
den alternative behandling. Vi ønsker fra starten at sige, at den indsats, der skal ske, er for at
udnytte de effekter, som jo allerede langt hen
ad vejen er vist i praksis, hvor den socialdemokratiske ordfører siger: Vi ved slet ikke, hvad vi
mener om området, lad os nu bare komme i
gang med at opsamle noget viden. Det er en
markant forskel.
(Kort bemærkning).";Jørn Jespersen
40605;name_party;":
Om Dansk Folkeparti skal ind i varmen, ved jeg
ikke. Vi vil bare være konkrete i denne sag. Det,
vi mener, er, at det er den alternative behandling, der er kommet ind i varmen.
(Kort bemærkning).";Birthe Skaarup
40819;name_party;":
Jeg synes, det virker som et noget krampagtigt
forsøg fra SF på at få skabt et billede af en forskel, som ikke eksisterer. Handler det ikke reelt
om, at SF af princip ikke bryder sig om at stemme for noget, som Dansk Folkeparti har
foreslået?
(Kort bemærkning).";Ester Larsen
41102;name_party;":
Fru Ester Larsen har fuldstændig ret i, at vi
tænker os grundigt om, inden vi stemmer for
noget som helst, der kommer fra Dansk Folke-

1833

parti, og når de overvejelser fører frem til, at det
er med risiko for, at det er fuldstændig indholdsløst, tænker vi, at så kunne det godt være
en fordel at få konkretiseret, hvad det er, vi rent
faktisk vedtager.
Vi ved jo alle sammen godt, hvad der ligger
bag denne debat. Der ligger jo det bag, at der er
en massiv modstand hos medicinalfirmaerne og
hos dele af den etablerede lægevidenskab mod
at sætte ind i forhold til at styrke den alternative behandling. Det er jo overvejelser, som formentlig også har givet sig udslag i diskussioner
i Venstres folketingsgruppe, og derfor har vi i
dag en formulering, der er så abstrakt, at man
ikke rigtig ved, hvad den skal føre til, og hvor
alle så at sige kan stemme for den, fordi der
ikke rigtig sker noget ved at gøre det, og det synes jeg ærlig talt er at spilde Folketingets tid.
(Kort bemærkning).";Jørn Jespersen
42114;name_party;":
Det forslag, som et stort antal partier står bag,
lægger ikke op til, at det er lægeforeningen eller
medicinalindustrien, der skal designe det forskningscenter, vi taler om.
Der er tale om, at man pålægger regeringen
at arbejde for oprettelsen af et uafhængigt videns- og forskningscenter, og jeg gjorde på
Venstres vegne opmærksom på, at vi tager udgangspunkt i det udspil, der ligger fra Sundhedsstyrelsen, så særlig abstrakt synes jeg næsten ikke man kan påstå det er.
(Kort bemærkning).";Ester Larsen
42626;name_party;":
Jeg synes ikke, SF skal lave det her til politisk
spilfægteri. Det drejer sig om alternativ behandling, og det er af hensyn til patienterne.
Det er alternative behandlere, vi skal have ind i
varmen, der er overhovedet ikke tale om, om
Dansk Folkeparti skal ind i varmen eller ej.";Inge Refshauge
42919;title_name;"Så er det fru Yvonne Herløv Andersen som
ordfører.";Formanden
42997;name_party;":
Det kan så blive et rigtig kedeligt afbræk i en
ellers meget interessant diskussion om alt andet
end indholdet af det, vi skal beskæftige os med
i dag, nemlig holdningen til alternativ behandling og medicin.
Det er da også rigtigt, som det er sagt, at
spørgsmålet om forslaget til vedtagelse bliver

1834

Torsdag den 3. december 1998 (F 10)

mindre interessant, hvis man tager det ind i den
kontekst, for det bygger vel egentlig på, at vi i
juni måned fik Sundhedsstyrelsens bud på en
strategi og en vidensopsamling omkring formidling og forskning i alternativ medicin.
Det havde vi ventet rigtig længe på, og det
kunne måske være, fordi det ikke var særlig
højt prioriteret i den etablerede lægeverden.
Derfor har der, så vidt jeg er orienteret, i nogen
tid siddet fire mennesker og måttet arbejde med
dette meget store område alene, så jeg synes,
det er glimrende, at rapporten kom.
Rapporten efterlyste så også en styrket indsats på området og formulerede ønsket om et
videns- og forskningscenter meget tydeligt. Det
er lige til at gå til. I den model, der ligger dér, er
der jo ikke nogen, som kommer til at skulle give
sig over for den anden gruppe. Set i lyset af, at
der hvert år af borgerne bliver brugt 1-2 mia.
kr. på alternativ medicin og behandling, kan det
jo også undre, at viljen til at opprioritere det alternative ikke er til stede.
Jeg tror nok, vi alle sammen er klar over, at
der findes to meget klart optrukne fronter på
det område, og det er det etablerede og det alternative. I Danmark har vi ikke tradition for, at
læger og alternative behandlere arbejder sammen, men hvis man nu spørger befolkningen,
om det er et ønske, at man har et sådant samarbejde, vil den givetvis svare ja, for andelen af
befolkningen, der anvender alternative behandlere eller bruger alternativ medicin, er støt
stigende.
Hvis man i øvrigt gerne vil kunne drøfte dette spørgsmål med de ømskindede læger, vil jeg
anbefale, at man siger supplerende behandlinger og supplerende medicin, for det har de et
knap så anstrengt forhold til.
Det er vel også derfor, at det er de former for
alternativ behandling, som de praktiserende læger beskæftiger sig med, der først bliver anerkendt og først kommer med ind i en overenskomst med Sygesikringen. Jeg vil tro, at den
næste behandlingsmetode, der bliver anerkendt, er akupunktur, og efter at den er implementeret, kommer sikkert zoneterapien, for
begge behandlinger er meget brugt, og der
foreligger i dag et vægtigt erfaringsmateriale til
støtte herfor.
Hvis man gerne vil videre med det, må der
etableres en egentlig autorisation for alternative
behandlere. Når det drejer sig om alternativ
medicin, synes jeg nok, at brugerne mangler en
redelig vejledning i den jungle, som det i reali-

teten er. Det vil kræve en oprydning, og det vil
også kræve dokumentation for virkningen, og
den skal firmaeme naturligvis være med til at
betale. De har i hvert tilfælde en god indtjening
på dette område.
Men først og fremmest bliver man nødt til at
etablere en forsknings- og vidensopsamling, så
der bliver dannet basis for også at få uddannelsesområdet inden for sundhedssektoren til at
beskæftige sig med det. Det er vigtigt. Man må
have mulighed for, at det etablerede og det alternative kan supplere hinanden til gavn for
brugerne, for i dag bliver en patient af det
etablerede system betegnet som ulydig, hvis
patienten sideløbende vælger en alternativ
behandling.
Centrum-Demokraterne ønsker området opprioriteret, og vi ser gerne et folkesundhedscenter etableret på det gamle Kommunehospital.
Centret skulle rumme forskning i folkesundhed,
sundhedsuddannelserne, master of public health og også gerne et videnscenter for alternativ
medicin og behandling.";Yvonne Herløv Andersen
46725;name_party;":
Der har været en rivende udvikling inden for
det, der betegnes alternative behandlingsformer, gennem snart en årrække.
Der eksisterer ikke en håndfast definition på,
hvad der skal forstås ved alternative behandlingsformer, men de fleste af os har vel en forestilling om, at det er noget, der eksisterer ved
siden af det etablerede sundhedsvæsen. Den afgrænsning er heller ikke specielt klar, idet mange behandlere i det etablerede behandlersystem
i stigende omfang er begyndt at anvende alternative behandlingsformer som f.eks. akupunktur, massage, zoneterapi og en række andre
metoder.
I Det Radikale Venstre mener vi, der bør
være plads til behandlingsformer, der supplerer
de eksisterende og mere konventionelle behandlingsformer, og i den forbindelse bør det
understreges, at de alternative behandlingsformer på ingen måde skal ses som en erstatning
for det nuværende behandlersystem.
Vi synes imidlertid, det er positivt, at det
etablerede behandlersystem er så smidigt, at
det tilpasser sig ved at anvende de former for
behandling, der har en eller anden form for dokumenteret effekt. Når dette er sagt, mener vi
imidlertid også, at det er en god idé med mere
håndfast viden inden for området. Forsknings-

Torsdag den 3. december 1998 (F 10)
indsatsen på området kan ikke ligefrem siges at
være overvældende.
Derfor synes vi i Det Radikale Venstre, det er
godt, at vi går i gang med at etablere et videnscenter for alternativ behandling, der f.eks. får til
opgave at forske på området og herunder indsamle og formidle viden om alternativ behandling til f.eks. sundhedssektoren generelt og
politikerne på området.
Med hensyn til de forskellige forslag til vedtagelse vil jeg sige, at som jeg har hørt debatten
udvikle sig hidtil, er der en forskel forstået på
den led, at vi for Det Radikale Venstres vedkommende først vil se på den behandlingsmæssige effekt. Det gør, at vi ikke kan støtte
SF's forslag, som jeg hører SF's ordfører forklare
det og udlægge teksten her fra talerstolen, og
derfor er vi medforslagsstiller til det forslag til
vedtagelse, som er foreslået af Dansk
Folkeparti.";Morten Helveg Petersen
48840;name_party;":
Enhedslisten er generelt positiv over for en
anerkendelse af den såkaldte alternative behandlingsform. For os er det ikke religion eller
enten-eller. For os er det både-og, nemlig et
nødvendigt supplement til den traditionelle
lægelige behandling.
Udtrykket alternative behandlere er vel i virkeligheden heller ikke det rigtige, idet den alternative behandling jo først og fremmest bygger på de evner, som mennesket selv har til at
bekæmpe og forebygge sygdomme. Det overrasker os ikke, at den lægelige verden gennem historien ofte i stærke vendinger har afvist den
alternative behandling. Der er jo nemlig på det
her område meget store økonomiske og forskningsmæssige interesser, som føler sig truet, og
især har hele medicinalvareindustrien globalt
set en alt for afgørende indflydelse på forskning
og på lægemes valg af behandlingsformer. Det
kan netop sættes i et perspektiv, hvis vi i højere
grad får den alternative behandling på banen.
Der er jo et godt eksempel med kiropraktikken. Behandlingen her består jo i at rette kroppen ind, således at den fysisk ikke hindrer
kroppen i selv at bekæmpe skavanker. Det er
altså det, som kiropraktikken efterhånden har
nået anerkendelse for, og som i dag benyttes af
en stor gruppe som behandling, hvorved man
så undgår dyr medicin eller dyre hospitalsindlæggelser.
Vi synes, det er glædeligt, at der er flere og
flere læger og forskere, der anerkender og hen-

1835

viser til alternative behandlere, og der er for os
ingen tvivl om, at den forskelsbehandling, der
er i forhold til den traditionelle lægelige behandling, må ophøre.
Til gengæld må der stilles krav om klare
anerkendelsesregler for den alternative behandling, om et uddannelsesforløb kombineret med
basisviden fra lægestudiet og om eksaminer,
krav til indretningen af klinikker og også elementære regnskabskrav, hvis man ønsker at få
den anerkendelse, der kan berettige til, at der
ydes offentlige tilskud og momsfritagelse.
Vi vil også understrege, at det ikke er hospitalssektoren eller den traditionelle lægelige behandling, der skal betale for et forskningsmæssigt løft. Der er brug for at tilføre flere midler,
og der er brug for en anerkendelse af den alternative sektor. Der er ikke tvivl om, at en øget
dynamik ved at inddrage alternative behandlingsformer vil kunne være en god økonomisk
gevinst for hele sundhedsvæsenet.
Vi har kigget på de forslag til vedtagelse, der
er fremsat. Vi kan for så vidt støtte dem begge
to. De giver på hver sin måde en anerkendelse,
og vi vælger også at se det forslag, som flere
partier har fremsat, som trods alt et skridt i den
rigtige retning. Men da vi synes, at SF's forslag
til vedtagelse er mere præcist og mere tager
stilling til, at her er noget godt, der skal tages
hånd om og udvikles, er vi indstillet på at stemme for SF's forslag til vedtagelse og vil undlade
at stemme til det andet.
(Kort bemærkning).
Karen J. Klint (S):
Det som jeg har lyst til at spørge hr. Frank Aaen
om, er, om det er en ukritisk blåstempling af al
alternativ behandling, eller om det er en blåstempling, der baseres på et vidensniveau.
(Kort bemærkning).";Frank Aaen
51956;name_party;":
Vi mener, at der allerede i dag er viden nok til
at sige, at der er noget her, som bør udnyttes
mere, end det bliver i dag, og som bør anerkendes mere, end det bliver i dag, men som jeg
sagde i min ordførertale: Samtidig med at vi begynder at anerkende, skal vi selvfølgelig også
have de undersøgelser, der skal til, og den kontrol, der skal til for at sikre, at det foregår på et
ordentligt niveau.
Men vi synes ikke, vi behøver at trække
anerkendelsen ud i tid. Vi kan godt gå i gang
her og nu. Jeg er indstillet på, at SF's forslag

1836

Torsdag den 3. december 1998 (F 10)

giver en hurtigere fremgang på dette område
end det andet forslag.
(Kort bemærkning).
Karen J. Klint (S):
Jeg skal medgive, at der er visse områder, som
er bedre belyst end andre, og der er faktisk også
folk i dag, som med autorisation arbejder med
akupunktur, og som også bruger det inden for
den offentlige sundhedssektor. Det er vel også
en form for blåstempling af i hvert fald ét af de
områder, der på andre leder, og når det udøves
af andre personer, kaldes altemativt. Så jeg tror
ikke, vi er så langt fra hinanden, som nogle gerne vil understrege, at vi er.
(Kort bemærkning).";Frank Aaen
53138;name_party;":
Så forstår jeg ærlig talt heller ikke, hvorfor regeringen og de øvrige partier, der står bag det
andet forslag til vedtagelse, ikke kan støtte SF's
forslag. Det er mig helt uforståeligt. Derfor gør
vi altså det, at vi undlader at stemme til det forslag, der er fremsat af de mange partier, og
stemmer for SF's forslag, for vi mener, at det er
det forslag, der giver det mest konkrete skub
fremad.";Frank Aaen
53548;title_name;"Fru Karen J. Klint for den sidste korte
bemærkning.
(Kort bemærkning).
Karen J. Klint (S):
Det er jo fint nok. Nu har vi så et tredje parti,
der vurderer, at de to forslag til vedtagelse er
relativt ens, men der er stadig væk en lille
nuance. Vi mener, at vi egentlig siger lidt det
samme, for vi tager alle sammen udgangspunkt
i den blå pjece, og det er det, vi tager hul på i
vores forslag.";Formanden
53956;name_party;":
Da jeg læste teksten på forespørgselsdebatten
her, blev jeg glædeligt overrasket og tænkte, at
det var dog dejligt, at vi for en gangs skyld skal
have en god, sund, bred debat om den alternative behandling og den alternative medicin eller, om man vil, den supplerende behandling til
den eksisterende lægefaglige videnskab.
Selv om forespørgslen jo er formuleret meget
bredt om, hvad ministeren kan oplyse om anvendelsen og behandlingsformerne, og hvordan
man vil højne folkesundheden osv., synes jeg

egentlig, ministerens svar var noget tyndt, og
jeg synes egentlig også, at mange af de indlæg,
der har været i dag, har været noget tynde med
hensyn til at forholde sig til den alternative
behandling.
Debatten i dag er i langt højere grad gået på,
om man skal nedsætte et videns- og forskningscenter, og så er det det, man forholder sig
til. Man kunne jo godt få den mistanke, at det
er, fordi Folketingets partier og medlemmer
ikke ved noget om dette område. Det er så også
fair nok, at man ikke gør det, og så er det selvfølgelig også nødvendigt, at man alene af den
årsag får nedsat et videns- og forskningscenter,
sådan at i hvert fald Folketinget kan blive klogere på dette område.
Jeg havde faktisk glædet mig til denne debat.
Jeg må også sige, at da forespørgselsdebatten
blev motiveret af forespørgerne og motivationen lå i, at man ønskede, der skulle oprettes et
videnscenter, og at det sådan set var hele formålet med forespørgselsdebatten, kunne man jo
stille sig selv spørgsmålet, om vi så ikke bare
kunne have fået et beslutningsforslag om det.
Nej, forespørgselsdebatten her, synes jeg, fortjener at blive behandlet langt bredere, end den
har været hidtil, for det, der jo er sagen, er, at
den alternative behandling og den alternative
medicin er kommet for at blive. Det kan man
lige så godt se i øjnene, for ellers løber den udvikling fra både os og alle andre. Om man så vil
gå ind og kalde det for en alternativ behandling, eller man vil kalde det for en supplerende
behandling, er for mig underordnet. Det, der er
det vigtige, er, at vi har den eksisterende lægefaglige videnskab. De ved en hel masse og har
læst det i tykke bøger på universiteter og sådan
noget. Men det er en kendsgerning, at ud over
det, som de såkaldte »hvide kitler« kan, er der
altså andre ting. Der er mere mellem himmel og
jord end som så, og vi vil garanteret opleve, at i
årene fremover vil det her få et langt større omfang, end vi overhovedet forestiller os i dag.
Man kan jo lidt provokerende sige, at der
ikke er en eneste læge, der er i stand til at helbrede et menneske. Det, læger er i stand til, er
at give forskellige former for medicin eller behandling, der fjerner symptomeme på sygdommen, således at kroppen selv kan bekæmpe
sygdommen. Alternativt har lægerne muligheden for at foretage et kirurgisk indgreb og så
fjerne det, der er sygt og dårligt: men en egentlig helbredelse foregår jo ikke ved, at folk spiser
Panodil eller en anden form for medicin. Den

Torsdag den 3. december 1998 (F 10)
egentlige helbredelse sker jo kun, når kroppen
er i stand til at helbrede sig selv.
Derfor har den alternative behandling en klar
eksistensberettigelse, for den alternative behandling tager netop udgangspunkt i det hele
menneske og fokuserer ikke kun lige præcis på
det, der gør ondt.
Det er vigtigt at sikre, at de såkaldte »hvide
kitler« tvinges til at forholde sig til den alternative behandling, og at læger ikke, fordi de har
en universitetsuddannelse, klapper bogen i og
siger: Det var det, det er den eksakte videnskab,
nu kan vi ikke blive klogere. Attituden i hele
den eksisterende lægeverden skal være, at den
er åben over for, at der findes andre ting.
Det er så også vigtigt, at man i den forbindelse får skilt skidt fra kanel, for det er klart, at når
der kommer nye ting op, er der også nogle, der
prøver på at slå plat på disse ting. Der er nogle,
der prøver på at tjene nogle hurtige penge. Derfor er det vigtigt, at vi fra statens side yder borgerne den sikkerhed og den service, at vi på
forhånd får skilt skidt fra kanel, hvorefter borgeren så selv kan vurdere, om han vil vælge det
ene eller det andet. Men lige præcis varedeklarationen er en klar offentlig opgave.
Så har jeg også undret mig over, at hvis man
bliver henvist til en læge, som har taget et par
timers aftenskole i akupunktur, kan man få tilskud til det via sygesikringen: men til behandling hos en uddannet akupunktør, der har en 8
års uddannelse bag sig, kan man ikke få tilskud.
Det kan godt være, det er sagt lidt for firkantet, men virkelighedens verden er jo, at man
kan få tilskud, hvis det er en danskuddannet
læge, der foretager behandlingen, hvorimod der
ikke gives tilskud til den samme behandling,
hvis den foretages af en, som har specialiseret
sig lige præcis i den form for behandling. Det
kan vi godt undre os lidt over. Det samme gør
sig jo gældende vedrørende fysioterapeuter og
egentlig uddannede massører og lignende.
Så er der de to forslag til vedtagelse. Jeg vil
sige, at det forslag, som SF har fremsat, er et
knaldgodt forslag. Det er konkret, det er præcist, og det tager fat på lige nøjagtig det, som vi
i Fremskridtspartiet mener. Derfor er der ingen
tvivl om, at vi i Fremskridtspartiet naturligvis
vil stemme for SF's forslag.
Flertallets forslag til vedtagelse er derimod
alt andet lige udtryk for den laveste fællesnævner, man har kunnet finde i den her debat. Det
er sørgeligt, og det er kedeligt, at man ikke har

'

1837

kunnet svinge sig højere op, end tilfældet er.
Ikke desto mindre er det jo rigtigt, som nogle
har prøvet at forsvare det med, at det dog er et
skridt i den rigtige retning.
Ja, det er det, og derfor har vi heller ikke
tænkt os at stemme imod, men SF's forslag er
langt, langt bedre og mere konkret.
(Kort bemærkning).";Tom Behnke
59743;name_party;":
Hr. Tom Behnke siger, at det er det laveste af de
forslag, der er blevet fremsat. Jamen det kan da
godt være, men det er åbenbart ikke gået op for
hr. Tom Behnke, hvad det drejer sig om i dag.
Det drejer sig om, at vi har taget hul på en
debat, vi har lavet et tøbrud over for alternativ
behandling. Det er noget, vi er utrolig glade for
i Dansk Folkeparti, det tror jeg også at de er i
rigtig mange andre partier, og derfor er der jo et
stort flertal, der netop støtter Dansk Folkepartis
forslag til vedtagelse.
Man kan meget her i livet, vil jeg sige til hr.
Tom Behnke, men nogle gange må man tage et
step ad gangen, hvis man vil prøve på at få indflydelse, vil prøve på at fremme en ting, i det
her tilfælde alternativ behandling.
(Kort bemærkning).";Birthe Skaarup
60514;name_party;":
Jeg sagde ikke, at det var det laveste forslag til
vedtagelse. Jeg sagde, det er den lavest mulige
fællesnævner, man har lagt sig fast på, og det er
noget helt, helt andet.
Det er jo et faktum, at netop fordi man ønsker
at favne så bredt som overhovedet muligt, har
man valgt den laveste fællesnævner.
Min konklusion i min ordførertale var, at debatten om det her rent faktisk udeblev. Det,
man har diskuteret, er, om man skal nedsætte et
videncenter eller ej. Men det er da rigtigt - og
det medgiver jeg forespørgerne - at der nu er
taget hul på det. Det er et skridt i den rigtige
retning. Om det så er et mikroskridt, så er det et
skridt i den rigtige retning, og derfor har vi da
heller ikke tænkt os at stemme imod.
Det er således, at når man ikke trykker på
den røde knap, så trykker man på den grønne
knap, og det har vi tænkt os at gøre til det store
flertals forslag. Men vi har netop valgt at undlade at være medforslagsstillere på det forslag
til vedtagelse, fordi det er en tynd kop te. Debatten udeblev: fællesnævneren blev den lavest
mulige.

1838

Torsdag den 3. december 1998 (F 10)

(Kort bemærkning).";Tom Behnke
61655;name_party;":
Jamen så er det søreme da godt, at debatten endelig kom i gang, da hr. Tom Behnke kom på
talerstolen.
Kunne man dog ikke bare i sådan en debat
her, hvor der stort set er enighed blandt Folketingets partier, være lidt mere omgængelig? Det
her er jo ikke en politisk slagmark. Det, det her
drejer sig om, er at få sat noget i gang, og det
har Dansk Folkeparti gjort. Det er ikke noget,
der må gå for meget politik i, for så stor opfatter
vi faktisk ikke forskellen er.
Det er rent ud sagt noget pjat det dér, som
Fremskridtspartiet nu gjorde, og som SF lidt
tidligere gjorde. Det er bare for dumt.
Jeg skal kun konstatere, at den åbning, der er
kommet her, har Dansk Folkeparti stået i spidsen for. Det tror vi at patienteme og de alternative behandlere er tilfredse med, og det har
egentlig været vores mål med den her debat.";Pia Kjærsgaard
62500;name_party;":
Ud over de offentlige behandlingstilbud findes
der en række behandlingsformer, hvori der indgår metoder til sygdomsbehandling, som slet
ikke eller kun i et meget begrænset omfang benyttes i den offentlige sundhedssektor.
Vi mener i Kristeligt Folkeparti, at et eventuelt videncenter, som vi skulle kunne stemme
for, skulle have som formål at vurdere disse behandlingsformers psykiske, fysiske, åndelige og
religiøse forhold. Centeret skulle udarbejde forbrugeroplysning og varedeklarationer, som bl.a.
kan give kendskab til behandlingemes baggrund, indhold samt de risici, som er forbundet
med dem, og det skulle også kunne udtale sig,
inden Sygesikringens Forhandlingsudvalg
eventuelt kunne tage stilling til spørgsmål om
overenskomst vedrørende en ikkeautoriseret
behandlingsform længere henne ad vejen.
Momsfritagelse og aftale med sygesikringen,
således som Dansk Kiropraktor-Råd har opnået, skal i det mindste forudsætte,
Punkt 1: at der foreligger en dokumentation,
svarende til hvad der kræves, når en ny behandlingsform indføres i det offentlige behandlingssystem.
Punkt 2: at behandleren har gennemført en
anerkendt og relevant uddannelse.
Punkt 3: at der redegøres for behandlingens
begrænsninger, således at det nøje fremgår,
hvordan den foregår, samt i hvilke tilfælde den
tænkes anvendt.

Punkt 4: at behandlingens baggrund ikke er
nyreligiøs eller okkult.
Punkt 5: at alle patientoplysninger behandles
fortroligt som i det offentlige system.
Kristeligt Folkeparti vil gerne være med til at
sætte fokus på de alternative behandlingsformer, men oprettelsen af et videncenter, der kun
beskæftiger sig med, om metoderne virker eller
ej, er for os at se kun en del af problemstillingen.
De nye behandlingsformer må ud over en videnskabelig lægefaglig vurdering f.eks. også
vurderes ud fra de religiøse forudsætninger og
baggrunde, som er knyttet til mange alternative
behandlingsformer. Vi må således sikre os et
hundrede procent imod, at vi giver los for behandlingsformer, som er nyreligiøse, okkulte
eller præget af Østens religioner.
Dette er det springende punkt for Kristeligt
Folkeparti. Hvis der oprettes et sådant videncenter, må vi have denne dimension med, som
for os er den helt afgørende i denne sag.
Kristeligt Folkeparti er som sagt ikke imod
behandling med visse alternative og naturlige
mediciner samt visse alternative behandlingsformer, men da denne dimension ikke er indeholdt i de foreliggende forslag til vedtagelse, så
stemmer vi blankt.";Tove Videbæk
65005;title_name;":
Der er to grunde til, at regeringen er med på det
forslag til vedtagelse, som et stort flertal af partierne har fremsat.
I det forslag til vedtagelse, som hr. Jørn
Jespersen har fremsat, har jeg bemærket, at
både han og Enhedslistens ordfører, som også
har tilsluttet sig det, har betonet, at de på forhånd er positive over for alternativ behandling.
Det, at begge partier har understreget dette,
synes jeg ikke er den rigtige måde at sige det
på. Den rigtige måde er det, der er holdningen
bag det store flertals forslag til vedtagelse, nemlig at man på forhånd er positiv over for at undersøge, hvilke former for alternativ behandling
der har noget i sig, og hvilke der ikke har, hvilke former for alternativ behandling der er skidt,
og hvilke der er kanel. Men på forhånd at sige,
at man generelt er positiv over for alternativ
behandling, synes vi ikke er noget godt grundlag for at lave et viden- og forskningscenter.
Det er den afgørende forskel på de to.
Så er der også en anden forskel, nemlig at det
pålægges regeringen at oprette en pulje på et
nærmere specificeret beløb til støtte af forskning

Torsdag den 3. december 1998 (F 10)
og så i første omgang vente med et forskningscenter. Regeringens holdning er, at vi skal have
sat dette forsknings- og videncenter i gang så
hurtigt som muligt, og det har vi givet tilslutning til ved at tilslutte os forslaget til vedtagelse, som er fremsat af det store flertal af partierne. Den rigtige måde at gøre det på er at
etablere dette center hurtigt, sådan at man kan
få koordineret videnindsamlingen og forskningen fra starten i dette centers regi.
Centeret er beskrevet i den blå pjece, som
Sundhedsstyrelsen har udarbejdet, og det synes
vi er et godt grundlag. Derfor er regeringens
holdning til det forslag til vedtagelse, som er
fremsat af en række partier, grundlaget for, at
regeringen kan tilslutte sig dette og ikke det af
hr. Jørn Jespersen fremsatte.";Carsten Koch
66943;name_party;":
Dansk Folkeparti vil naturligvis takke for modtagelsen af det her forslag til vedtagelse. Som
andre har været inde på, så er der jo både godt
og dårligt inden for alternativ behandling.
Grunden til, at vi i dag har fremsat dette forslag
til vedtagelse, er, at der er mulighed for at gå
videre, og det er der sikkert mange af os, der
også ønsker. Der er mange, der ønsker en autorisation af de alternative behandlere og en
statsanerkendt uddannelse af dem.
Der er også mange, der har andre ting i tankerne. Der er mange, der snakker om forskningslaboratorier, der er mange, der snakker
om undervisning af studerende, og det synes
jeg også er en vigtig del, men det er noget, vi
kan tale om siden. Der er mange, der taler om
eventuelt i forbindelse med et forskningscenter
at etablere nogle sengepladser osv. Men alt i alt
synes jeg, at med det, vi vedtager her i Folketinget i dag, har vi nået et skridt i den rigtige
retning.
Vi er selvfølgelig utrolig glade for i Dansk
Folkeparti, at der har været opbakning netop til
det her forslag. Det har åbnet mulighed for, at
man ser på nogle behandlingsmetoder, det har
åbnet mulighed for, at alternativ behandling har
fået en blåstempling, og det, tingene handler
om i dagens Danmark, er, at vi anerkender andet end det etablerede, at vi anerkender, at alternative behandlere kommer ind i varmen. Det
synes jeg er utroligt vigtigt.
Jøm Jespersen (SF):
I debatten i dag er der blevet talt en del om behovet for dokumentation af de alternative be-

1839

handlinger. Det er jeg fuldstændig enig i. Jeg
synes bare lige, man skal gøre sig klart, at når vi
taler om det såkaldte etablerede sundhedssystem, er der jo i høj grad også behov for dokumentation af de behandlingsformer, der benyttes her. For sandheden er jo, at en meget stor
procentdel her - nogle taler om op til halvdelen
af de behandlingsformer, der benyttes i det
etablerede sundhedsvæsen - heller ikke har nogen dokumentation. Men det medfører jo langtfra den samme skepsis over for de behandlinger
- det burde det måske, men det gør det altså
ikke - som man i dag har kunnet konstatere
over for mange af de alternative behandlinger.
Så har der været talt om, at de alternative behandlinger skal være supplerende i forhold til
det traditionelle, konventionelle sygehus- og
sundhedsvæsen, men sagen er jo, at for en lang
række sygdomme og diagnoser eksisterer der
faktisk ingen behandlingsformer i det etablerede sundhedsvæsen, f.eks. sådan noget som al- ,
lergi og intolerans. Hvor er det etablerede
sundhedsvæsens behandlingstilbud til den type
sygdomme? Her er der altså ikke noget at være
supplement til.
Og der er blevet talt meget om, at man vil i
gang med at indsamle viden, før man begynder
at lave forskning.
Så vil jeg godt spørge sundhedsministeren:
Hvor skal den viden, man skal indsamle, komme fra, når der ikke er penge til at igangsætte
den nødvendige forskning?
Sagen er jo, at der foreligger masser af projekter, hvor alternative behandlere og deres patienter mener at have erfaret gunstige effekter
af behandlingen, og hvor de har søgt om støtte
til netop at forske i den behandlingsform for at
kunne dokumentere den, så man får noget viden at indsamle. Det er bare ikke muligt at få de
midler, og dermed virker det hult, når man siger, at nu vil man indsamle viden, uden at man
tilvejebringer midleme til rent faktisk at forske i
dokumentationen, sådan at der bliver noget viden at indsamle.
Jeg synes, de partier, som står bag det fotslag, der bliver vedtaget om lidt, skylder os at
fortælle, hvad det rent faktisk er for en indsats,
>man ønsker at gøre i 1999.
Kan vi få et klart svar på, hvor mange penge
der er i det her i 1999? Hvor mange årsværk er
der tale om i det viden- og forskningscenter,
som skal etableres? Og hvor mange ressourcer
er der til rådighed for det center?

1840

Torsdag den 3. december 1998 (F 10)

Og jeg vil også godt efterlyse et svar fra
sundhedsministeren på: Hvad er der af penge
til rent faktisk at forske i alternative behandlinger, sådan at vi får en tilstrækkelig viden at
opsamle?
Det er altså helt konkrete spørgsmål for at få
afklaret, om den vedtagelse, der om lidt bliver
foretaget, har et reelt indhold eller den er hul og
tom.
^";Birthe Skaarup
71176;title_name;":
Til hr. Jørgen Jespersen kan jeg sige, at der vil
blive afsat et passende beløb til etablering af
dette viden- og forskningscenter.
For det andet kan jeg sige til hr. Jørn
Jespersen, at formålet med dette viden- og
forskningscenter ikke skal være, at alle, der har
en eller form for formodning om en eller anden
form for alternativ behandling, nu kan komme
og få den afprøvet videnskabeligt og få den
godkendt og dermed komme i den situation, at
det er blevet et godkendt middel med offentlige
tilskud til følge, osv.
Det vil stadig væk være sådan, at vi i meget
høj grad pålægger dem, der gerne vil have alternative behandlingsformer eller lægemidler,
eller hvad man nu vil kalde det, blåstemplet,
dette som deres egen opgave. Og sådan vil det
altid være: at det er det væsentlige. Vi kan ikke
etablere et institut og en forskningsenhed, som
skal afprøve alle mulige former for mere eller
mindre seriøse alternative tilbud. Den opfattelse, at vi kan gøre dét, kan jeg heller ikke forestille mig at hr. Jørn Jespersen kan have. Det er
i hvert fald ikke det, der er opfattelsen i det
flertal, som har etableret sig her bag dette forslag til vedtagelse.
(Kort bemærkning).";Carsten Koch
72368;name_party;":
Jeg synes, man skal hæfte sig ved, at når en tidligere skatteminister siger, at der er afsat et
»passende beløb« til dette formål, er det formentlig ikke noget voldsomt stort og frygtindgydende beløb, der er tale om. Og det vil altså
sige, at den store sejr, som Dansk Folkeparti har
fået i dag, med sundhedsministerens, den tidligere skatteministers, ord, er noget, der skal udmøntes via et »passende beløb«, og det giver jo
basis for at vurdere, hvor stor den sejr er.
Det andet, som jeg synes det er meget væsentligt at hæfte sig ved, for nu kommer sandheden jo på bordet, er - med sundhedsministerens ord - at alle mulige alternative grupper

ikke skal kunne komme rendende og bede
om at få dokumenteret effekten af deres
behandlinger.
Jamen hvis det ikke er meningen, at de forskellige alternative behandlingsformer nu skal
kunne komme og få en basis for at dokumentere en påstået effekt, hvad er det så, vi snakker
om? Hvad er så overhovedet meningen med at
oprette et viden- og forskningscenter, hvis det
ikke netop skulle være for at give mulighed for
at få dokumenteret en effekt af alternative
behandlinger?
Og jeg synes, det er ganske karakteristisk, at
ministeren siger, at det må man selv skaffe
midler til at gøre, for det vil sige, at vi på den
ene side har en etableret medicinalindustri med
milliarder af kroner bag sig og på den anden
side en alternativ behandlingsform uden midler, og den vil man ikke støtte fra regeringens
side.";Jørn Jespersen
73853;title_name;":
Jamen det, jeg kan sige, er, at den måde, hvorpå
dette viden- og forskningscenter skal fungere,
er ved at indsamle oplysninger og også gerne
foretage forskning. Men at man for hver eneste
behandlingsforms og præparats vedkommende
på grundlag af en ren formodning uden dokumentation skal kunne komme og gøre krav på
at få en fuldstændig værdifri videnskabelig afprøvning af alle disse præparater og metoder,
som man måtte finde på at komme med, og på
forhånd få en fuldstændig beskrivelse af, hvad
der virker, og hvad der ikke virker, osv., det er
ikke det, det er intentionen: det er beskrevet
udmærket i oplægget fra Sundhedsstyrelsen, og
det er det, der vil være retningslinjen for et sådant centers funktion.
(Kort bemærkning).";Carsten Koch
74605;name_party;":
Det er sandelig nogle sure SF'ere i dag, og det
må der jo være en årsag til. Men jeg vil godt
sige til SF's ordfører, at om et øjeblik bliver det
her forslag til vedtagelse vedtaget, og det er regeringen naturligvis bundet til.
Og så vil jeg godt understrege over for SF, at
selvfølgelig vil Dansk Folkeparti rejse flere debatter om det her emne. Det her er den første
debat, og det bliver formentlig ikke den sidste.
Regeringen har bundet sig til det her forslag,
og vi vil selvfølgelig også se det blive udmøntet
i nogle konkrete initiativer på det her område.
Og det kan da godt være, at SF på det tidspunkt

(231)
Torsdag den 3. december 1998 (F 10)
vil hjælpe til, så der kommer nogle konkrete
initiativer. SF har jo ikke været særlig behjælpelig i dag, men det kan være, at SF vil være det
ved det næste initiativ fra Dansk Folkeparti.
(Kort bemærkning).";Pia Kjærsgaard
75488;name_party;":
Til hr. Jøm Jespersen: Jeg tror, hr. Jørn Jespersen
skyder sig selv i foden i dag. Jeg tror, SF skulle
have kigget lidt anderledes på det her. Det er et
tøbrud. Vi er nået et skridt på vejen. Vær med
til det!";Birthe Skaarup
75710;title_name;"Hr. Jørn Jespersen, og så tror jeg vi nærmer os
afstemningen.";Formanden
75791;name_party;":
Det er godt nok første gang, jeg har hørt fru Pia
Kjærsgaard bebrejde nogen, at de var sure, men
så vidt er vi altså kommet nu, o.k.
Jeg vil så sige om indholdet i det her, at jeg
synes, det er værd at hæfte sig ved, hvad sundhedsministeren, som jo får ansvaret for at udmønte den vedtagelse, siger om hensigten med
den: Sundhedsministeren siger udtrykkeligt, at
det ikke er meningen, at alle mulige grupper af
alternative behandlere og patienter skal kunne
komme rendende og bede om at få dokumenteret effekten blot på grund af en formodning.
Det synes jeg var et meget nedladende tonefald over for disse grupper. Det, der er meningen, er jo, at grupper, som har erfaret en effekt
af behandlinger, skal kunne komme og sige: Nu
mener vi, at vi skal have hjælp til at få det dokumenteret, sådan at vi eventuelt kan få et frit
valg og få støtte til denne form for behandling,
fordi det har en bedre effekt end det etablerede
sundhedsvæsens behandlinger.
Men det er altså ikke det, der er åbnet for, og
det beklager jeg, og derfor er jeg tilfreds med, at
vi fra starten var dybt skeptiske over for forslaget til vedtagelse, for det har nu vist sig at være
totalt indholdsløst.
Hermed sluttede forhandlingen.
Afstemning
Forslag til vedtagelse nr. 8 af Birthe Skaarup
(DF), Karen J. Klint (S), Ester Larsen (V), Henriette Kjær (KF), Yvonne Herløv Andersen (CD)
og Morten Helveg Petersen (RV) (se foran) ved-

1841

toges med 89 stemmer (S, V, KF, DF, CD, RV og
FP): 14 (SF, EL og KRF) stemte hverken for eller
imod.
Hermed var følgende forslag bortfaldet:
Forslag til vedtagelse nr. 9 af Jørn Jespersen
(SF).
Hermed sluttede forhandlingen.

Den næste sag på dagsordenen var:
6) Første behandling af lovforslag nr. L 104:
Forslag til lov om grænseoverskridende
pengeoverførsler.
Af økonomiministeren (Marianne Jelved).
(Fremsat 25/11 98).
Lovforslaget sattes til forhandling.
Forhandling";Jørn Jespersen
77693;name_party;":
Med dette forslag sigter ministeren på at ikraftsætte et EF-direktiv, som har sit udspring i den
voksende mængde pengeoverførsler over
grænserne. Derfor er det hensigtsmæssigt at
vedtage regler for rettigheder og forpligtelser
mellem pengeinstitutteme og deres kunder, og
Socialdemokratiet kan tilslutte sig lovforslaget.
I hovedtrækket består forslaget af følgende:
En afgrænsning af det område, loven gælder
for, nemlig pengeoverførsler i EU-valutaerne
mellem EU-landene samt mellem et EU-land
og et tredjeland, som EU har aftaler med.
Bestemmelser om, at loven gælder for overførsler op til en værdi af 50.000 euro, en definition af, hvad der forstås ved begrebet grænseoverskridende pengeoverførsler, og en definition af, hvad man forstår ved pengeinstitutter,
nemlig enhver type af fysiske og juridiske personer, der beskæftiger sig med pengeoverførsler på tværs af grænseme.
I forslaget er der også en række undtagelser,
hvor loven ikke kan anvendes, nemlig fortrinsvis over for forskellige typer kreditinstitutioner
og investeringsforeninger, og hvor Økonomiministeriet har det sidste ord i tvivlstilfælde.
Det indeholder også en bestemmelse om, at
ministeren kan udvide lovens anvendelsesom-

1842

Torsdag den 3. december 1998 (L 104)

råde til også at omfatte pengeoverførsler mellem andre lande end de nævnte, hvis der i det
pågældende land er lovbestemmelser, som svarer til dette lovforslag.
Og endelig begrænser dette lovforslag ikke
de rettigheder, som de omtalte parter allerede
har ifølge eksisterende dansk lovgivning.
Hermed er der lagt op til en ensartet behandling af pengeoverførsler såvel i hele EU-området som udenfor. Og jeg kan tilsige Socialdemokratiets støtte til at gennemføre det efter en hurtig udvalgsbehandling.";Frode Sørensen
79457;name_party;":
Da Venstres ordfører, hr. Svend Erik Hovmand,
ikke kan være til stede, skal jeg på Venstres
vegne give principiel tilslutning til nærværende
lovforslag.
Baggrunden for lovforslaget er jo implementering af et EF-direktiv, der skal fastlægge retningslinjer for den tiltagende grænseoverskridende udveksling af betalinger inden for EUlandene både mellem virksomheder og mellem
enkeltpersoner. Og vi kan fuldt ud støtte, at vi
nu får fastlagt nogle bindende regler for disse
transaktioner, og jeg skal derfor på Venstres
vegne tilkendegive en positiv og hurtig medvirken i udvalgsbehandlingen.";Kim Andersen
80068;name_party;":
Da vores ordfører, hr. Flemming Hansen, ikke
kan være til stede i dag, skal jeg fremføre
følgende:
Lovforslaget implementerer et EF-direktiv
om grænseoverskridende pengeoverførsler, og
det er helt i overensstemmelse med den internationale udvikling, ikke mindst inden for EU,
hvor rettigheder og forpligtelser nu reguleres i
henhold til direktiv 97-5 fra den 27. januar 1997.
Med disse bemærkninger kan Det Konservative Folkeparti ubetinget tilslutte sig forslaget.";Bendt Bendtsen
80559;name_party;":
Da SF's ordfører, hr. Ole Sohn, ikke kan være til
stede, vil jeg fremføre SF's synspunkter:
SF vil også gå positivt ind i udvalgsarbejdet,
men vi vil under udvalgsbehandlingen have
uddybet en række af de spørgsmål, som bl.a.
Forbrugerombudsmanden og Forbrugerrådet
har rejst i høringssvarene.";Christine Antorini
80870;name_party;":
For at lette de grænseoverskridende betalinger
inden for EU er der med dette lovforslag, som i

øvrigt er affødt af et EF-direktiv, åbnet mulighed for, at private og virksomheder lettere,
mere pålideligt og billigere kan effektuere
pengeoverførsler.
Loven får navnlig betydning for små og mellemstore virksomheder samt i tilfælde, hvor en
afsender overfører et beløb til sig selv.
Den påtænkte gennemsigtighed med hensyn
til vilkårene for pengeoverførende institutter vil
øge konkurrencen til fordel for virksomhederne. Derfor kan Dansk Folkeparti støtte forslaget.";Egil Møller
81465;name_party;":
Da CD's ordfører på området ikke kan være til
stede, skal jeg bare fremføre følgende:
CD kan bakke lovforslaget hundrede procent
op, idet vi hermed gennem en EU-lovgivning
om pengeoverførsler, der går over grænserne,
får en retstilstand på et nærmest lovløst område. EU handler jo også om at skabe en retstilstand landene imellem, og selv EU-modstandeme må da kunne støtte det her lovforslag.
Danske borgere såvel som andre EU-borgere
og virksomheder i Europa skal have nogle klare
regler og retningslinjer. Det får vi nu, og det er
den tryghed, EU er med til at skabe, en tryghed,
der kan være med til at give vækst og arbejdspladser i Europa.
Direktivet skal være implementeret inden
den 14. august 1999 og skaber som sagt et savnet retsgrundlag på området, og det medvirker
CD gerne til.";Yvonne Herløv Andersen
82276;name_party;":
Da partiets ordfører i denne sag, hr. Morten
Helveg Petersen, ikke kan være til stede, skal
jeg fremføre følgende synspunkter:
Baggrunden for lovforslaget er det stigende
antal grænseoverskridende betalinger som følge
af den øgede intemationalisering og øgede
samhandel over grænseme. Som vi har hørt, er
hensigten med lovforslaget, at pengeoverførsler
særlig i erhvervsøjemed kan effektueres hurtigt,
pålideligt og billigt i hele EU.
I Det Radikale Venstre synes vi, det er fornuftigt, at der indføres nogle regler, der regulerer instituttemes oplysningspligt og fastslår instituttemes forpligtelser, hvis de ikke overholder bestemmelseme om overførselstiden, foretager fradrag i overførselsbeløbet eller ikke
gennemfører overførslen.
Da EU-landene også har en betydelig samhandel med virksomheder uden for EU-området, mener vi, at det er fomuftigt at give øko-

Torsdag den 3. december 1998 (L 104)
nomiministeren en bemyndigelse til at udstede
regler om udvidelse af lovens anvendelse til
også at omfatte grænseoverskridende pengeoverførsler, hvor ikke-EU-lande deltager.
Endelig finder vi lovforslagets bestemmelser
om oplysningspligt for institutterne sunde og
hensigtsmæssige, ligesom vi finder det vigtigt
med fyldestgørende og effektive klageprocedurer.
Det Radikale Venstre kan støtte lovforslaget.";Dorit Myltoft
83602;name_party;":
Enhedslisten er også positiv over for loven, og
vi er sådan set enige i en del af de indvendinger, der er rejst fra bl.a. Forbrugerrådet om at
udstrække lovens virksomhedsområde til at
dække alle lande, alle valutaer og beløbsgrænser over 12.500 euro. Jeg har forstået det, vi har
set i høringssvarene og i ministeriets besvarelse
af dem, at hovedargumentet mod at udstrække
det, som Forbrugerrådet - i øvrigt også
Erhvervsministeriet og Forbrugerombudsmanden - har ønsket, er, at så kan man ikke gøre
regres mod de udenlandske banker i de lande,
der ikke er omfattet af aftalen.
Dertil vil jeg spørge - og det vil jeg godt have
ministerens kommentarer til - om det ikke bare
er at sige til de danske pengeinstitutter, at de
skal vælge deres udenlandske samarbejdspartnere med omhu og sørge for at få nogle ordentlige aftaler med dem, således at hvis noget går
galt, kan de gå tilbage til afsenderen med et erstatningskrav eller til modtageren, hvis det er
den anden vej, pengene går. Jeg mener altså,
det er for enkelt bare at afvise det med, at man
ikke kan gøre regres gældende.
Jeg synes, det er en god ting, at danske pengeinstitutter på den måde bliver nødt til at være
omhyggelige med, hvem de vælger som samarbejdspartnere. Så vi foreslår faktisk, at de indvendinger og de forslag om udvidelse af gyldighedsområdet, som er kommet, bør
imødekommes.";Frank Aaen
84981;name_party;":
Fremskridtspartiet har ingen problemer med
det her lovforslag. Vi ser det som en praktisk
foranstaltning: og selv om der er et par punkter,
som vi gerne vil have afklaret, er vi sikre på, at
det får vi under udvalgsarbejdet.
Så vi kan allerede på nuværende tidspunkt
sige til økonomiministeren: Vi støtter gerne
lovforslaget.

1843";Kirsten Jacobsen
85336;name_party;":
Kristeligt Folkeparti er positivt over for lovforslaget her, og vi vil medvirke til en positiv behandling i udvalget.";Ole M. Nielsen
85491;title_name;":
Jeg skal takke for den generelt meget positive
holdning til lovforslaget og bidrage til, at de
spørgsmål, der måtte være, kan oplyses hurtigst
muligt.
Det konkrete spørgsmål fra hr. Frank Aaen
kan selvfølgelig også belyses under udvalgsarbejdet, men jeg vil godt give en foreløbig melding her og sige, at danske banker også efter
min opfattelse selvfølgelig altid skal vælge deres samarbejdspartnere med omhu, men det er
jo ikke altid, at bankerne i de pågældende andre lande er underlagt en lovgivning, som kan
matche den lovgivning, der gælder inden for
EU-området og her i Danmark.
Så det er dér problemstillingen kan blive
åbenbar, men lad os få det belyst.
Hermed sluttede forhandlingen, og lovforslaget
overgik derefter til anden behandling.
Afstemning";Marianne Jelved
86263;title_name;"Jeg foreslår, at lovforslaget henvises til
Erhvervsudvalget. Hvis ingen gør indsigelse,
betragter jeg det som vedtaget. (Ophold). Det er
vedtaget.

Den næste sag på dagsordenen var:
7) Første behandling af lovforslag nr. L 105:
Forslag til lov om forsikringsmæglervirksomhed.
Af økonomiministeren (Marianne Jelved).
(Fremsat 25/11 98).
Lovforslaget sattes til forhandling.";Formanden
86647;title_name;"Hr. Claus Larsen-Jensen, idet jeg dog skal bemærke, at der som altid om torsdagen bliver en
pause i forhandlingerne omkring kl. 12.00.

1844

Torsdag den 3. december 1998 (L 105)

Forhandling";Formanden
86863;name_party;":
Tak for det.
Siden 1992 har forsikringsmæglernes brancheforening arbejdet på at få indført en autorisationsordning for forsikringsmæglere svarende
til den, der gælder for revisorer.
I Socialdemokratiet bakker vi op om forsikringsmæglernes ønske om klare spilleregler for
deres erhvervsvirksomhed, og vi mener egentlig, at det her jo sådan set er et godt eksempel
på, at det ikke nødvendigvis er en byrde at få
vedtaget lovgivning, der regulerer inden for en
branches område, men rent faktisk en stor
fordel.
Det medfører samtidig en forbedring af forbrugemes beskyttelse og rettigheder og ligger
dermed i forlængelse af den politik, vi har på
forbrugerområdet.
Lovforslaget, vi behandler i dag, er baseret
på et udkast fra en rapport fra en arbejdsgruppe under Økonomiministeriet, som kom frem
her i juni måned i år, og det forudsætter, at forsikringsmæglerne bliver bragt under tilsyn af
Finanstilsynet, mens der tillige vil blive stillet
bestemte krav til forsikringsmæglemes uddannelse og faglige standard, og for fremtiden skal
man søge om tilladelse til at udføre forsikringsmæglervirksomhed både som enkeltperson og
som firma uanset selskabsformen.
De hidtidige virksomheder på området skal
nu ansøge om at få denne tilladelse hos Finanstilsynet, hvad de vil få, hvis de opfylder lovens
betingelser.
Vi er i Socialdemokratiet som i forsikringsmæglernes brancheforening særdeles tilfredse
med, at forsikringsmægleme nu kan organisere
sig efter den selskabsform, som de ønsker, og
som gælder for andre brancher, og bakker op
om de her ting.
Derfor hilser vi lovforslaget velkommen og
skal tilsige vores vilje til en hurtig og effektiv
udvalgsbehandling. Vi er fuldt opmærksomme
på, at brancheforerûngen har rejst nogle enkelte
spørgsmål i denne sag, og dem vil vi være villige til at tage op i forbindelse med udvalgsbehandlingen.";Claus Larsen-Jensen
88714;name_party;":
Venstre er overordnet enig i, at der også på forsikringsmæglerområdet bør være gennemsigtighed og tryghed for kundeme, og vi opfatter

da også lovforslaget som et led i forbrugerbeskyttelsen.
Vi er enige i, at hvis man kalder sig
uafhængig forsikringsmægler, skal man selvfølgelig også være i stand til at dokumentere, at
man faktisk er det.
Derudover indeholder lovforslaget en lang
række særdeles detaljerede krav om uddannelsesniveau og faglig kompetence, om tilladelser
og forbud, og - jeg fristes næsten til at sige som
sædvanlig under regeringens hånd - nye administrative byrder.
Vi er meget i tvivl om det nødvendige i en
sådan heftig detailregulering. Det vil vi gå dybere ind i under udvalgsarbejdet, og i den forbindelse ser vi frem til at modtage høringssvarene. Jeg er dog opmærksom på, at lovforslaget
er resultatet af en arbejdsgruppes drøftelser om
emnet.
På den anden side har vi noteret os, at andre
forsikringsformidlere, f.eks. selvstændige agenter, som ikke udadtil tilkendegiver mere eller
mindre snævre tilhørsforhold til bestemte forsikringsselskaber, ikke er omfattet af dette
lovforslag.
Hvis hovedformålet er at skabe gennemsigtighed og tryghed for forsikringskunderne, burde man f.eks. også anskue disse forsikringsfor-,
midlere fra samme vinkel. Jeg tror, at det kan
være meget svært for ikkeforsikringskyndige
umiddelbart at se forskel på en forsikringsmægler og en forsikringsformidler, hvorimod
man selvfølgelig præcis ved, hvor man har en
ansat i et forsikringsselskab.
Vi har noteret os Kommissionens henstilling
fra 1991, men det er trods alt kun en henstilling,
og vi har også noteret os, at Danmark og
Tyskland er de eneste EU-lande, der endnu
ikke har reguleret forsikringsmæglererhvervet.
Derfor vil vi gå positivt, men kritisk ind i
udvalgsarbejdet.";Pia Larsen
90525;name_party;":
Da vores ordfører, fru Pernille Sams, ikke kan
være til stede, skal jeg fremføre følgende:
Der er mange gode tanker i nærværende lovforslag, men jeg må også samtidig sige, at jeg
synes, at den henvendelse, vi har fået fra forsikringsmæglemes brancheforening, virker meget
saglig i et par kritikpunkter, som vi finder det
rigtigt at få afklaret inden det videre arbejde
med lovforslaget. Det påpeges f.eks., at assurandører, udenlandske forsikringsmæglere og
andre rådgivere, der anbefaler forsikringer,

Torsdag den 3. december 1998 (L 105)
eksempelvis ejendomsmæglere, branchefolk eller bilsælgere, ikke er omfattet af reglerne, og
det på trods af at de også anbefaler forsikringer,
får provisioner m.v.
Forbrugerne får således nok en beskyttelse,
men kun i relation til en ganske lille og i øvrigt
veluddannet del af spilleme på hele den store
bane. Det er jo ikke blot konkurrenceforvridende, det opfordrer f.eks. ligefrem til omgåelse og
misbrug, at mæglerne får kontor i Hamburg
eller Flensburg.
Forslaget kommer i praksis ikke til at dække
den helt store del af forsikringsrådgivningen. I
England har de åbenbart allerede erfaringer fra
en sådan lovgivning. Her har de nu allerede efter kun 1 år med loven måttet suspendere den,
fordi den viste sig at være et meget utilfredsstillende og mangelfuldt instrument til at regulere dette marked. Loven lagde op til omgåelse,
nøjagtig som dette lovforslag gør det, hvorfor
forbrugerbeskyttelsen reelt ikke blev spor bedre. Derfor vil vi opfordre til at tage dette alvorligt i betragtning, så de bestemmelser, der skal
gennemføres, er egnede til at gælde alle aktøreme på markedet.
Det næste er vi egentlig enige i, nemlig at tilsynet ligger langt mere naturligt i Erhvervs- og
Selskabsstyrelsen end i Finanstilsynet. Det er jo
ikke noget pengeinstitut, der skal tilses, det er
en rådgivningsbranche på linje med revisorer,
ejendomsmæglere m.fl. Hvorfor i alverden skal
vi nu blande Finanstilsynet ind i det? Det vil vi
fraråde fra konservativ side. Det kan vel næppe
alene være, fordi Finanstilsynet ligger under
økonomiministeren, mens Erhvervs- og Selskabsstyrelsen ligger under erhvervsministeren.
En sådan intern regeringsplaceringsproblemstilling bør vel ikke gå ud over sagligheden i
beslutningerne.";Bendt Bendtsen
92807;name_party;":
Da SF's ordfører, hr. Ole Sohn, ikke kan være til
stede, vil jeg fremføre SF's synspunkt.
I 1997 nedsatte økonomiministeren en arbejdsgruppe, der skulle udarbejde et lovforslag
om forsikringsmæglere. Lovforslaget bygger på
arbejdsgruppens konklusioner. Med forslaget
etableres en tilladelsesprocedure for forsikringsmæglere og forsikringsmæglerselskaber.
Finanstilsynet er godkendelsesmyndighed. Af
lovforslaget følger, at en forsikringsmægler, der
er godkendt i et medlemsland, kan virke i hele
EU. Denne del af forslaget ser SF ikke umiddelbart problemer i.

1845

Derimod er der det samme problem med
partsbegrebet som i alle de øvrige finansielle
lovforslag, som er til behandling. Derfor vil vi
afvente udvalgsbehandlingen, før vi tager
endelig stilling.";Christine Antorini
93585;name_party;":
Et EF-direktiv er skyld i fremsættelsen af dette
lovforslag. En arbejdsgruppe har kulegravet
problemstillingerne i forbindelse med udarbejdelsen af dette lovforslag, som bl.a. har til formål at sikre en høj beskyttelse af forbrugeme.
Med lovforslaget stilles der krav om uddannelse, ansvarsforsikring og uafhængighed af
forsikringsselskaberne for at kunne opnå tilladelse til at udøve forsikringsmæglervirksomhed. Herefter vil der så blive mulighed for registrering i Erhvervs- og Selskabsstyrelsen.
Med hensyn til tilsynsmyndigheden vil jeg
spørge ministeren om muligheden for at lade
den overgå til Erhvervs- og Selskabsstyrelsen,
som herefter i forbindelse med tilsynet får tilknyttet et særligt rådgivende udvalg, som besidder faglig ekspertise og erfaring i relation til
forsikringsmæglerhvervet og forbrugerinteresser.
Med hensyn til pligten til at oplyse provisioner ville det være ønskeligt, at disse alene oplyses på forlangende af kunder.
Med disse bemærkninger vil Dansk Folkeparti kunne støtte lovforslaget.
Henrik Svane (RV):
Da Det Radikale Venstres ordfører ikke kan
være i salen, skal jeg fremføre følgende:
Det indre markeds etablering og vedtagelsen
af det tredje livsforsikrings- og skadesforsikringsdirektiv betyder, at forbrugeme får bedre
adgang til at købe ydelser fra forsikringsagenter
og forsikringsmæglere, der hører til i de øvrige
EU-lande. Forsikringsmarkedet er nok ikke det
letteste at gennemskue, og forbrugerne er ofte
på Herrens mark ved køb af forsikringsydelser.
Hensigten med lovforslaget, som vi ser det,
er at sikre den nødvendige balance mellem den
øgede adgang til flere forsikringsmæglere på
den ene side og på den anden side en effektiv
beskyttelse mod forsømmelighed fra forsikringsmæglerens side.
Konkret betyder forslaget bl.a., at der etableres en tilladelsesprocedure for forsikringsmæglere og forsikringsmæglerselskaber, således at
forsikringsmæglere underlægges tilsyn af
Finanstilsynet.

1846

Torsdag den 3. december 1998 (L 105)

Indførelsen af en decideret tilladelsesprocedure finder vi hensigtsmæssig. Det kan være
med til at øge tilliden til branchen og være med
til at give den et bedre omdømme i stil med en
række af de erhverv, hvor man har indført deciderede autorisationer. Samtidig giver det en
vis garanti for kvaliteten af den rådgivning,
man som forbruger får ved køb af forsikringer
gennem en forsikringsmægler.
Forslaget medfører også, at forsikringsmægleren skal kunne dokumentere sin uafhængighed i forhold til forsikringsselskaber eller dertil
knyttede koncernselskaber. Også denne del af
forslaget er fornuftig, da det giver kunden en
vis sikkerhed for, at forsikringsmægleren hjælper kunden med at finde den forsikringsform,
der passer bedst til vedkommendes behov, og
ikke har egne personlige og egoistiske hensyn
at skele til.
Det Radikale Venstre kan støtte forslaget.";Egil Møller
96449;name_party;":
Vi er enige i, at der er brug for en regulering
som den foreslåede af det her område, men vi
mener også, at der er nogle problemer, der skal
ses nærmere på. Der er de problemer, som vi
behandler i en lang række love omkring den finansielle sektor, om partsbegrebet, om åbenhed, og om den struktur med, at man har et
råd, der skal være sammen med Finanstilsynet
om at udøve tilsynet.
Der er i virkeligheden mange ting, som vi
også vender tilbage til senere på dagens dagsorden, som også gør sig gældende i forhold til
det her lovforslag.
Vi mener endvidere, at Forbrugerrådet har
ret, når de siger, at der skal være en nøjagtig viden om alle provisioner og vederlag, der tilknytter sig de enkelte tilbud om forsikringer.
Det er vigtigt for forbrugeren at få det at vide,
for at vedkommende kan blive opmærksom på,
om der måske er en skævhed i den måde, mægleren rådgiver på.
Vi er uenige i - og det har selvfølgelig noget
at gøre med hele vores EU-holdning - at det
skal være sådan, at tilladelse til at drive mæglervirksomhed i ét land skal give adgang til, at
man kan arbejde i alle EU-lande. Det synes vi
er unødvendigt. Der er ikke brug for grænseoverskridende virksomhed på det her område.
Så vil jeg sige, at jeg synes, det var et godt
spørgsmål, der blev rejst fra Det Konservative
Folkepartis side, om der er andre tilsvarende
former for virksomhed, der også straks bør om-

fattes af en tilladelsesprocedure. Hvis der er det
- og det må vi jo have at vide gennem udvalgsarbejdet - vil vi også støtte, at man ser på det.
Endelig ser vi frem til, at vi også får en vedtagelse vedrørende rådgiveransvar, for det er
selvfølgelig en vigtig del, også set i relation til
det her lovforslag.";Frank Aaen
98164;name_party;":
Samlet set er vi i Fremskridtspartiet positive
over for ministerens forslag. Vi ser også nogle
problemer. Vi ønskede gerne noget mere gennemsigtighed. Vi er heller ikke helt overbevist
om, at uafhængigheden er større end afhængigheden. Vi er glade for, at der bliver tilsyn med
midlerne, og at man skal skilte med provisioneme uopfordret. Det er bare et spørgsmål om,
hvordan man sætter forsikringsmægleme under
tilsyn af Finanstilsynet.
Et tilsyn er godt, men vi er ikke ligefrem imponeret af Finanstilsynet, og de kunne jo, som
hr. Egil Møller jo sagde, godt laves på en anden
måde. I den forbindelse kunne man jo godt se
på anden lovgivning, som også passende kunne
komme under tilsyn. Jeg tænker her på lov om
ejendomsformidling m.m.
En af de ting, jeg har noteret mig med tilfredshed, og som mangler i noget af den anden
lovgivning, er, at her er der straffebestemmelser. Her er det altså ikke bare sådan, at man kan
stoppe dem, som ingen tilladelse har, man kan
simpelt hen også iværksætte straf over for dem,
der starter uden tilladelse. Ministeren burde
tænke på at gennemse tilsvarende lovgivning
for at se, om ikke man skulle overføre nogle af
de her bestemmelser.
Vi har nogle ting, vi gerne vil have gennemgået i udvalgsarbejdet, men samlet set er vi
mest positivt stemt for forslaget.";Kirsten Jacobsen
99484;name_party;":
I Kristeligt Folkeparti er vi positivt stemt for det
her lovforslag.
Forsikringsmæglervirksomhed er jo en ganske god og forholdsvis ny funktion - i hvert
fald hvad angår større udbredelse i Danmark.
Det er en nyttig funktion for forsikringskøberne, fordi forsikringsmarkedet jo er utrolig vanskeligt at få overblik over, ligesom det også er
vanskeligt at få overblik over ens egne behov
for forsikringsdækning.
Men hele nytten af rådgivningen er afhængig
af, om man kan stole på den kvalitet, den hæderlighed og den uafhængighed, som mægleren

Torsdag den 3. december 1998 (L 105)
repræsenterer. Hvis ikke man får en regulering
af området, nogle krav til uddannelse osv., er
der jo rig plads til plattenslagere på det område
her. Og de skal nok komme: de kommer som
regel, når der er plads til dem. Så vi er positive
over for, at der skal ske en regulering af
området.
Der er dog enkelte ting, som vi ikke er helt
sikre på i lovforslaget, f.eks. tilknytningen til
Finanstilsynet: vi kan såmænd ikke rigtig forstå,
at det er dér, den skal ligge. Jeg synes i øvrigt
også, det er en god idé, den konservative ordfører kom med, om at se på, om der var andre
funktioner, man kunne lægge ind under den
samme ordning her.
Vi har ikke haft tid til at læse de høringssvar,
som vi først har fået i boksen her til morgen, så
vi har visse forbehold, men er generelt positive.";Ole M. Nielsen
100886;title_name;":
Tak for den positive behandling af lovforslaget.
Til spørgsmålet om eksemplet med bilforhandlere, som hr. Bendt Bendtsen trak frem, der
kunne siges at formidle forsikringer, vil jeg
selvfølgelig få det belyst til udvalgsarbejdet.
Det andet spørgsmål, der er gået igen i en del
af ordførernes indlæg, har været spørgsmålet
om, i hvilket regi denne opgave omkring forsikringsvirksomhed skal ligge.
Lovforslaget foreslår, at det er i Finanstilsynet som den godkendende myndighed, og at
registreringen foregår i Erhvervs- & Selskabsstyrelsen, sådan som den også gør på andre
områder i den finansielle sektor. Så den opdeling, dér ligger i lovforslaget, svarer nøje til det,
der gælder i øvrigt, når vi taler om pengeinstitutter, forsikringsselskaber og fondsmæglerselskaber. Alle, der vil etablere sig på de områder,
skal godkendes i Finanstilsynet, der påser, om
de overholder de forpligtelser, regler osv., der
er fastsat i lovgivningen. Registreringen af de
pågældende som virksomheder foregår i
Erhvervs- & Selskabsstyrelsen. Så det ville være
lidt af et brud med den fordeling, hvis vi ændrede det i forbindelse med denne lov.
Men det kan selvfølgelig alt sammen belyses
meget mere detaljeret under udvalgsarbejdet,
og det vil selvfølgelig blive gjort.
Hermed sluttede forhandlingen, og lovforslaget
overgik derefter til anden behandling.

1847

Afstemning";Marianne Jelved
102257;title_name;"Jeg foreslår, at lovforslaget henvises til
Erhvervsudvalget. Hvis ingen gør indsigelse,
betragter jeg det som vedtaget. (Ophold). Det
er vedtaget.
Jeg skal her udsætte mødet. Det genoptages i
dag kl. 13.00.
Mødet udsat kl. 11.53

Mødet genoptaget kl. 13.00

Den næste sag på dagsordenen var:
8) Første behandling af beslutningsforslag nr.
B 61:
Forslag til folketingsbeslutning om Danmarks
ratifikation af aftale om overenskomst om
Den Nordiske Investeringsbank.
Af økonomiministeren (Marianne Jelved).
(Fremsat 25/11 98).
Forslaget sattes til forhandling.
Forhandling";Formanden
102844;name_party;":
I den socialdemokratiske ordførers, hr. Bjarne
Laustsens, fravær, skal jeg fremlægge hans ordførertale vedrørende beslutningsforslag nr. B 61
om Danmarks godkendelse af aftale om overenskomst om Den Nordiske Investeringsbank.
Den Nordiske Investeringsbank er fra 1975,
og aftalen, som blev indgået af følgende lande:
Danmark, Sverige, Norge, Finland og Island,
har behov for et nyt regelsæt, i alt 17 nye artikler, som følge af den globalisering, der er, fordi
banken giver lån og stiller garantier også uden
for Norden, hvor de nordiske lande har
eksportinteresser.
Hensigten med den nye overenskomst er at
give banken bedre grundforudsætninger for at
fungere som international finansieringsinstitution i lande uden for Norden og med samme
multilaterale status som andre sidestillede internationale parter, med. hvilke banken samar-

1848

Torsdag den 3. december 1998 (B 61)

bejder. Der er derfor behov for at styrke NIB's
multilaterale status forstået som den samlede
politiske og juridiske organisation, og vi kan
støtte forslaget.";Frode Sørensen
103900;name_party;":
På Venstres vegne skal jeg give positiv tilslutning til det fremsatte beslutningsforslag nr.
B 61.
Den Nordiske Investeringsbank med hovedsæde i Oslo, oprettet i 1975, er jo ved at være,
hvad man kan kalde fælles nordisk gods, og det
skal vi passe godt på. Vi er derfor naturligvis
indstillet på, at Den Nordiske Investeringsbank
skal have et regelgrundlag, som lever op til den
intemationaliserede verden, hvori banken skal
operere, og som også giver banken de muligheder, som fordres i en internationaliseret verden.
Men vi vil under udvalgsarbejdet stille et par
spørgsmål, og jeg skal allerede nu løfte sløret
for, hvad disse spørgsmål vil gå i retning af.
Når man læser beslutningsforslaget og bemærkningerne, kommer man uvilkårligt til efterfølgende at stille sig det spørgsmål: Hvad er
det, denne bank, Den Nordiske Investeringsbank, kan, som andre almindelige forretningsbanker ikke kan? Ja, jeg ved godt, at Den
Nordiske Investeringsbank kan give garantier
og gå ind på forretningsområder, som almindelige kommercielle banker måske ikke umiddelbart ville gå ind på. Men hvis man kunne stille
de garantier fra de nordiske landes side, fra
regeringernes side, til de almindelige banker,
måske bankkonsortier, hvad er det så, Den
Nordiske Investeringsbank løfter, som disse
almindelige banker ikke kan løfte?
Vi skal jo passe på, at vi ikke opbygger systemer bare for systemernes skyld, og det er et
område, som vi vil spørge til, når forslaget
kommer i udvalget.
Men herfra skal umiddelbart lyde vores principielle positive medvirken til forslagets
gennemførelse.";Kim Andersen
105492;name_party;":
Da vores ordfører, hr. Flemming Hansen, ikke
kan være til stede i salen i dag, skal jeg fremføre
følgende:
Det Konservative Folkeparti kan tilslutte sig
forslaget. Der er tale om et forslag, der i højere
grad intemationaliserer Den Nordiske Investeringsbank, og det er helt i takt med den udvikling, der allerede er på vej i det nordiske samarbejde.";Bendt Bendtsen
105868;name_party;":
Da SF's ordfører, hr. Ole Sohn, ikke kan være til
stede, vil jeg fremføre følgende:
I dag giver Den Nordiske Investeringsbank
ikke kun lån og garantier til projekter i Norden.
Virksomheden er blevet mere internationaliseret, hvilket er årsagen til behovet for overenskomstens fomyelse. Den nye overenskomst om
Den Nordiske Investeringsbank indeholder
både reviderede og nye artikler, og derfor skal
den på ny ratificeres. SF er positiv over for det
forslag, der ligger her.";Christine Antorini
106360;name_party;":
Dette forslag til folketingsbeslutning fra økonomiministeren er lidt af en særlig hybrid inden
for banksektoren.
Begrundelsen for at oprette en fællesnordisk
bank skulle være at styrke og yderligere udvikle det nordiske samarbejde. I Dansk Folkeparti
finder vi det nordiske samarbejde vigtigt, og
det kunne ske på mange fronter.
Vi er dog betænkelige ved denne konstruktion. I artikel 1 er anført, at banken har til formål at yde lån og stille bankgarantier på bankmæssige vilkår med henblik på gennemførelse
af investeringsprojekter af interesse for såvel
Norden som lande uden for Norden. Bankens
virksomhed fastsættes af Nordisk Ministerråd,
og bankens grundkapital kommer fra de nordiske lande - ligeledes ved beslutning i Nordisk
Ministerråd.
Må jeg tillade mig at stille økonomiministeren det spørgsmål, om denne konstruktion ikke
er konkurrenceforvridende i forhold til det
bankvæsen, vi kender her i dag. Vil ministeren
bekræfte, at der her er et eksempel på mere eller mindre skjult statsstøtte til en fælles nordisk
bankhybrid?
Vi i Dansk Folkeparti er betænkelige ved
denne konstruktion.";Egil Møller
107488;name_party;":
På vegne af Det Radikale Venstre skal jeg sige,
at vi er positive over for det her forslag. NIB,
eller Nordisk Investerings Bank, og de institutioner, der hører under NIB, altså Nordic
Development Fund og NOPEF, og hvad det nu
hedder alt sammen, har generelt et meget positivt omdømme blandt danske virksomheder, i
og med at der er et behov for, når man investerer i bistandssammenhænge i den tredje verden
eller i lande med usikre investeringsregimer, at
der er multilaterale investorer, der går ind og

(232)
Torsdag den 3. december 1998 (B 61)
yder en retsstilling for de investorer, der
kommer udefra, dvs. danske eller nordiske
virksomheder.
Derfor er det helt oplagt at sidestille NIB og
dens institutioner med alle andre multilaterale
udviklingsbanker, Verdensbanken, Asian
Development Bank, EBAD.
Vi oplever gang på gang tilfælde, hvor nogle
lande overtræder eller ikke vedligeholder aftaler, som de har indgået, hvor det kan være vigtigt med en international investor.
Så der er god fornuft i at sidestille Nordic Investment Bank med alle andre multilaterale udviklingsbanker, og vi er i Det Radikale Venstre
særdeles positive over for lovforslaget.";Morten Helveg Petersen
108671;name_party;":
Fremskridtspartiet var ikke de største og mest
begejstrede tilhængere af, at man lavede Den
Nordiske Investeringsbank. Vi er sandelig heller ikke store tilhængere af, at man nu synes, at
man ligefrem skal gøre den til et stort multinationalt foretagende, som så kan gå ud i det store
udland og konkurrere med andre banker.
Det betyder ikke, at vi vil sige, at det er en
stor og vigtig sag for os, og at vi vil stemme
imod, at man ratificerer en aftale, man allerede
har indgået, men vi er altså nødt til at sige, at vi
er helt sikre på, at almindelige banker meget let
kunne løfte denne her opgave.
Det, der var grundlaget for Den Nordiske
Investeringsbank, er fuldstændigt forduftet, og
det, der står tilbage, er, at man nu har en bank
med trækningsret på de nordiske landes statskasser, hvis det skulle gå galt. Det er vi ikke
store tilhængere af.";Kirsten Jacobsen
109543;name_party;":
I Kristeligt Folkeparti er vi positive over for den
konstruktion her, men jeg må nok indrømme,
og det er sandsynligvis min egen skyld, at jeg
faktisk mangler information om betydningen af
banken og bankens aktiviteter.
Den radikale ordfører sagde, at banken havde et godt omdømme i erhvervslivet i Danmark. Jeg må indrømme, at jeg har aldrig hørt
om den i erhvervslivet i Danmark, hvor den altså har haft sin gang i nogle år, og den optræder
meget sjældent i de danske aviser. Så jeg kunne
egentlig godt tænke mig i forbindelse med udvalgsarbejdet at rekvirere lidt oplysninger om
banken i det hele taget sådan af almen interesse,
men vi tror, at konstruktionen og ideen er
rigtig.

1849

(Kort bemærkning).";Ole M. Nielsen
110280;name_party;":
Jeg vil blot sige til hr. Ole M. Nielsen, at der findes adskillige rapporter og evalueringer, hvor
det bl.a. fremhæves, at en funktion som NOPEF
bliver ualmindelig godt modtaget blandt danske virksomheder. Det er evalueringer, som
Danida har udgivet, og de er tilgængelige for
offentligheden.";Morten Helveg Petersen
110590;name_party;":
Jeg vil bare kort sige, at Enhedslisten kan støtte
forslaget. Var vi lidt i tvivl før, så vil jeg sige, at
kommentareme fra Venstre og De Konservative
jo har gjort, at vi ubetinget støtter forslaget.";Frank Aaen
110827;title_name;":
Ja, tak. Der sker overraskelser hver dag.
Tak for den positive modtagelse af lovforslaget. Jeg vil godt understrege, at Den Nordiske
Investeringsbank ikke af den almindelige banksektor opleves som en konkurrent, der forvrider
markedet, fordi Den Nordiske Investeringsbank
jo, som hr. Morten Helveg Petersen har præciseret det, er en multinational bank på linje med
Europæisk Investeringsbank, Østbanken, også
kaldet EBRD, og Verdensbanken. Alle de banker, jeg har nævnt her, ejes jo af regeringer i
stort antal, og det betyder, at der er en, kan man
sige, garantistillelse for aktiekapitalen.
Den Nordiske Investeringsbanks arbejde består i at låne på det store, globale, finansielle
marked på nogle vilkår, som er fordelagtige for
dem, der så låner penge hos Den Nordiske
Investeringsbank til forskellige projekter, og det
kan være i de baltiske lande f.eks., hvor Den
Nordiske Investeringsbank også hjælper med
finansiering af infrastruktur og andre ting.
Så det er en slags udviklingsbank på lige fod
med de udviklingsbanker, som vi kender andre
steder fra, både i Europa og verden over, og
som arbejder på fuldt kommercielle vilkår, som
medfinansierer projekter gennem långivning,
hvor der også er private investorer med med
långivning fra andre kommercielle banker.
Så det er ikke konkurrenceforvridende på
den måde, som man skulle tro. Det er en kendt
konstruktion. I øvrigt giver Den Nordiske Investeringsbank et pænt overskud til sin ejerkreds
hvert år. Det kunne måske også være rart at
vide.
Men jeg synes da på grund af de faldne bemærkninger, at jeg vil bede ministeriet om at
give en beskrivelse af NIB's konstruktion og

1850

Torsdag den 3. december 1998 (B 61)

funktion og sende den til udvalget under alle
omstændigheder.
Hermed sluttede forhandlingen, og forslaget
overgik derefter til anden (sidste) behandling.
Afstemning";Marianne Jelved
112705;title_name;":
Jeg foreslår, at forslaget til folketingsbeslutning
henvises til Erhvervsudvalget. Hvis ingen gør
indsigelse, betragter jeg det som vedtaget. (Ophold). Det er vedtaget.

Den næste sag på dagsordenen var:
9) Første behandling af lovforslag nr. L 91:
Forslag til lov om ændring af lov om banker
og sparekasser m.v., lov om forsikringsvirksomhed og realkreditloven. (Tavshedspligt og
partsbegreb i den finansielle tilsynslovgivning).
Af Kirsten Jacobsen (FP) m.fl.
(Fremsat 13/11 98).
Lovforslaget sattes til forhandling.
Forhandling";Birte Weiss
113273;title_name;":
Det lovforslag, vi behandler her, L 91, er et lovforslag, som vi har set næsten magen til tidligere år, og er dermed en slags genfremsættelse.
Fremskridtspartiet har jo gennem meget lang
tid efterhånden haft to forhold på dagsordenen
i den offentlige debat og i debatten i Folketinget, og det er spørgsmålet om tavshedspligten i
de finansielle love, tavshedspligten i Finanstilsynet, og det er partsbegrebet, dvs. hvem kan
være parter i forbindelse med Finanstilsynets
afgørelser. Derfor er det for ordførerne formentlig en meget velkendt diskussion.
Jeg skal sige, at regeringen ikke kan støtte det
lovforslag, som fru Kirsten Jacobsen står som
fremsætter af, og det kan vi ikke, fordi der er en
grundlæggende uenighed omkring udvidelsen
af tavshedspligten på den måde, som den beskrives i lovforslaget, og fordi partsbegrebet
også bliver udvidet i en grad, som ikke efter re-

geringens opfattelse er foreneligt med Finanstilsynets arbejdsopgaver.
Jeg skal i øvrigt henvise til den række af finansielle lovforslag, som behandles i Folketinget i denne folketingssamling, hvor regeringen
har fremsat en række forslag, der vedrører hele
den finansielle sektor. Heri præciseres tavshedspligten, og heri præciseres partsbegrebet i
øvrigt med en udvidelse af partsbegrebet i forhold til den lovgivning, der i øvrigt gælder nu,
og med henvisning til dem afviser jeg altså
L 91.";Marianne Jelved
114666;name_party;":
Fremskridtspartiets forslag til ændringer i bestemmelser om tavshedspligt og partsbegreb
i den finansielle sektor er jo en delvis
genfremsættelse.
Med hensyn til tavshedsbestemmelseme ønsker Fremskridtspartiet at give Folketingets udvalg ret til at komme i besiddelse af fortrolige
oplysninger i de tilfælde, hvor et kriseramt pengeinstitut er kommet i betalingsstandsning eller
lignende. Det er ikke et så vidtgående krav som
i det foregående forslag, men dertil er der kun
at sige, at Folketingets stående udvalg allerede
nu har muligheden for at få oplysninger om et
konkursramt pengeinstituts vilkår, når det offentlige på en eller anden måde er involveret i
afviklingen.
Som det helt sikkert er Fremskridtspartiet og
fru Kirsten Jacobsen bekendt, erklærer advokat
Schans Christensen i sin eneudredning, at det
ikke ville være i overensstemmelse med EU's
direktiver, hvis vi herhjemme får sådan en generel adgang til fortroligtstemplede oplysninger
til finanssystemet.
Vi mener også at vide, at der fra Økonomiministeriet er rettet henvendelse til EUKommissionen for at få en nærmere vurdering
af dette aspekt, og den efterfølgende tvivl om
fortolkningen af tavshedsregleme har givet
yderligere anledning til henvendelser, dels til
Holland, dels til Sverige. I dette øjeblik er der
ikke kommet svar, og det er således ikke klart,
om det vil være i strid med direktiverne at sende oplysninger fra Finanstilsynet til eksempelvis Erhvervsudvalget. Når et sådant svar foreligger, må vi selvfølgelig se på det og tage
endelig stilling.
Hvad angår det andet punkt, partsbegrebet,
ønsker forslagsstilleme at gøre alle, som en afgørelse retter sig imod, til part i sagen. Nu har
regeringen jo i en, tror jeg, 5-6-7 tilfælde i dette

Torsdag den 3. december 1998 (L 91)
efterår selv fremsat forslag til udvidelse af
partsbegrebet, og af bemærkningeme til disse
fremgår det, hvem regeringen mener skulle
kunne omfattes som parter i sagerne.
Ministeren oplyste for et øjeblik siden, at
kunder, der ikke er tildelt partsstatus, fordi
Finanstilsynets afgørelse kun retter sig mod de
enkelte pengeinstitutter, nu har mulighed for at
komme ind i sagen, idet disse kunder ved henvendelser til Finanstilsynet vil kunne opnå, at
Finanstilsynet retter en henvendelse til pengeinstituttet, og at kunden kan få en redegørelse
fra dette.
Jeg vil også gøre opmærksom på, at stridigheder mellem institutter og kunder jo ikke er en
sag for tilsynet. Klager må klares af ankenævn
eller ved en domstol. Der kan jo i øvrigt være
situationer, hvor de kunder, som jeg nævnte
før, kommer i en situation, hvor tilsynet tager
sagen op, og der kan hen ad vejen være en ændret praksis.
Vi kan i Socialdemokratiet, hvilket næppe
kommer som nogen overraskelse, ikke støtte
Fremskridtspartiets forslag.
(Kort bemærkning).";Frode Sørensen
117472;name_party;":
Jeg vil bare i al enkelhed spørge Socialdemokratiet, om partiet mener, at Folketingets mulighed for at føre kontrol med og kontrollere, hvad
der foregår i den finansielle sektor, og hvad
Finanstilsynet gør, f.eks. i forbindelse med redningsaktioneme, når store selskaber er i krise,
med de gældende regler er tilfredsstillende.
Er Socialdemokratiet sikker på, at vi her virkelig ved, hvad der foregår, og om vi i virkeligheden opfylder vores tilsynsforpligtelse med
Finanstilsynet og ministeren?
(Kort bemærkning).";Frank Aaen
118007;name_party;":
I Socialdemokratiet mener vi, at de regler, der
er for øjeblikket, det tilsyn, som Finanstilsynet
fører, og de muligheder, som regeringen har, er
fuldt tilstrækkelige.
(Kort bemærkning).";Frode Sørensen
118211;name_party;":
De muligheder, som regeringen har, er tilstrækkelige. Ja, det er jeg ikke i tvivl om, det er jo det,
vi har set, når regeringen på forskellige niveauer - vi er ikke helt klar over på hvor højt - har
været involveret i forbindelse med Færøbanksagen, Hafniasagen, Balticasagen osv. Selvføl-

1851

gelig har den været inde, men det var ikke det,
jeg spurgte om. Jeg spurgte, om Socialdemokratiet tror, at Folketinget har mulighed for at udføre det tilsyn, vi skal føre med regeringen og
med de forskellige tilsyns embedsførelse.
Mener Socialdemokratiet virkelig med de sager, vi nu kender, at vi har haft tilstrækkelig
mulighed for at få indsigt i og kontrol med,
hvad der er foregået?
(Kort bemærkning).";Frank Aaen
118934;name_party;":
I Socialdemokratiet mener vi, at de muligheder,
vi har for at indkalde ministeren i samråd, fuldt
ud kan afdække de problemer.
(Kort bemærkning).";Frode Sørensen
119097;name_party;":
Det er da utroligt. Socialdemokratiet må da
være vidende om, at vi gang på gang på gang,
når vi har stillet spørgsmål, når vi har haft en
minister i samråd, hele tiden får at vide: Dette
kan jeg ikke udtale mig om på grund af de gældende tavhedsbestemmelser.
Det er derfor, vi har været ude i den øvelse,
at vi har skullet have kolossale undersøgelser
som en Færøbankkommission, vi skulle have
Rigsrevisionen, vi skulle have alle mulige kæmpemæssige undersøgelsesapparater sat i gang
alene af den ene grund, at vi som Folketing ikke
kan få svar på de spørgsmål, vi stiller.
Kunne Socialdemokratiet ikke tænke sig, at
det var mere effektivt og billigere oven i købet,
at Folketinget havde mulighed for direkte at få
svar på spørgsmål, i stedet for at vi skulle engagere kæmpemæssige undersøgelsesapparater?
(Kort bemærkning).";Frank Aaen
119945;name_party;":
Jeg kunne godt tænke mig at stille et spørgsmål
til den socialdemokratiske ordfører, når han siger her: Vi har den opfattelse i Socialdemokratiet, at vi er fuldt fortrøstningsfulde med hensyn til, at vi kan føre den kontrol, som grundloven pålægger Folketinget, og vi kan kalde ministrene i samråd.
Er det slet ikke gået op for den socialdemokratiske ordfører, at de svar, man får fra ministeren, når man kalder ministeren i samråd om
den slags ting, er, at det kan ministeren ikke
svare på under henvisning til straffelovens paragraf et eller andet og fortrolighedsbestemmelserne, eller er det sådan, at man har et særligt

1852

Torsdag den 3. december 1998 (L 91)

samrådsinstitut mellem ministrene og Socialdemokratiet, som gør, at Socialdemokratiet føler,
at deres grundlovssikrede forpligtelse er
overholdt?
(Kort bemærkning).";Kirsten Jacobsen
120799;name_party;":
Til hr. Frank Aaen skal jeg henvise til, at der er
et EU-direktiv om disse spørgsmål, og at vi
selvfølgelig ikke vil pålægge ministrene at oplyse ting, der er underlagt tavshedspligt. Jeg
kan også henvise til, at der er visse situationer,
hvor både Ombudsmanden og Rigsrevisionen
kan gribe ind.
Med hensyn til fru Kirsten Jacobsens spørgsmål, om vi synes, der er mulighed for i forbindelse med et samråd at få fomuftige svar på de
henvendelser, vi kommer med, kan jeg henvise
til, at vi i sidste uge havde et samråd, hvor jeg
synes, vi fik en god og grundig orientering om
nogle af de aktuelle problemstillinger, vi diskuterer her i dag.";Frode Sørensen
121471;title_name;":
Vi tager så de sidste korte bemærkninger i
denne omgang.
Hr. Frank Aaen.
(Kort bemærkning).";Birte Weiss
121580;name_party;":
Det er da en kujonagtig måde at opføre sig på
bare at gemme sig bag ved et EU-direktiv. Altså, mener Socialdemokratiet, at vi i dag har de
nødvendige muligheder som Folketing til at
føre kontrol med regeringen og dens embedsførelse? Det var punkt ét.
Punkt to: Hvis svaret er nej, vil Socialdemokratiet så være med til at undersøge mulighedeme for inden for EU-direktivernes rammer at
udvide vores muligheder for at føre tilsyn? Og
punkt tre: Vil Socialdemokratiet i givet fald
være med til at ændre de EU-direktiver, der beklageligvis - og det er jo derfor, vi er EU-modstandere - stiller nogle grænser for, hvor langt
vi må gå? Vi har dog den opfattelse, at vi gerne
må gå endnu længere- end det, der ligger inden
for de gældende EU-direktiver i dag.
(Kort bemærkning).";Frank Aaen
122375;name_party;":
Jeg synes, det var en meget interessant oplysning, som den socialdemokratiske ordfører gav,
når han henviste til samrådet i sidste uge, hvor
den socialdemokratiske ordfører mente, man fik

gode og fomuftige svar på de stillede spørgsmål.
Jeg tror da, at Erhvervsudvalgets medlemmer, Folketinget og offentligheden ville være
meget interesseret i at få at vide, hvad var det
for nogle svar på de stillede spørgsmål, som det
socialdemokratiske medlem hørte blev givet af
økonomiministeren, og som vi andre fuldstændig overhørte.
(Kort bemærkning).";Kirsten Jacobsen
122940;name_party;":
Til hr. Frank Aaen: Ja, Folketinget har de nødvendige tilsynsmuligheder. Nu svarer jeg selvfølgelig ja til det, og hr. Frank Aaen sagde, at
hvis jeg svarede nej, om jeg så ville være med
til at se på EU-direktiverne. Jeg mener altid, at
vi skal være åbne over for at se på direktiver,
såvel dem, som EU laver, som de regler, vi selv
fastsætter.
Til fru Kirsten Jacobsen kan jeg sige, at jeg er
helt overbevist om, at da det var et fælles møde,
vi deltog i, har vi sikkert også hørt de samme
svar.";Frode Sørensen
123453;name_party;":
Venstre kan ikke støtte dette forslag fra Fremskridtspartiet om ændring af tavshedspligten
og partsbegrebet i den finansielle tilsynslovgivning.
For at tage tavshedspligten først, har dr.jur.
Jan Schans Christensens eneudredning været
vejledende for Venstre, og da Schans
Christensen konkluderede i sin eneudredning
for et par år siden, at tavshedsbestemmelseme
formentlig var gode nok, som de var, støtter
Venstre sig til det. Og da Fremskridtspartiets
forslag går langt videre, siger det sig selv, at vi
må tage afstand fra det.
Med hensyn til partsbegrebet havde dr.jur.
Schans Christensen også en række anbefalinger,
som Venstre har forholdt sig til, og det har betydet, at vi er fremkommet med et ændringsforslag til økonomiministerens forslag om en ændring af de finansielle love, som er til behandling i øjeblikket, og det ændringsforslag vil vi
naturligvis støtte. Det går ikke så vidt som
Fremskridtspartiets forslag, men vi mener, det
er tilstrækkeligt.
Vi mener også, der skal være en balance mellem partsbegrebet og tavshedspligten i den finansielle sektor sådan at forstå, at hvis man
lemper lidt på partsbegrebet, som Venstre foreslår, er det så meget mere vigtigt at sikre, at

Torsdag den 3. december 1998 (L 91)
tavshedspligten ikke skrider. Der skal være et
tillidsforhold mellem de tilsynsbelagte virksomheder og Finanstilsynet, for at det kan fungere ordentligt, og det er selvfølgelig det, vi har
størst interesse i.
Vi indrømmer, at der har været nogle situationer i Folketinget, hvor vi har haft uhyre vanskeligt ved at komme til bunds i nogle sager, og
vi har også nogle aktuelle diskussioner i gang,
men det får altså ikke Venstre til at synes, at vi
skal gå så vidt, som Fremskridtspartiet foreslår,
og derfor må vi afvise forslaget.
(Kort bemærkning).";Pia Larsen
125250;name_party;":
Nu fik fru Pia Larsen svaret på et af mine
spørgsmål til sidst, nemlig at der aktuelt er
nogle problemer med at føre det nødvendige
tilsyn med regeringen og dens embedsførelse.
Derfor vil jeg alligevel stille spørgsmålet, om
fru Pia Larsen ikke mener, vi har brug for at
kigge på, om vores tavshedsbestemmelser er for
stramme i forhold til Folketingets muligheder
for at føre tilsyn.
Nu ved jeg jo, at Venstre er meget EU-tro,
men jeg vil spørge: Hvis der er muligheder inden for EU-direktivemes rammer for at udvide
tavshedsbestemmelsen eller lempe den, vil man
så være med til det?
(Kort bemærkning).";Frank Aaen
125869;name_party;":
Jeg mener ikke, det er afgørende i dette tilfælde,
hvad EU mener. Jeg mener, det er afgørende,
som jeg sagde, at der eksisterer et stærkt tillidsforhold mellem de tilsynsbelagte virksomheder
og Finanstilsynet, og der vil være en risiko for,
at hvis vi lemper på tavshedspligten, vil det tillidsforhold skride.
Som jeg sagde under min ordførertale, læner
vi os meget op ad dr.jur. Jan Schans Christensens eneudredning, hvor han over mange sider
når frem til, at bestemmelserne formentlig er
gode nok, som de er nu.
Det er klart, at vi erkender problemerne, men
vi vejer tingene op imod hinanden og skønner,
at reglerne er gode nok, om end besværlige,
som de er nu.
(Kort bemærkning).";Pia Larsen
126575;name_party;":
Jeg har stor respekt for fru Pia Larsens indsigt
på dette område, men hørte jeg virkelig rigtigt,

1853

når jeg forstod på fru Pia Larsen, at for Venstre
var det faktisk helt i orden, at tavshedsbestemmelseme gik længere, end EU-direktivet krævede, blot fordi eneudrederen havde ment, at
de var gode nok?
Det, man skulle tage mest hensyn til, var
simpelt hen at beskytte Finanstilsynet, at beskytte virksomhederne mod enhver tænkelig situation, og at Folketinget har en tilsynsforpligtelse, var helt underordnet for Venstre i den
forbindelse.
(Kort bemærkning).";Kirsten Jacobsen
127154;name_party;":
Jeg vil sige til fru Kirsten Jacobsen, som jeg sagde før til hr. Frank Aaens bemærkning, at vi erkender, at reglerne om tavshedspligt er besværlige for Folketingets arbejde, når vi har disse
kriser i den finansielle sektor. Men vi vægter
altså tungere, at der er et tillidsforhold mellem
de tilsynsbelagte virksomheder og Finanstilsynet, så man i hvert fald ikke kan sige, at det er
det, der er galt, at man har været bekymret for,
at oplysninger skulle slippe ud til offentligheden, oplysninger, som det egentlig ikke var
nødvendigt slap ud. Derfor har vi vejet hensynet til virksomhederne meget tungt og såmænd
ikke hensynet til Finanstilsynet.
(Kort bemærkning).";Pia Larsen
127843;name_party;":
Har hensynet til parlamentets kontrolfunktion
overhovedet ikke spillet en rolle for Venstre?";Kirsten Jacobsen
127970;title_name;":
Fru Pia Larsen, og vi går derefter tilbage til ordførerrækken.
(Kort bemærkning).";Birte Weiss
128068;name_party;":
Til det spørgsmål må jeg henvise til økonomiministerens lovforslag, der jo netop ændrer en
anelse på disse bestemmelser, nemlig at der er
visse situationer, hvor den parlamentariske
kontrol går ind over tavshedspligten sådan at
forstå, at tavshedspligten bliver delvis ophævet:
det er i forbindelse med konkurser osv. Men
generelt mener jeg ikke, at Folketinget skal have
adgang til at få ophævet tavshedspligten.
Venstre har altid ment, også da vi selv var i regering, at det nu er bedst, at den slags oplysninger stort set ligger hos regeringen og ikke
hos hele Folketinget.

1854

Torsdag den 3. december 1998 (L 91)";Pia Larsen
128711;name_party;":
Da vores ordfører, fru Pernille Sams, ikke kan
være til stede i salen i dag, skal jeg fremføre
følgende:
Vi kan henholde os til, hvad vi gentagne gange tidligere har sagt om Fremskridtspartiets
forslag. Nu er regeringen kommet med en tilfredsstillende løsning på problemstillingeme
specielt vedrørende partsbegrebet. Det forslag
har vi givet vores tilsagn.
Vi er ikke indstillet på at gå så langt, som
Fremskridtspartiet foreslår, således at f.eks. enhver kunde, der sender en klage over et pengeinstitut til Finanstilsynet i stedet for til Pengeinstitutankenævnet, får partsstatus i forhold til
Finanstilsynet. Det ville være en overimplementering af en ellers fomuftig tanke om, punkt
et, at Finanstilsynet skal opføre sig mere service- og informationsminded, og punkt 2, at
hvor man reelt er part, skal man også have
partsstatus. Det mener vi til gengæld økonomiministeren har fundet en rimelig balance på i
det forslag, der blev fremsat her i sidste måned.";Bendt Bendtsen
129697;name_party;":
Da SF's ordfører, hr. Ole Sohn, ikke kan være til
stede, vil jeg fremføre følgende:
Lovforslaget indebærer en ændring af Finanstilsynets tavshedspligt, således at de stående
udvalg i særlige situationer kan modtage fortrolige oplysninger fra Finanstilsynet i tilfælde,
hvor et dansk institut er kriseramt og som følge
heraf træder i betalingsstandsning, går konkurs,
likvideres eller rekonstrueres. Oplysninger skal
videregives i en sådan form, at instituttemes
enkelte kunder ikke kan identificeres.
Ligeledes ønskes partsbegrebet udvidet i de
finansielle love, således at f.eks. kunder i pengeinstitutter m.v. bliver betragtet som part i sager, der vedrører kundens forhold i det
finansielle institut.
Lovforslaget blev til på baggrund af de mange skandaler i den finansielle sektor, bl.a. sagerne om Hafnia og Baltica. Intentionerne i lovforslaget er positive, for virkeligheden har dokumenteret, at det er påkrævet med en bedre kontrol med Finanstilsynets arbejde, men oplysninger i den finansielle sektor er følsomme og skal
behandles med diskretion.
SF føler ikke umiddelbart, at der er den fornødne balance mellem diskretion og kontrol i
Fremskridtspartiets forslag. Derimod bør der
nok arbejdes frem mod et særligt parlamentarisk kontroludvalg.

SF er enige i, at der er behov for et udvidet
partsbegreb, men her håber vi, at der i forbindelse med Folketingets igangværende behandling af de finansielle love kan findes et flertal
for et udvidet partsbegreb.";Christine Antorini
131181;name_party;":
Lovforslaget vil give den ansvarlige minister
mulighed for at kunne videregive fortrolige oplysninger i kriseramte institutter m.v. til Folketingets stående udvalg.
Det anføres i bemærkningerne, at lovforslaget har været sammenligneligt med noget, der
finder sted i Sverige, Tyskland og England, og
dér skulle man have gode erfaringer med noget
tilsvarende.
Endelig udvides partsbegrebet til også at omfatte kunder i den finansielle sektor, når det
vedrører deres kundeforhold.
Jeg kan på Dansk Folkepartis vegne give tilsagn om at støtte lovforslaget.";Egil Møller
131763;name_party;":
Det Radikale Venstre kan ikke støtte Fremskridtspartiets forslag. En vedtagelse af forslaget vil betyde ændringer i forhold til, hvilke
fortrolige oplysninger økonomiministeren skal
kunne videregive til Folketingets stående udvalg og ændringer i regleme om partsstatus.
Allerede i dag kan Folketingets stående udvalg få oplysninger om pengeinsitutters generelle økonomiske forhold, såfremt de er trådt i
betalingsstandsning eller er under konkurs, betinget af at staten har været inde og yde garanti
eller har stillet midler til rådighed for afvikling
af instituttet.
En yderligere udvidelse virker på nuværende
tidspunkt ikke som et hensigtsmæssigt træk, da
det endnu ikke er afklaret, hvorvidt det vil være
i strid med EU-direktiveme at videregive fortrolige oplysninger fra Finanstilsynet til Folketingets Erhvervsudvalg om konkrete sager.
Hvad angår det andet punkt, selve udvidelsen af partsbegrebet, har regeringen selv fremsat en række forslag til ændringer. Resultatet er
regeringens forslag til ændringer af en række
konkrete forslag, det, som økonomiministeren
har kaldt en positivliste.
I Det Radikale Venstre ønsker vi ikke at tildele pengeinstitutternes kunder egentlig partsstatus, da de afgørelser, der træffes i Finanstilsynet, ikke retter sig mod kunderne, men imod
pengeinstitutterne.

Torsdag den 3. december 1998 (L 91) ,
Som det også er fremgået, er uoverensstemmelser og tvister normalt ikke et anliggende for
Finanstilsynet, det er en opgave for et ankenævn eller en domstol. På den baggrund kan
Det Radikale Venstre ikke støtte forslaget.";Morten Helveg Petersen
133344;name_party;":
Det her forslag drejer sig lige som det næste på
dagsordenen om, hvordan vi i højere grad sikrer, at Folketinget effektivt kan føre tilsyn med
regeringen og dens embedsførelse, herunder de
aktiviteter, der kører gennem Finanstilsynet.
Det er meget forunderligt, at når vi ser på
striben af finansielle skandaler, når vi ser på
den berettigede kritik og uafviselige kritik og
de spørgsmålstegn, der er sat ved Finanstilsynets ageren i Færøbanksagen, i Hafnia-Balticasagen, i Spar Nord-sagen og i forskellige andre
af de sager, vi har haft til debat i Folketinget, at
man så ikke hos et flertal af partierne kan se, at
der er brug for en seriøs debat om, hvordan
dette tilsyn gøres bedre, mere effektivt, så vi
også undgår, som vi har set, at man er, for at
sige det pænt, i hvert fald på grænsen af det
lovlige i den måde, man har ageret på i de her
krisesituationer. Jeg forstår ikke, at der ikke er
en større imødekommenhed over for at diskutere problemet med Folketingets tilsyn i de her
sager.
Så siges det, at det er i strid med EU-direktivet. Det er jo meget tolkningsbart, og vi kunne
også forstå både på ministeren og på det, der i
øvrigt har været af spørgsmål og svar i den her
sag, at der er stor uenighed om, hvordan man
skal tolke EU-direktivet på det område. Der er
nogle lande, der går videre, end vi har gjort i
Danmark, uden at de har fået problemer med
EU. Det er jo i sig selv tankevækkende.
Derfor må vi jo sige det på den måde, at det
tolkningsproblem, vi har, burde vi jo løse på
den måde, at vi her i Folketinget vedtog en ændring af tavshedsbestemmelseme, som gjorde
det mere muligt for Folketinget at opfylde sin
tilsynsforpligtelse, og så sendte det forslag til
EU, og så måtte de tage stilling til, om det var i
modstrid eller ikke i modstrid med
EU-direktivet.
Skulle det så vise sig, at det er i modstrid
med EU-direktivet, så må vi jo arbejde for at få
direktivet lavet om, og det er det, jeg har prøvet
at appellere til et par gange i de korte bemærkninger.
Hvis vi nu tog en ordentlig debat her i
Folketinget og blev enige om, hvad vi synes,

1855

der er nødvendigt for at Folketinget kan føre
ordentligt tilsyn med, hvad der sker med regeringens embedsførelse i forhold til den finansielle sektor, så måtte vi jo tage problememe
med EU i den rækkefølge, de kommer.
Vi tror fra vores side, at man sagtens kan gå
langt videre i forhold til EU-direktiverne end
det, vi i øjeblikket gør i Danmark.";Frank Aaen
135794;name_party;":
Se, når Fremskridtspartiet gang på gang har
fremsat det her forslag, er det jo til dels for at få
regeringen ud af busken. Set med de briller så
har den da taget et lille skridt, selv om det er et
meget lille skridt.
Vi fik da først Schans Christensen på banen,
og vi har da så også fået et forslag fra ministeren, men efter Fremskridtspartiets opfattelse er
det langt, langtfra tilstrækkeligt. Jeg føler meget, som hr. Frank Aaen gør, at det egentlig slet,
slet ikke burde være en politisk strid, at man
ville søge at forebygge skandaler i den
finansielle sektor i stedet for at helbrede dem
midt om natten i mørke og med resultater, som
har medført undersøgelser i stribevis, næser i
stribevis, røde ører i endnu flere striber og penge i et omfang, som borgerne ikke kan forstå.
Jeg er ked af, at det billede, der efterhånden
tegner sig, jo ikke er det billede, som vi oprindelig fik som svar på vores spørgsmål: at det
ville være i strid med EU-direktivet, hvis man
lempede på disse regler.
Den daværende justitsminister, Erling Olsen,
har jo tydeligt i sit svar til Folketinget fortalt, at
den danske tavshedsbestemmelse efter Justitsministeriets opfattelse er en overfortolkning og
en overimplementering af EU-direktivet. EUKommissionen er nu blevet spurgt tre gange
om deres syn på sagen, og ikke en eneste af
gangene har de afvist, at det Ville være muligt
at gennemføre det her forslag inden for direktivets rammer.
Man ser også, som hr. Frank Aaen rigtigt
sagde, at andre lande har lempeligere tavshedsbestemmelser. Det, der så sidder tilbage i én, og
som jeg synes er ubehageligt, er: Hvilke beskyttelser er det så, man taler om, når det er de tidligere regeringer og den nuværende regering,
som står skulder ved skulder for at sikre Folketinget imod at få mulighed for at udøve den
parlamentariske kontrol, grundloven giver os?
Jamen så kan man jo ikke få andet end mistanke om, at det, man i grunden vil beskytte sig
imod, er, at Folketinget finder ud af, om Finans-

1856

Torsdag den 3. december 1998 (L 91)

tilsynet fører tilsyn i overensstemmelse med
reglerne, som Folketinget har vedtaget, beskytte
sig imod, at regeringer, nuværende eller forhenværende, har blåstemplet denne administration. Det er det eneste beskyttelseshensyn,
jeg kan se. Det synes jeg ikke er tiltalende.
Hvis det forholder sig sådan, synes jeg, man
skal sige det ligeud. Så bliver vi færdige med
det. Så kan vi endnu en gang konstatere, at når
de forenede partier står sammen, jamen så er
der altså ikke noget at stille op. Og hvis de forenede partier har det hovedsynspunkt, at man
skal beskytte sig selv mod de dølgsmålsgeminger, man laver, jamen så sætter man selv Folketinget ud af spillet. Det gør man.
Når jeg taler med folk, som selv er i sektoren,
ja, så er der mange, der har forståelse for, at
Folketinget føler et behov for at kunne finde ud
af, om det tilsyn, der føres, føres i overensstemmelse med reglerne. Vi har alt for mange
eksempler - de er alt for tydelige, og de kommer alt for tit - på, at det ikke sker. Vi har
aldrig på tilstrækkelig bastant måde fået dem
tilbagevist af nogen. Det hænger i luften.
Vi skal debattere det lidt senere på en anden
måde, men jeg er enig med hr. Frank Aaen: Om
man gør det på den ene eller anden måde, så er
det altså nødvendigt, også for at tilliden til det
finansielle system i Danmark ikke lider skade i
udlandet. Det vil det gøre, hvis man i udlandet
bliver usikre på, om det tilsyn. Finanstilsynet
fører, er et objektivt, uvildigt tilsyn efter reglerne, eller om det er et spørgsmål, om man handler anderledes med nogle institutter, end man
handler med andre, og at regler er noget, man
sælger i metermål.
Jeg kan love regeringen og økonomiministeren for, at Fremskridtspartiet ikke vil stoppe
den her debat. Vi mener simpelt hen både politisk og også samfundsøkonomisk, at det her er
vigtigt. Der må altså mere åbenhed til. Om det
sker på den ene eller anden måde, er for os ligegyldigt. Men vi finder det fuldstændig uacceptabelt, at selv hvor ministeren kunne have
givet oplysninger, vælger man at hæve stemplet, hvorpå der står: Hemmeligt - adgang forbudt.
Debatten om Hafnia forholder sig jo sådan, at
tavshedsbestemmelserne slet ikke var indført,
da Hafnia gik konkurs. Folketinget lempede så
senere reglerne, og der var ingen grund til at
beskytte virksomheder, som var gået konkurs.
Der måtte vel selv Venstre være enige, fordi det
var jo virksomheden, man dér ville beskytte. Da

hængte ministeren sin hat på, at de lempelsesregler ikke var indført, dengang Hafnia gik
konkurs. Man kan jo ikke få indført lempelsesregler for nogle regler, der overhovedet ikke
var gældende. Så det var simpelt hen kun et søsygt argument for at hæve hemmelighedsstemplet en gang til.
Jeg tror, regeringen kan være helt sikker på,
at pressens og befolkningens øjne hviler tungt i
nakken på, om man lander på en fornuftig
måde i denne her sag. Så man afvejer hensynet
til virksomheden, men at man også tager hensyn til dette hus' mulighed for at føre den parlamentariske kontrol med regeringens virke,
som vi er valgt til, og som står i grundloven. Og
til det brug skal man altså ikke køre EU foran
sig, for det kan man ikke, det har man ikke
belæg for.
Andre lande har vist, at de har større tillid til
deres parlamenter, end man har i Danmark. EU
har ikke afvist, at vi kan ændre reglerne. Justitsministeriet har sagt, at de nuværende regler er
en overimplementering. Så har man senere fået
et anden politisk chef, som så har modereret sig
lidt, og man skal være Justitsministerium, for at
man kan skrive sig ud af det problem. Det har
man nu forsøgt at gøre med et meget uheldigt
resultat. Den ene ekspert efter den anden på det
her område, retslærde mennesker, står op og
fortæller, at der er ingen hensyn at beskytte. De
eneste, der er at beskytte, er Finanstilsynet og
eventuelle medgerningsmænd på den politiske
arena.";Kirsten Jacobsen
141697;title_name;":
Jeg bliver nødt til fra Folketingets talerstol at
tage afstand fra de påstande, som fru Kirsten
Jacobsen fremfører i sit seneste indlæg.
Bare for at anskueliggøre et par ting: Fru
Kirsten Jacobsen kritiserer kraftigt min stillingtagen omkring tilsynsbelagte virksomheder og
dermed fortrolige oplysninger under den gældende lovgivning i forbindelse med Hafniakonkursen.
Det, der gik konkurs i den sag, var Hafnia
Holding-selskabet, som er et selskab, der ikke
er under tilsyn. Sagen drejer sig jo om den ene
del. Resten af Hafniakoncemen bestod af finansielle institutter, som nu er sammenlagt med
andre stadig eksisterende institutter, bl.a. under
Codan. Derfor kan man ikke sige, som fru
Kirsten Jacobsen gør, at det er forældet, at det
selskab ikke eksisterer mere, og derfor kunne

(233)
Torsdag den 3. december 1998 (L 91)
man offentliggøre dokumenterne. Det er direkte
ukorrekt.
Så siger fru Kirsten Jacobsen, at den ene ekspert efter den anden siger, at jeg som minister
for det område har truffet nogle forkerte beslutninger og har kunnet offentliggøre tingene. Jeg
vil så gøre det, som fru Pia Larsen også gjorde:
nøjes med at henvise til eneudredningen af
dr.jur. Jan Schans Christensen, som bakker op
om den fortolkning af fortrolighedsdelen, som
ligger i den danske lovgivning.";Marianne Jelved
143010;name_party;":
Ministeren havde en ekspert at skilte med,
nemlig eneudrederen, eneudrederen, der var
bestilt af ministeren. Eneudrederen er meget
uklar på mange punkter. Jeg vil gerne tage bare
tre andre eksperter op foran ministeren. Den
ene er Lennart Lynge Andersen, den anden er
Jens Peter Christensen, og den tredje er tidligere
retspræsident Frank Poulsen. Alle tre har uafhængigt af hinanden til dagspressen udtalt, at
der ikke er hensyn, der behøver beskyttelse i
denne sag mere, og det drejer sig om Hafnia.
Så kan ministeren altså ikke bortforklare, at
da Hafnia gik konkurs, og det var Hafnia
Holding, der gik konkurs, da var de skærpede
tavshedsbestemmelser i lovgivningen, som omhandlede de selskaber, som ministeren her
nævner, og som var tilsynsbelagt, ikke gældende. Vil ministeren i det mindste ikke bekræfte
det?";Kirsten Jacobsen
143863;title_name;":
Jeg noterer mig, at de eksperter, som ikke er
enige med fru Kirsten Jacobsen, altså i en eller
anden forstand er »bestilt« af ministeren. Det
synes jeg er en indirekte insinuation af dr.jur.
Jan Schans Christensens hæderlighed.
Sø- og Handelsretten har netop afsagt en
kendelse om, at Finanstilsynet skal udlevere
visse, nærmere specificerede dokumenter til
sagsøger i sagen omkring prospektet for emissionen i forbindelse med Hafina Holdings situation i juni 1992. Af den kendelse fremgår det,
at Sø- og Handelsretten er enig i, at de pågældende dokumenter er belagt med fortrolighed.
Det vil sige, at domstolene i Danmark altså er
enige i den tolkning, som ministeriet og jeg har
lagt i sagen. Fru Kirsten Jacobsen er måske
uenig med Sø- og Handelsretten, det er jo så en
ærlig sag. Men i hvert fald er der en domstolskendelse, som bekræfter, at de dokumenter, fru

1857

Kirsten Jacobsen gerne vil se, er belagt med
fortrolighed.
(Kort bemærkning).";Marianne Jelved
144838;name_party;":
Det er en kendsgerning, at efter at Sø- og
Handelsretten afsagde den omtalte kendelse, er
mange nye oplysninger i denne her sag kommet
frem, og der er ingen af os, der i dag ved, hvilket resultat Sø- og Handelsretten ville være
kommet til, hvis de havde været i besiddelse af
alt det materiale og alle de oplysninger, som vi
har i dag.
Og der var ingen insinuationer af eneudrederen. Det var en konstateret kendsgerning, at det
var regeringen, som udpegede ham. Det går jeg
ud fra at man ikke vil løbe fra. Det var altså ingen insinuationer. Det er vel sådan, og det er
vel almindelig bredt kendt, at opdragsgiveren
tager man jo lidt hensyn til, når man udfører
opdraget. Så mere ligger der ikke i det. Og så
kan ministeren da godt sige, at man dermed insinuerer et eller andet. Jeg konstaterer bare, at
sådan er det, og mere ligger der ikke i det.
Men til sidst vil jeg godt sige til miriisteren, at
det altså ikke kan nytte noget, at ministeren står
her og gerne vil gøre sig så flink. Selv spørgsmålet fra udvalget om, hvorvidt man i det
mindste ville spørge parterne, om man ville offentliggøre de her dokumenter, kunne man altså ikke få tilsagn om.";Kirsten Jacobsen
146029;title_name;":
Erhvervsudvalget ønskede for år tilbage et
grundlag for at diskutere partsbegrebet og tavshedsbestemmelserne, og derfor blev der efter
forståelse med Erhvervsudvalget, har jeg forstået på den tidligere erhvervsminister, fru
Mimi Jakobsen, bestilt et arbejde af en uafhængig ekspert, og det blev til den ene udredningsrapport, vi nu har drøftet.
Det er jo ikke sådan, at når man bestiller en
uafhængig ekspert, uanset hvem der gør det, at
man så skal have som udgangspunkt, at den
uafhængige ekspert tager hensyn til, om det nu
er regeringen eller et udvalg i Folketinget, der
bestiller en redegørelse, og så indrettes redegørelsen efter hensyn til den, der beder om bestillingen, for så er det jo formålsløst at lave den
slags udredninger.
Hermed sluttede forhandlingen, og lovforslaget
overgik derefter til anden behandling.

1858

Torsdag den 3. december 1998 (L 91)

Afstemning";Marianne Jelved
146945;title_name;":
Jeg foreslår, at lovforslaget henvises til Erhvervsudvalget. Hvis ingen gør indsigelse, betragter jeg det som vedtaget. (Ophold). Det er
vedtaget.

Den sidste sag på dagsordenen var:
10) Første behandling af lovforslag nr. L 103:
Forslag til lov om ændring af lov om banker
og sparekasser m.v., lov om forsikringsvirksomhed, realkreditloven, lov om tilsyn med
firmapensionskasser, lov om et skibsfinansieringsinstitut, lov om værdipapirhandel m.v.,
lov om fondsmæglerselskaber og lov om investeringsforeninger og specialforeninger. (Etablering af et tilsynsudvalg vedrørende Finanstilsynets virksomhed).
Af Frank Aaen (EL) og Søren Søndergaard (EL).
(Fremsat 25/11 98).
Lovforslaget sattes til forhandling.
Forhandling";Birte Weiss
147701;title_name;":
Jeg tror ikke, det kommer bag på forslagsstillerne, at regeringen vil afvise forslaget. Så det er
der ingen overraskelser med.
Men jeg vil godt igen understrege, at Finanstilsynets tavshedspligt vedrørende fortrolige
oplysninger om den finansielle sektor og de enkelte institutter er en helt afgørende betingelse
for den tilsynsmæssige effektivitet og helt afgørende for tilliden til den finansielle sektor i
Danmark.
Selskabeme, og det er uanset om det er forsikringsselskaber, banker eller anden finansiel
- virksomhed, må således kunne nære tillid til, at
oplysninger ikke videregives fra tilsynet. Et tilsynsprincip, som hviler på en udstrakt grad af
åbenhed, vil virke ødelæggende på Finanstilsynets muligheder for at udøve et effektivt tilsyn.
Det vil nemlig medføre, at de virksomheder,
som er tilsynsbelagte, som det hedder, vil være
forbeholdne med, hvor mange oplysninger de

giver, og hvordan de oplysninger, de giver, er
udformet, fordi de vil gardere sig imod, at forretningsforhold kommer til offentlighedens
kendskab og dermed spiller ind på det pågældende instituts muligheder for at fungere, også
i konkurrence med andre institutter.
Så vil jeg gøre opmærksom på, at der i forbindelse med Sydøstasienkrisen internationalt
har været en meget indgående debat omkring
standarder for finansielle institutter, herunder
tilsyn med finansielle institutter, og der er jo en
udpræget enighed internationalt om, at det er
vigtigt med gode, effektive tilsyn med bankvirksomhed og andre finansielle virksomheder.
Jeg tror, det er meget svært at finde et land, som
ikke arbejder på at skabe de bedst tænkelige tilsyn. Her indgår også mulighederne for at have
fortrolige oplysninger og behandle oplysninger
og den viden, man kommer i besiddelse af, som
særlig fortrolighedsbelagte.
Uanset hr. Frank Aaens, og jeg bliver nødt til
at sige også fru Kirsten Jacobsens, commandoraids mod disse kendsgeminger forandrer det
ikke tingenes tilstand. Det er også derfor, at der
skabes ensartede regler i EU på de her områder,
og det er meget svært for mig at se, hvordan
man kan føre et tilsyn, hvis ikke der er en stærk
fortrolighed omkring de oplysninger, som ofte
kan være meget følsomme, også for bankens,
forsikringsselskabets eller realkreditinstituttets
kunder.
Jeg anerkender interessen fra oppositionens
side for at få svar på en lang række spørgsmål.
Det er til enhver tid oppositionens opgave, og
jeg synes, at oppositionen gør for lidt ud af at
notere sig, at der jo også er noget, der hedder
ministeransvarlighedsloven. Jeg har gjort rede
for i Erhvervsudvalget, at i den situation, hvor
jeg som ansvarlig minister for området har adgang til fortrolige oplysninger, er det jo min
forpligtelse at skride ind over for ulovligheder,
hvis der foregår det eller en bøjning af regleme
for at bruge et udtryk, som indimellem bliver
brugt i debatten.
Jeg kan ikke selv se, at man kan finde en
bedre måde at løse det dilemma på, som jeg går
ud fra at hr. Frank Aaen vil gøre rede for fra talerstolen om lidt, men jeg synes til gengæld også, at det er et stærkt kort at have, at ministeren
er ekstremt ansvarliggjort på den måde, som
strukturen i dag er.

Torsdag den 3. december 1998 (L 103)
(Kort bemærkning).";Marianne Jelved
150927;name_party;":
Jamen det er lige præcis muligheden for at bruge ministeransvarlighedsloven, der ligger bag
det her lovforslag.
Lad os bare tage Hafniasagen. Ingen er i tvivl
om, at Finanstilsynet har ageret, lad os bare sige
på kant af reglerne, men jeg mener langt ud
over reglerne. Hvad er vores problem så? Det er
jo præcis at få fastslået, om ministeren har overtrådt sit ansvar, om ministeransvarlighedsloven
skal træde i kraft over for tidligere erhvervsminister fru Anne Birgitte Lundholt. Det er jo det,
der er det centrale i den debat, og det kan vi
ikke få lov til. Vi kan ikke se ministeren i kortene med de gældende regler, og derfor er det
fint at henvise til, at der er en miiùsteransvarlighedslov, men den er jo kun noget værd, hvis
Folketinget har mulighed for at føre det tilsyn,
der skal til for at kunne bringe den lov i
anvendelse.
Så vil jeg i øvrigt sige, og det var egentlig talt
det, der fik mig til at tage ordet, og jeg skal gøre
det kort, at jeg synes, der lå en anelse af mistillid til Folketingets partier. Det, at et folketingsudvalg får adgang til at se de samme dokumenter, som ministeren gør, skulle lige pludselig
betyde, at der var mindre sikkerhed for fortroligheden om oplysningeme, end der er i øjeblikket. Den mistillid synes jeg sådan set ikke er
på sin plads, ligesom jeg vil sige, at jeg synes
ikke, man skulle have den mistillid over for Jan
Schans Christensen, som der var en antydning
af i debatten før. Det synes jeg ikke hører
hjemme.";Frank Aaen
152431;title_name;":
Jeg nærer ikke mistillid til Folketingets medlemmer, udvalgenes muligheder osv., men der
er jo en baggrund for, at det er en meget, meget
snæver kreds, som har de oplysninger, som
Finanstilsynet er i besiddelse af, og derfor ser
EU-direktivet jo også ud, som det gør.
Så ved jeg godt, at der er nogle medlemmer
af Folketinget, der problematiserer spørgsmålet
om, hvorvidt dansk lovgivning er overimplementeret eller ikke er det. Deri tvivl i sindet er
der jo nogle folketingsmedlemmer, der har givet udtryk for. Det er ikke min opfattelse, at der
er grundlag for den tvivl, og det er heller ikke
kun i Danmark, vi har den type bestemmelser,
som vi kender fra den lovgivning, der er gældende i dag.

1859

Endelig skal jeg gøre opmærksom på, at
Rigsrevisionen jo efter lovgivningen er i stand
til at gå ind og vurdere på en række spørgsmål,
og det har den jo gjort. I forbindelse med
Hafniasagen har Rigsrevisionen jo undersøgt
bl.a. LD's og ATP's situation i forbindelse med
hele emissionsprojektet og de tab, som er lidt af
de to institutioner. Det vil sige, at Rigsrevisionen, Ombudsmanden, ministeren jo er redskaber i kontrolforanstaltninger, såfremt der opstår
problemer eller sager af forskellig art.
(Kort bemærkning).";Marianne Jelved
153674;name_party;":
Jamen jeg er da enig i, at når det drejer sig om
Finanstilsynet, så skal det være en snæver
kreds, og derfor er forslaget jo også at udnævne
en snæver kreds, nemlig en fra hvert parti, og at
man ikke generelt skal have adgang, men at det
skal være i specielle sager af en vis betydning.
Så det er ikke noget problem.
Så inddrog ministeren lige pludselig EUdirektivet. Jeg lagde meget, meget mærke til, at
det ikke var med i første indlæg, og det tog jeg
som udtryk for, at ministeren anerkendte, at det
her forslag ikke er i strid med EU-direktivet.
Jeg vil da godt lige have bekræftet, at det ikke
bare er noget, jeg sad og drømte mig til, men at
ministeren er enig i det.
Og så til det sidste omkring Rigsrevisionen:
Mener ministeren virkelig, at Rigsrevisionen er
det redskab, vi skal bruge til at kontrollere, om
ministeren opførte sig korrekt i forbindelse med
f.eks. Hafniasagen? Og hvis det er tilfældet, vil
jeg da gerne bede ministeren om at tage initiativ
til, eventuelt via sine partier, at Rigsrevisionen
får undersøgt, hvad tidligere erhvervsminister
fru Anne Birgitte Lundholt vidste om Hafniasagen. Enhedslisten har fremsat et lovforslag om
nedsættelse af en kontrolgruppe under Folketinget, som kan overvåge Finanstilsynets aktiviteter. Og som følge. deraf skal dette tilsynsudvalg skrives ind i de syv-otte love, som vi behandler for øjeblikket.
Jeg ved det ikke, men modellen er tilsyneladende hentes fra det udvalg, der fører tilsyn
med efterretningstjenesterne.
Da dette forslag jo helt klart udspringer af
den seneste uro omkring Finanstilsynets virksomhed, vil jeg bare ganske kort redegøre for,
hvordan jeg opfatter dét:
Den aktuelle mistro til Finanstilsynet kulminerede i sidste uge under og efter samrådet
med økonomiministeren i Folketingets

1860

Torsdag den 3. december 1998 (L 103)

Erhvervsudvalg, hvorefter der tegnede sig et
flertal uden om regeringen for en hurtig undersøgelse af Finanstilsynets rolle i sagen om
Hafnia.
Påstanden er, at Finanstilsynet populært sagt
var i lommen på Den Danske Bank i hele det
forløb, der endte med den kortvarige redning af
Hafnia og det efterfølgende sammenbrud i
1992.
Det vides med sikkerhed, at Finanstilsynet
afveg fra et krav om tilbageførsel af 165 mio. kr.
til et af Hafnias underselskaber, og at dette skete, efter at Den Danske Bank havde advaret
Finanstilsynet imod dette krav.
Herefter gik der 3 dage, inden aktietegningen
blev påbegyndt, men Hafnia endte alligevel i
betalingsstandsning.
I den anledning kan Finanstilsynet have taget
fejl, men det er langtfra sikkert.
Dette er indtil for nylig udlagt som den helt
store afsløring, men i realiteten bygger det jo på
almindeligt tilgængelige oplysninger, som har
været fuldt offentlige siden den 7. april 1996,
hvor Berlingske Tidende beskæftigede sig med
Hafnias sammenbrud.
Stormløbet mod Finanstilsynet bygger på
spinkle forudsætninger: Man tror, at der er nye
oplysninger, skønt de har været kendt i 2Vi år.
Nu vil det jo nok munde ud i en hurtig undersøgelse af i hvert fald Hafniasagen. Men det
er ikke Socialdemokratiets mening, at der er behov for en yderligere overvågning af Finanstilsynet, idet vi mener, at de eksisterende regler er
tilfredsstillende. Og Folketingets medlemmer
kan jo allerede nu kræve enhver sag belyst i
samråd med økonomiministeren.
Vi kan derfor ikke se en idé i at nedsætte et
særligt parlamentarisk tilsynsudvalg vedrørende Finanstilsynet, og vi kan derfor ikke støtte
lovforslaget.";Frank Aaen
157141;name_party;":
Venstre kan heller ikke støtte dette lovforslag
fra Enhedslisten om etablering af et tilsynsudvalg vedrørende Finanstilsynets virksomhed.
Men lidt i forlængelse af den socialdemokratiske ordførers bemærkninger om Hafniasagen
vil jeg da straks sige, at vi håber ikke, at vi tager
fejl, når vi nu afviser det her forslag. For grunden til, at vi afviser det, er, at vi mener, at lovgivningen omkring Finanstilsynets virksomhed
grundlæggende er i orden, men at det, der er
problemer med, er måden, som Finanstilsynet

fortolker sin egen lovgivning på, og det tager vi
jo fat i her inden så længe, håber jeg.
Og så vil jeg gerne gentage det, jeg sagde i en
af mine tidligere ordførertaler i dag: at Venstres
grundlæggende holdning er, at de fortrolige
oplysninger, som Finanstilsynet er i besiddelse
af, har vi det bedst med ligger hos regeringen
og den ansvarlige minister og ikke hos nogle
mere eller mindre tilfældigt udvalgte medlemmer af Folketinget.
Men som sagt håber jeg ikke, at vi tager fejl
og har undervurderet situationens alvor med
hensyn til de sager, der har været om Finanstilsynet, men det finder vi forhåbentlig ud af på
en anden måde.
(Kort bemærkning).";Pia Larsen
158327;name_party;":
Jeg vil sige til fru Pia Larsen:
Problemet er jo, om vi kan følge med i, hvad
regeringen laver, altså hvad regeringen konkret
gjorde i Hafrùa- og Balticasagen, hvad regeringen gjorde i Spar Nord-sagen, og hvad regeringen gjorde i Færøbanksagen. Det er jo hele tiden dér, undersøgelsen stopper: Hvad gjorde
regeringen?
Og problemet er, hvordan vi her kan kontrollere, hvad regeringen har gjort, og det er derfor,
jeg mener, at der er brug for et eller andet, som
ikke bare har at gøre med regelsættet for
Finanstilsynet, men som har at gøre med, hvordan vi effektivt kan føre tilsyn med regeringens
embedsførelse.
(Kort bemærkning).";Frank Aaen
158975;name_party;":
Jeg er enig med hr. Frank Aaen i, at det selvfølgelig altid er interessant, hvad regeringen har
gjort, og det har vi jo også haft nogle tilfælde
med. Men jeg synes, det i første omgang er
mere interessant, om Finanstilsynet overholder
de love og spilleregler, som er lagt for Finanstilsynet, sådan at der ikke bliver nogen sag for
regeringen at gøre noget rigtigt eller forkert i.";Pia Larsen
159377;name_party;":
Da vores ordfører, fru Pernille Sams, ikke kan
være til stede i salen i dag, skal jeg fremføre
følgende:
Helt overordnet er vores interesser vedrørende den finansielle sektor fuldstændig forskellige
fra Enhedslistens. Vi går absolut ikke ind for
den socialisering, som er Enhedslistens mål for
de tiltag, der skal iværksættes. Vi ønsker heller

Torsdag den 3. december 1998 (L 103)
ikke et sådant permanent organ nedsat, som her
foreslås, og hvor en enkelt repræsentant for
partiet kan kræve dette tilsynsudvalg indkaldt i
tide og utide.
Den aktuelle situation, hvor Finanstilsynet i
en række konkrete tilfælde er hængt ud og mistænkeliggjort for ikke at være uafhængigt og
uvildigt, er til gengæld et problem. Og det har
vi sagt at vi mener det bør være i alle partiers
interesse at få afdramatiseret eller klarlagt - alt
efter temperament - ved en hurtig og udramatisk undersøgelse, hvor f.eks. en almindeligt respekteret jurist får adgang til de fortrolige oplysninger, som andre er afskåret fra, og så kan
videregive sine konklusioner.
Vi er trætte af store undersøgelseskommissioner og bagstræberisk arkæologi. Vi ønsker at
se fremad. Men Finanstilsynet skal selvfølgelig
operere på lovens grundlag, og det skal offentligheden også have vished for er tilfældet.
(Kort bemærkning).";Bendt Bendtsen
160681;name_party;":
Er hr. Bendt Bendtsen ikke enig i, at hvis en minister - og lad mig helt tilfældigt tage en partifælle til hr. Bendt Bendtsen: den tidligere industriminister Anne Birgitte Lundholt - direkte
har været involveret i, at Finanstilsynet har lavet noget, der ikke er i overensstemmelse med
reglerne, så har vi her i Folketinget et ubændigt
behov for at få at vide, om det var tilfældet?
Der nikkesò Men hvordan skal vi så det,
hvordan skal vi få den viden frem? For hver
eneste gang vi spørger, bliver vi bremset af den
nuværende minister, som siger: Det må jeg ikke
sige noget om, for det er fortroligt.
Kunne vi ikke få et svar fra De Konservative?
Er det bare læbebekendelser, at man ønsker at
få undersøgt sagerne og få placeret et ansvar?
For når det kommer dertil, at vi skal diskutere,
hvordan vi får de redskaber, der er nødvendige,
så får vi ikke noget svar.";Frank Aaen
161581;title_name;":
Som jeg har forstået hr. Frank Aaens forslag,
går det ud på, at hvis der opstår særlige sager,
skal der være et særligt udvalg i Folketinget,
som kan få indsigt i de fortrolige papirer. Men
de særlige sager, der måtte opstå, opstår jo på
grund af f.eks. sådan noget som det, der skete i
Hamiasagen, og i den anledning er det selvfølgelig ministerens forpligtelse også at være opmærksom på de ting, der i en sådan sag kommer frem i medierne, og dermed også at vurde-

1861

re, om der er foregået et eller andet
problematisk.
Og der er et specielt notat i den sammenhæng, som har stor interesse for hr. Frank
Aaen, et notat af 3. juli 1992 til den daværende
industriminister. Og jeg har sagt i Erhvervsudvalget, at hvis der efter min opfattelse havde
været grundlag for at tro, at nogen havde gjort
noget ulovligt i den sammenhæng, skulle jeg
selvfølgelig gøre noget. Men der er ikke grundlag for at gøre noget, og derfor er der heller
ikke grundlag for at insinuere, at den daværende industriminister har forholdt sig forkert på
det pågældende tidspunkt.
(Kort bemærkning).";Marianne Jelved
162672;name_party;":
Det, som økonomiministeren står her og beder
Folketinget om, er, at vores tilsyn med regeringens embedsførelse skal bestå i, at vi skal stole
på, at ministeren har været til bunds i det hele
og har fortalt Folketinget alt. Men det her er
ikke rettet personligt mod nogen minister: det
er bare for at fastslå, at sådan kan et tilsyn ikke
fungere, og det er historien fyldt med
eksempler på.
Et tilsyn kan ikke fungere bare på basis af tillid til, at vi får alt at vide, og det tror jeg i virkeligheden også at økonomiministeren er fuldstændig enig i, så derfor opfatter jeg ikke det
sidste indlæg som noget modargument mod
vores forslag.";Frank Aaen
163334;name_party;":
Da SF's ordfører, hr. Ole Sohn, ikke kan være til
stede, vil jeg på hans vegne fremføre følgende:
På baggrund af de hidtidige erfaringer med
tavshedsbestemmelserne i den finansielle tilsynslovgivning har det været svært eller umuligt at føre kontrol med tilsynsmyndighederne
og den ansvarlige minister. Sagerne omkring
Færøbanken og Hafnia har vist dette.
Derfor foreslår Enhedslisten etableret et tilsynsudvalg, der har til opgave at føre parlamentarisk kontrol med Finanstilsynets
virksomhed.
Udvalget skal i sager af en vis betydning
kunne føre tilsyn med, at lovgivningen overholdes. Og udvalget skal som et led i arbejdet sikre
adgang til tilsynsmyndighedernes sagsbehandling, hvorfor det er påkrævet, at udvalgets
medlemmer er underlagt tavshedspligt efter
straffelovens bestemmelser.

1862

Torsdag den 3. december 1998 (L 103)

SF er positivt over for intentionerne i forslaget, men vil under udvalgsarbejdet have undersøgt, om der er en fornuftig balance mellem den
nødvendige diskretion med hensyn til Finanstilsynets arbejde og det åbenlyse behov for kontrol med tilsynsmyndighederne.";Christine Antorini
164449;name_party;":
Dette lovforslag har meget til fælles med det
forslag, der blev behandlet under det forudgående dagsordenspunkt.
Der er her tale om at oprette et særligt tilsynsudvalg vedrørende Finanstilsynets virksomhed. I udvalget vil et folketingsmedlem fra
hvert af de i Folketinget repræsenterede partier
få sæde.
Såfremt lovforslaget vedtages, vil det blive
lettere at føre kontrol med tilsynsmyndighederne inden for den finansielle sektor.
Jeg kan på Dansk Folkepartis vegne give tilsagn om at støtte forslaget, idet jeg dog gør opmærksom på, at såfremt økonomiministeren går
med til en kulegravning af Finanstilsynets tilsyn, falder behovet for dette lovforslag måske
væk.";Egil Møller
165144;name_party;":
Det Radikale Venstre kan ikke støtte lovforslaget, for som det er fremgået både af denne debat og af den tidligere debat, har regeringen allerede fremsat en række lovforslag på det
finansielle område, som fastholder den eksisterende regel for Finanstilsynets muligheder for
at videregive fortrolige oplysninger til Folketingets udvalg. Og efter de gældende regler kan
Folketingets stående udvalg allerede i dag få
oplysninger om institutter, der er i betalingsstandsning eller er under konkursbehandling,
hvis staten er garant.
Derfor ser vi i Det Radikale Venstre ingen
grund til at nedsætte et tilsynsudvalg på området, og vi kan ikke støtte lovforslaget.";Morten Helveg Petersen
165825;name_party;":
Jeg vil gerne starte med det positive: I Fremskridtspartiet er vi meget enige med Enhedslisten og hr. Frank Aaen i, at noget er vi altså
nødt til at gribe og gøre i. Og meget har været
forsøgt, og det her så Enhedslistens bidrag, og
det skal man bestemt ikke have utak for.
Baggrunden kender vi alle sammen, og den
har vi snart en halv eftermiddag debatteret her.
Men jeg synes, det er betænkeligt, at man nu
forestiller sig, at der skal etableres et særligt
I

parlamentarisk tilsynsudvalg, et nyt PET eller
noget andet med skæg og blå briller, eventuelt
med Finanstilsynets tidligere direktør, Eigil
Mølgaard, som sekretariatschef - så kunne vi
ikke få det sjovere!
Så det er modellen, jeg ikke er så optaget af.
Men jeg synes, forslaget giver et bidrag til en
nyttig debat, og jeg er helt enig i det, som hr.
Frank Aaen lige før sagde om, at Folketingets
tilsyn med regeringernes embedsførelse aldrig
kan eller skal hvile på, at man tror på, at regeringen taler sandt og giver oprigtige og dækkende svar til Folketinget. Så larmende kan naiviteten jo ikke være. Det burde den i hvert fald
ikke være, og den er det i hvert fald ikke hos os,
som har oplevet både en Spar Nord-sag, en
Færøbanksag, skibsoverbelåninger, og jeg kunne snart blive ved.
Hvis man skulle bringe noget ind i debatten,
som er nyt, kunne man jo forestille sig, at man
kiggede lidt på noget af det, Nordskov Nielsen
har givet Folketingets Udvalg for Forretningsordenen til at erstatte de mange kommissionsdomstole m.m., vi har haft, altså at man simpelt
hen etablerede et system, som undersøger sagens faktuelle indhold, hvad det er, der rent
faktisk er sket, og drager nogle konklusioner
- og dermed henviser jeg altså ikke til Færørapporten, men snarere til Spar Nordraporten - og at man så lagde det udvalg til
at følge undersøgelsen op ind under Udvalget for Forretningsordenen, hvilket implicit
ligger i Nordskovs rapport, og at politikerne
dér, hvad enten man nu kalder det et konstitutionsudvalg, eller man kalder det noget
andet, var dem, som placerede det politiske
ansvar i alle de cover up-affærer, som vi har
været vidner til.
Det kunne også være en model. Men vi, der
har siddet i Stavad-udvalget, ved jo også, hvilken farce dét var, og jeg er bange for, at hvis
ikke vi tænker os godt og grundigt om, kommer
vi i farcelignende situationer.
Så det er ikke sådan, at jeg kan give hr. Frank
Aaen Fremskridtspartiets støtte til selve forslaget, hvis det skulle til afstemning i dag. Men
der kan i hvert fald komme en moralsk opbakning til, at vi sammen får gjort noget for, at den
tilsynsforpligtelse, der hviler tonstungt på ryggen af hvert enkelt medlem af dette Folketing i
relation til at kontrollere regeringens embedsførelse, den må vi have styr på, og dér må vi have
fundet et instrument til at sikre, at vi ikke, hver
gang vi spørger, skal have et skilt stukket i ho-

Torsdag den 3. december 1998 (L 103)
vedet, hvorpå der står: Hemmeligt, adgang
forbudt!";Kirsten Jacobsen
168808;title_name;":
Ordføreren for forslagsstillerne, hr. Frank Aaen.";Birte Weiss
168875;name_party;":
Jeg skal sige tak til de partier, der udtrykte sig
positivt om lovforslaget. Og jeg har jo kommenteret de andre indlæg løbende undervejs, så jeg
vil bare tilføje til hr. Frode Sørensen og til fru
Kirsten Jacobsen, at sammenligningen med
PET-udvalget er vi ikke meget for.
Jeg har godt nok set den, også i et enkelt dagblad, men for det første fungererer PET-udvalget jo ikke, og for det andet har det ikke adgang
til dokumenter, sådan som vi foreslår her. Det
her har faktisk en anden konstruktion, som giver en langt videre adgang til de dokumenter,
dér ligger bag, og derfor også en mere effektiv
kontrol end det relativt uduelige PET-udvalg,
som vi har i Folketinget i forvejen.
Så er der flere, der har sat spørgsmålstegn
ved, hvordan vi undgår, at der er mistillid til
tilsynet, og det er jo en ret relevant debat, for
det er selvfølgelig ikke meget værd at have et
tilsyn, hvis de mennesker, som der skal føres
tilsyn med, er så bange for det, at de gemmer
alt væk.
Det er der jo nok eksempler på at de gør alligevel, men jeg er da enig i, at det er et hensyn,
man må tage. Men problemet er jo, at der ikke
er særlig stor grund til at have tillid til tilsynet i
dag, for det, vi har set, er jo, at i Hafniasagen
gik Finanstilsynet ind i sagen på en måde, der
var til skade for andre finansielle virksomheder,
nemlig pensionskasser og andre banker, og at i
Færøbanksagen gik Finanstilsynet ind på en
måde, som var til skade for en anden bank.
Og kernen i flere af de skandaler, der har været, er jo, at det ikke bare er det offentlige, der
er blevet snydt, men også andre finansielle
virksomheder. Og derfor ville der jo i dag være
en god grund til, at man ude i de finansielle
virksomheder ikke havde tillid til, at tilsynet er
uvildigt, men tværtimod havde en frygt for, at
tilsynet er politisk påvirkeligt, og det er jo også
den frygt, vi skal prøve at få udryddet. Så vores
forslag handler ikke om at gøre tilliden mindre.
Tværtom vil vi tro, at vores forslag kunne højne
tilliden til, at det tilsyn, der er, også er uvildigt
og foregår efter reglerne.
Så vil jeg gerne konstatere, at der ikke er nogen, der har sat spørgsmålstegn ved, om vi må

1863

vedtage dette lovforslag. Altså i modsætning til,
at vi, næsten hver eneste gang vi diskuterer at
gøre noget på det her område, har fået at vide,
at det er i strid med et EF-direktiv, er der ikke
nogen, der har fremført det i denne debat, og
det er jo godt, for forslaget er selvfølgelig i
overensstemmelse med EF-direktivet, og det
fremgår også af bemærkningerne til
lovforslaget.
Og så bare for at runde af:
Jeg er sådan set ikke i tvivl om, at de skiftende ministre, i hvert fald hvis vi er lidt efter dem,
er i stand til at føre tilsyn med Finanstilsynet,
og det har jeg sådan set ikke noget stort behov
for at få lavet om på. Nej, det, jeg har behov for
at få lavet om på, er muligheden for at føre tilsyn med ministrene, for det er jo det, der er det
grundlæggende: Alle de gange vi nu støder ind
i, at det er fortroligt, og det må vi ikke se, er det
ikke bankernes, de finansielle virksomheders,
hensyn, der tænkes på, og det er heller ikke
Finanstilsynet, der tænkes på: nej, det, der tænkes på, er, hvordan det politiske system beskyttes mod at blive kigget efter i kortene.
Som jeg ser det, er det dét, der er baggrunden
for, at det er så umuligt at komme igennem
med at få fuld indsigt i, hvad der foregår. Og
dér er vi jo faktisk i den situation nu, at når vi
ikke har bedre instrumenter, end vi har, så ender det enten med, at vi ingenting kan foretage
os, eller at vi hænger nogle embedsmænd.
Og selv om vi godt nok nogle gange siger, at
så må vi have en undersøgelse af embedsmændene og måske en tjenestemandsdomstol, så har
vi hver eneste gang sagt, at det ikke er for at
kunne hænge nogle embedsmænd, som formentlig bare har gjort det, som de er blevet sat
til at gøre, men for på den måde at kunne få adgang til dokumenter, der kan dokumentere,
hvor ordren kom fra.
Det er jo det, der er det centrale i alle de finansielle skandaler, vi har haft med at gøre:
Spar Nord-sagen, Færøbanksagen, Hafniasagen, Balticasagen, Varde Bank-sagen, sagen
om overbelåningen af skibe. I alle de store sager
har vi hver eneste gang haft det problem: Hvor
kom ordren fra?
I dag ser det ud, som om det er Finanstilsynet
og eventuelt enkelte embedsmænd i Industriministeriet eller Erhvervsministeriet, eller hvad
det nu har heddet på det pågældende tidspunkt, der har gjort det hele på egen hånd.
Lad os bare nævne Færøgruppen, som var
udførende i forbindelse med Færøbankskan-

1864

Torsdag den 3. december 1998 (L 103)

dalen: I dag kan vi tro, at det var den, der på
egen hånd gjorde det hele. Men alle herinde
ved jo godt, at det var det ikke, alle herinde
ved, at der var et politisk mandat bag det. Vi
kan bare ikke få undersøgt, hvem der gav det
politiske mandat, og hvad indholdet var i det
politiske mandat.
Det er jo det, der er kernen i vores forslag: at
vi i virkeligheden ikke så meget vil have lov til
at kigge i Finanstilsynets gemmer, men først og
fremmest vil have fuld adgang til at kigge i
Økonomiministeriets gemmer: Hvad står der
dér om den sag? Hvordan har den sag været
tacklet politisk? Hvem har givet ordren? Hvem
har sagt o.k. til det, man gjorde?
Det er det, vi vil have frem, og det burde der
sådan set være et helt enigt Folketing bag, for
de fleste partier herinde, måske på nær et enkelt, er jo i opposition i nogle perioder, og derfor burde alle partier været interesserede i at få
et instrument, der gør, at man kan kigge en regering efter i kortene.
Så lad det være mit sidste ord: Det vigtigste
for os er ikke at kunne komme til at kigge i
Finanstilsynets gemmer - selv om det også kan
være nødvendigt, hvis noget ligger dér og putter sig - det vigtigste for os er at få et instrument, så Folketinget kan kigge ministeren efter i
kortene.";Frank Aaen
174748;title_name;":
Det er bestemt ikke, fordi jeg ønsker denne debat trukket længere ud, men to ting vil jeg dog
gerne lige sige nu:
Jeg vil minde om, at den tidligere direktør for
Finanstilsynet har været igennem to tjenestemandssager på baggrund af to af de konkrete
sager, der er blevet nævnt flere gange her fra
talerstolen: Spar Nord-sagen og Færøbanksagen, og der har begge gange vist sig ikke at
være grundlag for at føre en tjenestemandssag.
Det andet, jeg gerne vil sige, er, at efter min
vurdering af det lovforslag, der er fremsat, er
det min opfattelse, at det ikke er i overensstemmelse med EU-retten.
(Kort bemærkning).";Marianne Jelved
175380;name_party;":
Man må jo sige, at det er interessant, at vi først
kan få den sidste oplysning frem, efter at jeg et

par gange har rejst spørgsmålet, og at det overhovedet ikke indgik i ministerens oprindelige
afvisning af forslaget. Men her har vi jo så allerede det første skriftlige spørgsmål, vi skal have
stillet: På hvilket grundlag vurderer ministeren,
at det her er i modstrid med EF-direktivet? Og
så må vi jo få svaret skriftligt og tage stilling til
det dér.
Hvad angår de undersøgelser, der har været
af den tidligere direktør for Finanstilsynet, vil
jeg bare sige, at vi om dem har den konklusion
i Enhedslisten, at da de kom på et tidspunkt,
hvor vi ikke var operative i Folketinget, fik vi
ikke taget dem op. Men jeg har tidligere lovet
ministeren, at vi skal have et samråd om dem.
Hermed sluttede h a n d l i n g e n , og lovforslaget
overgik derefter til anden behandling.
Afstemning";Frank Aaen
176301;title_name;":
Jeg foreslår, at lovforslaget henvises til
Erhvervsudvalget. Hvis ingen gør indsigelse,
betragter jeg det som vedtaget. (Ophold). Det
er vedtaget.

Meddelelser fra formanden";Birte Weiss
176509;title_name;":
Der er ikke mere på dagsordenen.
Folketingets næste møde afholdes i morgen,
fredag den 4. december 1998, kl.10.00.
Angående dagsordenen skal jeg henvise til
den dagsorden, der er opslået i salen.
Mødet hævet kl. 14.30";Birte Weiss
