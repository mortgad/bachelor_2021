split;reason;text;value
0;;"4797

2/2 93: Dagsorden

4798

1993 og om, at stedfortræderen må blive indkaldt.
Den første sag på dagsordenen var:
41. møde";
162;Time;"Dagsorden:
1) Spørgsmål om meddelelse af orlov til og indkaldelse af stedfortrædere for følgende folketingsmedlemmer:
Jens Thoft (SF)
Hjortnæs (S).
2) Indstilling fra Udvalget til Valgs Prøvelse.
3) Statsministerens redegørelse for rigets alm indelige stilling og de af regeringen påtænkte foranstaltninger, j f Folketingets forretningsorden §
19, stk. 1 og 2.

Meddelelser fra formanden:";kl. 13.00
563;title_name;"Medlemmer af Folketinget Niels Helveg Petersen (RV), Marianne Jelved (RV), Ole Vig
Jensen (RV) og Kofod-Svendsen (KRF) har
meddelt mig, at de ønsker at nedlægge deres
hverv som medlemmer af Folketinget fra og
med den 2. februar 1993.
Medlem af Folketinget Jens 7hoft (SF) har
meddelt mig, at han ikke vil kunne give møde i
Tinget i mindst 7 dage, hvorfor han anmoder
om orlov, jf. Folketingets forretningsordens §
42, stk. 3, litra a, fra og med den 2. februar og
om, at stedfortræderen må blive indkaldt. Hr.
Jens Thoft (SF) anmoder endvidere om, at orloven fra og med den 9. februar 1993 ændres til
at være orlov af andre grunde, jf. Folketingets
forretningsordens § 42, stk. 3, litra c.
Medlem af Folketinget Hjortnæs (S) har
meddelt mig, at han ikke vil kunne give møde i
Tinget i mindst 7 dage, hvorfor han anmoder
om orlov, jf. Folketingets forretningsordens §
42, stk. 3, litra a, fra og med den 8. februar

1) Spørgsmål om meddelelse af orlov til og indkaldelse af stedfortrædere for følgende folketingsmedlemmer:
Jens Thoft (SF)
Hjortnæs (S).";Formanden
1626;title_name;"Medlem af Folketinget Jens Thoft (SF) har
søgt om orlov fra den 2. februar 1993 i henhold
til forretningsordenens § 42, stk. 3, litra a, jf.
stk. 5, på grund af midlertidig udsendelse i offentligt hverv. Hr. Jens Thoft (SF) har endvidere anmodet om, at orloven fra den 9. februar
1993 ændres til orlov i henhold til forretningsordenens § 42, stk. 3, litra c.
Medlem af Folketinget Hjortnæs (S) har søgt
om orlov fra den 8. februar 1993 i henhold til
forretningsordenens § 42, stk. 3, litra a, jf. stk.
5, på grund af sygdom.
Hvis ingen gør indsigelse, vil jeg betragte det
som vedtaget, at der meddeles de pågældende
orlov som ansøgt, og at stedfortræderne indkaldes som midlertidige medlemmer. (Ophold). Det er vedtaget.
Den næste sag på dagsordenen var:
2) Indstilling fra Udvalget til Valgs Prøvelse.
Forhandling";Formanden
2461;name_party;":
Som ordfører for Udvalget til Valgs Prøvelse
skal jeg gøre indstilling om godkendelse af 4
stedfortrædere som ordinære medlemmer af
Folketinget i stedet for hr. Niels Helveg Petersen, hr. Ole Vig Jensen, fru Marianne Jelved og
hr. Kofod-Svendsen, der som netop meddelt af
formanden har nedlagt deres mandater fra og
med i dag.
Hr. Niels Helveg Petersen er valgt i Fyns
Amtskreds, og 1. stedfortræder for Det Radikale Venstre i denne amtskreds, seminarielærer Dorit Myltoft Andersen, har meddelt, at hun
er villig til at overtage det mandat, der er ledigt
fra i dag.

4799

2/2 93: Indstilling fra Udvalget til Valgs Prøvelse";Jens Jørgensen
3107;title_name;"Hr. Ole Vig Jensen er valgt i Vestsjællands
Amtskreds, og 1. stedfortræder for Det Radikale Venstre i denne amtskreds, lærer Vibeke
Grønbæk, har meddelt, at hun er villig til at
overtage det mandat, der er ledigt fra i dag.
Fru Marianne Jelved er valgt i Nordjyllands
Amtskreds, og 1. stedfortræder for Det Radikale Venstre i denne amtskreds, husmand
Hans Larsen-Ledet, har meddelt, at han er villig til at overtage det mandat, der erledigt fra i
dag.
Hr. Kofod-Svendsen er valgt i Københavns
Amtskreds, og 1. stedfortræder for Kristeligt
Folkeparti i denne amtskreds, lærer Merethe
Due Jensen, har meddelt, at hun er villig til at
overtage det mandat, der er ledigt fra i dag.
Endvidere har Folketinget vedtaget at meddele orlov til 2 medlemmer af Folketinget og at
indkalde stedfortræderne.
Jeg skal derfor gøre indstilling om, at stedfortræderne godkendes som midlertidige medlemmer af Folketinget.
Hr. Jens Thoft er valgt i Århus Amtskreds,
og i anledning af hans orlov fra og med den 2.
februar 1993 indkaldes 1. stedfortræder for Socialistisk Folkeparti i denne amtskreds, lektor
Aage Frandsen.
Hr. Hjortnæs er valgt i Århus Amtskreds., I
anledning af hans orlov indkaldes fra og med
den 8. februar 1993 2. stedfortræder for Socialdemokratiet i denne amtskreds, postvagtmester Hugo Sørensen, idet 1. stedfortræder, lærer
Peter Christensen, allerede er indtrådt som
midlertidigt medlem i anledning af fru Pernille
Forchhammers orlov. Et eventuelt ophør af fru
Pernille Forchhammers orlov vil berettige lærer Peter Christensen til at fortsætte som midlertidigt medlem under hr. Hjortnæs' orlov.
Udvalget til Valgs Prøvelse har i et møde i
dag behandlet disse sager, og jeg kan herefter
på udvalgets vegne afgive følgende:
Indstilling
i. Seminarielærer Dorit Myltoft Andersen
godkendes som ordinært medlem fra og med
den 2. februar 1993.
2. Lærer Vibeke Grønbæk godkendes som ordinært medlem fra og med den 2. februar 1993.
3. Husmand Hans Larsen-Ledet godkendes
som ordinært medlem fra og med den 2. februar 1993.

4800

4. Lærer Merethe Due Jensen godkendes som
ordinært medlem fra og med den 2. februar
1993.
5. Lektor Aage Frandsen godkendes som midlertidigt medlem fra og med den 2. februar
1993.
6. Postvagtmester Hugo Sørensen godkendes
som midlertidigt medlem fra og med den 8. februar 1993.
Hermed sluttede forhandlingen.
Afstemning
Udvalgets ovennævnte indstilling
vedtoges enstemmigt med 141 stemmer.
Den sidste sag på dagsordenen var:
3) Statsministerens redegørelse for rigets almindelige stilling og de af regeringen påtænkte foranstaltninger, jf. Folketingets forretningsorden § 19,
stk. 1 og 2.";Jens Jørgensen
5754;title_name;":
Det danske samfund er i grunden et godt
samfund for de fleste, faktisk et af de bedste i
verden. Det mener vi selv i Danmark, det anerkender de fleste ude omkring, og det bekræfter
internationale sammenligninger.
De fleste mennesker i Danmark har. fortsat
et godt grundlag for et trygt udviklende liv
med mange muligheder, men ser vi blot lige
neden under overfladen, er det ikke tiden for
skønmaleri af vor situation, for det er samtidig
et samfund i arbejdsløshed, i utryghed for
mange, der føler sig udenfor, i usikkerhed hos
mange, der har arbejde, over for, hvorvidt de
nu kan bevare jobbet. Hvordan sikrer vi fortsat
vor velfærd, sociale tryghed, uddannelse og
jobmuligheder for de unge og tryghed i alderdommen?
Det er en ny tid og en forandringens tid, som
både skaber usikkerhed og helt nye muligheder for os alle. Verden omkring os har på få år
forandret sig dramatisk på både godt og ondt.
Kold krig er afløst af borgerkrige og uro, men
også af nye muligheder for en fredeligere udvikling. Gensidig økonomisk afhængighed påvirker os, men skaber også muligheder for en
ny velfærd gennem samarbejde over grænserne i Europa.

4801

(301)
2/2 93: Statsministerens redegørelse i henhold til forretningsordenen § 19, stk. 1 og 2";Nyrup Rasmussen
7010;title_name;"Vi skal igennem store forandringer i de kommende år. Det er afgørende, at der nu lægges
en stabil kurs herfor uden hovsaløsninger og
kortsigtede indgreb. Alle skal kunne følge
med, være med og føle sig trygge ved, at tingene bevæger sig i den rigtige retning. Forandring skal vende usikkerhed til sikkerhed gennem en rolig, velovervejet indsats for at skabe
et mere dynamisk, mere menneskeligt og mere
miljøvenligt samfund. For at løse denne opgave vil regeringen først og fremmest sætte kræfterne ind på seks hovedområder.
For det første vil regeringen sammen med
Folketinget skabe tillid til og respekt for vores
folkestyre. Der må i befolkningen ikke kunne
herske den ringeste tvivl om, at lovgivningen
og dens forvaltning foregår på en betryggende
måde.
For det andet vil regeringen gøre alt, hvad
der står i dens magt, for at vende den dybt foruroligende stigning i arbejdsløsheden: situationen er desværre blevet værre siden de seneste prognoser. Så meget vigtigere er det, at
regeringens program for at få gang i beskæftigelsen bliver gennemført samtidig med initiativerne i EF for vækst og beskæftigelse.
For det tredje er det afgørende for regeringen at fastholde Danmark som et aktivt og engageret medlem af EF. Det er ganske simpelt
forudsætningen for vores velfærd. Regeringen
vil derfor i den kommende tid arbejde intenst
for at opnå befolkningens tilslutning til den
løsning, der i Edinburgh blev fundet på Danmarks forhold til EF. Det klare mål er et ja ved
folkeafstemningen.
For det fjerde vil alle regeringens initiativer
være præget af, at gode vilkår for erhvervslivet
er en afgørende forudsætning for, at vi igen
kan få gang i beskæftigelsen. Nøgleordet for
regeringen vil være at skabe en bedre sammenhæng i indsatsen for at styrke erhvervslivets
konkurrenceevne i bredeste forstand.
For det femte skal hensynet til miljøet systematisk inddrages fra starten, når de politiske
beslutninger træffes. For regeringen er der ikke
en modsætning mellem samfundsøkonomi og
miljø, og der skal findes løsninger, som tilgodeser både miljø og beskæftigelse.
For det sjette vil regeringen sætte al kraft ind
på at sikre, at den nye omstilling i samfundet
ikke efterlader grupper af befolkningen som
udstødte overladt til sig selv. Regeringen vil

4802

ganske enkelt ikke acceptere, at folk i dagens
Danmark kan være henvist til at leve på gader
og banegårde, at gamle mennesker sygner hen
af ensomhed og mangel på omsorg, eller at
mennesker med psykiske problemer får lov at
sejle deres egen sø, og det er en opgave, som
skal klares, hvis vi skal være vores samfund bekendt.
Det parlamentariske grundlag, som den nye
regering har, giver mulighed for både handlekraft og langsigtede løsninger, men selv om regeringen har et klart flertal bag sig, vil vi lytte
til andre partier. Vi vil være åbne, og vi vil søge
det bredest mulige samarbejde, og derfor skal
regeringens åbenhed over for samarbejde ikke
kun gælde de øvrige partier i Folketinget. Regeringen lægger afgørende vægt på, at befolkningen bliver draget så aktivt ind i det politiske
arbejde som overhovedet muligt og vil derfor
holde tæt kontakt til kommunerne, erhvervslivet, arbejdsmarkedet, de folkelige bevægelser
og andre dele af samfundet. Men den vil samtidig være sig meget bevidst, at der er grupper i
samfundet, som ikke er repræsenteret af stærke interesseorganisationer, og det gælder ikke
mindst nogle af de svageste grupper, som sjældent eller aldrig taler mest højrøstet. Regeringen føler en stærk forpligtigelse til at lytte til
og inddrage alle grupper i samfundet: der skal
være plads til alle og brug for alle.
Regeringen vil bruge al den nødvendige
energi på kampen mod arbejdsløsheden. Opgaven er så omfattende, at den ikke kan løses
på kort tid: det er en vedholdende, sammenhængende indsats på alle betydningsfulde områder, der skal til.
Det fremgår desværre af den konjunkturoversigt, som regeringen udsender i morgen, at
væksten i 1993 bliver betydelig lavere end hidtil ventet. Der er mange ubehagelige tegn på, at
vi risikerer at blive fanget i ny stagnation, som
stækker vore manøvremuligheder: et stort underskud i offentlige finanser, stigende arbejdsløshedstal, faldende indtjeningsevne i erhvervene, mangel på udenlandske investeringer i
Danmark og en for lille indsats vedrørende
forskning og udvikling. Hertil skal lægges en
stigende social polarisering, som følger direkte
af den store og stigende ledighed. Opbygningen af en social undergruppe i Danmark udgør
et stadig voksende menneskeligt og samfundsmæssigt problem, som vi med det samme må
tage fat på.

4803

2/2 93: Statsministerens redegørelse i henhold til forretningsordenen § 19, stk. 1 og 2";Statsministeren
11687;title_name;"Tendensen til social polarisering forstærkes
af det uddannelsesmæssige efterslæb. Vi skal i
gang med en omfattende dygtiggørelse og efteruddannelse af de mange, der alene har folkeskolen som baggrund, for netop denne gruppe er hårdest ramt af ledighed eller mest udsat
for at miste jobbet. Vi skal samtidig gennemføre en fornyelse nedefra for de nye ungdomsårgange og derfor også en reform af folkeskolen,
som giver alle børn muligheder for indlæring
og personlig udvikling ud fra egne evner.
Ledigheden er steget med knap 10.000 alene
i november og december, og med 330.000 ledige ved årsskiftet sætter vi en sørgelig rekord.
Desværre er hovedresultatet af regeringens nye
vurdering, at ledigheden i 1993 bliver højere
end i 1992: årsagerne hertil skal søges i både
internationale og hjemlige forhold.
At ændre denne udvikling kræver politisk
nytænkning, nyvurdering af Danmarks økonomiske og industrielle vilkår og de nye initiativer, der er nødvendige. Vi vil benytte vort EFformandskab til at samarbejde med andre lande om at trække Europa ud af lavvækstfælden.
Hvis vi i fællesskab sætter denne opgave øverst
på dagsordenen, er der større chancer for, at
det lykkes.
I Danmark skal vi styrke vort produktionsgrundlag, vor konkurrenceevne, og vi skal vedholdende dygtiggøre os. Regeringen vil gennemføre en reform af uddannelses- og arbejdsmarkedspolitikken. Vi vil omlægge skattesystemet, og vi foreslår en mere aktiv og dynamisk
erhvervspolitik. Men vi skal samtidig fastholde
vore økonomiske styrkepositioner: fastkurspolitikken, betalingsbalanceoverskuddet og lavinflationen skal videreføres. Statens underskud skal nedbringes, og derfor skal det samlede offentlige forbrug fastholdes på en klart lavere stigningstakt end væksten i samfundet. I
nedgangstider skal arbejdsløsheden modvirkes
gennem en fremrykning af offentlige investeringer, mens der til gengæld sker en dæmpning
af aktiviteten i opgangstider. Den linie skal
bære samarbejdet mellem stat og kommuner i
den økonomiske politik. Vi skal arbejde sammen, vi skal igangsætte sammen, og det er
sund fornuft, da det på såvel kort som lang sigt
vil fremme fornyelse, vækst og beskæftigelse.
Det er regeringens mål, at vi de næste 3-5 år
fremrykker investeringer i infrastruktur i størrelsesordenen 10-15 mia. kr. Der skal være tale

4804

om rentable og miljømæssigt forsvarlige investeringer, som år for år fastlægges i et positivt
samarbejde mellem staten og kommunerne, ligesom der også på bygge- og boligområdet er
store muligheder for at øge aktiviteteten. Regeringen vil tage initiativ til, at finansloven for
1993 udnyttes fuldt ud på dette område, og
indsatsen skal forstærkes i forslaget til finanslov for 1994. Der skal gives økonomisk tilskyndelse til byfornyelse og boligforbedring, som
sparer på energien og tager hensyn til miljøet,
og rammerne for byggeeksporten skal fortsat
forbedres, også i forhold til de østeuropæiske
markeder.
Den økonomiske politik handler i sidste ende om menneskelige værdier: miljø og holdbar
økonomi er jo ikke modsætninger, men hinandens forudsætninger. Derfor skal der arbejdes
med et grønt nationalregnskab, og der skal foretages vurderinger af miljømæssige konsekvenser ved ny lovgivning og investeringsprogrammer. Gradvis indførelse af nye grønne afgifter kan i sammenhæng med omlægningen af
skattesystemet understøtte miljøansvarligheden såvel i virksomhederne som hos forbrugerne. Anvendelse af miljøvenlig teknologi skal
fremmes, og der skal ske en konsekvent opfølgning af de vedtagne miljøhandlingsplaner.
Regeringen indbyder alle til at samarbejde
om, hvordan vi på samme tid kan få bugt med
dårligt miljø og høj arbejdsløshed. Indbydelsen gælder kommuner, amter, virksomheder,
foreninger og organisationer, men er i virkeligheden rettet til hver eneste af os. Vi kan ikke
undvære én eneste idé, når vi tænker på vores
fælles fremtid, hvor vi skal sikre et grønt Danmark og rigtigt arbejde til de ledige: et godt
miljø giver gode job.
Det er en hovedopgave for regeringen at sikre gode arbejdsvilkår for erhvervslivet, så erhvervene får mulighed for at skabe reelle nye
job. Nøgleordene vil være aktiv indsats, nye
samarbejdsformer og bedre sammenhæng i
indsatsen. Indgåelse af ansvarlige overenskomster vil medvirke til at forbedre konkurrenceevnen samt styrke vækst og beskæftigelse. Regeringen er sikker på, at arbejdsmarkedets parter er meget bevidste herom, men også
regeringen vil gøre sin del af arbejdet for at
styrke erhvervenes konkurrenceevne i bredeste
forstand: det vil faktisk blive det bærende i regeringens arbejdsmetode.

4805

2/2 93: Statsministerens redegørelse i henhold til forretningsordenen § 19, stk. I og 2";Statsministeren
16359;title_name;"Det er regeringens målsætning at styrke koordineringen af erhvervspolitikken for så vidt
angår alle sider af konkurrenceevne, erhvervsfremme og erhvervsstøtteordninger. Regeringen vil foretage nyvurderinger af de erhvervsmæssige konsekvenser af ny lovgivning og vil
forøge indsatsen for at tiltrække udenlandske
investeringer til Danmark. De små og mellemstore virksomheder spiller jo en særlig rolle for
mulighederne for at øge beskæftigelsen, og
netværkssamarbejdet mellem virksomhederne
skal moderniseres og fremmes til fuldt at modsvare 1990'ernes krav: det nye program for viden og kvalitet skal bidrage hertil.
Regeringen vil nøje vurdere, om garantiordningen for pengeinstitutternes udlån til mindre
virksomheder sikrer tilstrækkelig adgang til lånefinansiering: vi vil videre overveje andre
muligheder for at forbedre finansieringsvilkårene for visse typer fremtidsinvesteringer, og vi
må styrke erhvervslivets udviklingsevne. Der
skal etableres kanaler for at omsætte forskningsresultater i produktion, der skal ske en
høj grad af koordination af de offentlige forskningsbevillinger, og regeringens forskningspolitiske redegørelse vil som noget nyt vurdere
den teknologiske udvikling og konsekvenserne
heraf for samfundsudviklingen. Vi vil åbent tage fat på de dilemmaer, der præger vores tid,
mellem den ny teknologis økonomiske nødvendighed og de etiske og menneskelige hensyn og mellem forandringer til moderne avanceret produktionsteknologi og menneskelige
og sociale hensyn. Arbejdet i Det Etiske Råd
og en åben debat og grundig analyse af nye
forskningsresultater vil for regeringen være
grundlaget for at slå bro over modsætningerne
på et etisk holdbart grundlag.
Regeringen foreslår, at samspillet mellem
den offentlige og den private sektor skal forbedres : de skal samarbejde og ikke modarbejde. I et dynamisk samspil kan fælles ressourcer
og viden udnyttes til gavn for hele samfundet.
Det kræver en fordomsfri opblødning af grænsen mellem den offentlige og den private sektor: både offentlige og private virksomheder
skal kunne konkurrere på lige og fair vilkår, og
private virksomheder skal inddrages som samarbejdspartnere i den offentlige sektor. Der
skal være mulighed for fælles initiativer, selskaber og udviklingsprojekter.

4806

Som en nyskabelse i den regionale erhvervspolitik vil industriministeren tage initiativ til at
etablere en særlig rådgivning for kriseramte regioner, så der skabes grundlag for fornyet
vækst. Regeringen vil arbejde for samarbejdsprojekter mellem offentlige og private, bl.a. på
søfartsområdet og i form af systemeksport.
Ideer, systemer og produkter, der er udviklet i
tilknytning til den offentlige service, skal i
langt højere grad gøres til eksportvarer ved
bedre samordning af produktudvikling og
markedsføring.
GATT-aftalen og ændringer i EF's landbrugs- og fiskeripolitik stiller de primære erhverv og forædlingsindustrierne over for store
udfordringer, men der vil også vise sig muligheder for nye markeder. Erhvervene skal støttes i denne vanskelige omstillingsproces, der
også må gå i retning af større hensyntagen til
miljøet. Særligt gældstyngede fiskere og landmænd skal have bedre muligheder for at løse
deres problemer.
Turismen bidrager også til at præge Danmarks ansigt udadtil. Turisterhvervene har
vældige udviklingsmuligheder, bl.a. i samspil
med kulturen. Regeringen lægger stor vægt på,
at der skabes flere arbejdspladser på dette område : der er faktisk store uudnyttede muligheder herfor.
I kampen mod arbejdsløsheden vil regeringen gennemføre en reform af både arbejdsmarkeds- og uddannelsespolitikken. Adgangstegnet til arbejdsmarkedet er i dag mere end nogen sinde uddannelse. Den hastige samfundsudvikling betyder, at efter- og videreuddannelse bliver stadig vigtigere både for de beskæftigede og for de arbejdsløse. Regeringen vil gennemføre en voksen- og efteruddannelsesreform, der har som mål at skaffe 60.000 nye arbejdspladser i efteruddannelserne inden år
2000. Regeringen vil med udgangspunkt i Socialkommissionens anbefalinger og på baggrund af det lovforslag om erhvervsuddannelser, der allerede er fremsat, etablere en tredje
adgangsvej til erhvervsuddannelser for de mere praktisk orienterede unge.
Regeringen ønsker også at forhandle om en
forbedring af ordningerne om orlov og jobrotation. Børnefamilierne skal have bedre vilkår,
og der skal gives bedre mulighed for, at man
kan dygtiggøre sig på selvvalgt uddannelse.

4807

2/2 93: Statsministerens redegørelse i henhold til forretningsordenen § 19, stk. 1 og 2";Statsministeren
20893;title_name;"Regeringen lægger åbent op til en generel
arbejdsmarkedsreform, hvor der er klare rettigheder og pligter, og hvor man i højere grad
tager udgangspunkt i de lediges behov. Ændringerne skal gennemføres uden at forringe
ydelserne til de ledige, og regeringen ønsker, at
løntilskudsordningerne anvendes mere fleksibelt med vægt på støtte til nye, reelle arbejdspladser og en mere konstruktiv fordeling af det
arbejde, vi har. Initiativet til aktiveringsindsatsen bør tages af de lokale og regionale myndigheder. De regionale arbejdsmarkeder skal tildeles en rammebevilling og gives mulighed for
at indgå aftaler om jobrotation, hvor beskæftigede får efteruddannelse og ledige får job.
Den helt nye arbejdsmarkedspolitik skal
medføre, at finansieringen af arbejdsmarkedsindsatsen gradvis omlægges til generelle lønafhængige bidrag fra alle erhvervsaktive og arbejdsgivere. Dette skal ske i sammenhæng
med en ændring i skattesystemet, og samtidig
er det tanken at opdele det samlede bidrag i ét
til dagpengeudgifter og et andet, der finansierer den aktive arbejdsmarkedspolitik, medfinansierer voksen- og efteruddannelse, orlovsordninger m.v. Størrelsen af de årlige bidrag
fastsættes i forbindelse med finansloven som
led i den økonomiske politik og under fuld
hensyntagen til konkurrenceevnen i vore virksomheder og naturligvis også til beskæftigelsens udvikling.
Når vi så ser på beskæftigelsessituationen,
er det ikke sandsynligt, at de traditionelle erhverv kan styrkes så meget, at det i sig selv kan
sikre fuld beskæftigelse igen. Regeringen lægger derfor stor vægt på at undersøge, hvad der
kan gøres for at skabe flere job på serviceområdet: behovet herfor er stort, og mange muligheder ligger ligefor. Ud over reparation og
vedligeholdelse kan man som eksempler nævne en større bemanding af vore S-togs-stationer og banegårde, mere servicepersonale i offentlige institutioner og på museer, medhjælp
til renholdelse af offentlige veje, pladser, parker og rekreative områder samt nye job også i
forretninger.
Regeringen vil skabe arbejdspladser på utraditionelle områder. Også her kan som eksempler nævnes støtte til aktiviteter inden for idræt,
kultur, folkeoplysning, miljøaktiviteter, socialt
arbejde i foreninger, humanitære og kirkelige
organisationer. Alt dette skal sættes i en for-

4808

nuftig ramme, velafgrænset og fungerende side
om side med beskæftigelsen i den øvrige private og den offentlige sektor. Der bør findes særlige løsninger for de grupper, der ikke har fuld
arbejdsevne, og som derfor ikke står til rådighed for arbejdsmarkedet. Regeringen vil overveje, hvordan disse grupper kan påtage sig
mindre arbejdsopgaver, uden at der foretages
en modregning i deres overførselsindkomst.
Regeringen er fast besluttet på over en årrække at gennemføre omlægninger af skatter
og afgifter, som kan nedbringe skatten af arbejdsindkomster. Det, som regeringen lægger
op til, er ordentligt gennemarbejdede trinvise
omlægninger, som skal gennemføres i en takt,
der sikrer familiernes og virksomhedernes
økonomi.
Slutresultatet vil efter en årrække være et
skatte- og afgiftssystem, som hænger sammen,
som bekæmper spekulanternes forsøg på at
undgå en beskatning, som præmierer dem, der
beskytter vort miljø og skaber beskæftigelse,
og som skaber større enkelhed, overskuelighed
og bedre retssikkerhed for den enkelte borger.
Det er vigtigt for regeringen at understrege,
at vi taler om en veltilrettelagt, gennemtænkt
proces, der giver en retfærdig fordeling og respekterer de klare løfter, som i regeringsgrundlaget er afgivet til vore virksomheder. Omlægningen må ikke forringe det samlede økonomiske grundlag for de enkelte familier i egen bolig.
Det er regeringens opfattelse, at der er
stærkt behov for at genskabe borgernes tillid
til skattesystemet. Det er i dag en udbredt opfattelse i befolkningen, at blot man har råd til
at købe en god skatterådgiver, bestemmer man
stort set selv, hvad skattens størrelse skal være.
Regeringens initiativer skal medvirke til at
genskabe tilliden til, at vi har et retfærdigt
skattesystem i Danmark, hvor den kommunale
udligning og ligning er effektiv.
Gennem den senere tid har der været en diskussion om retsvæsenets forhold. Regeringen
vil tage initiativ til en grundig vurdering af hele
dette område. Regeringen vil således hurtigst
muligt nedsætte et udvalg, der bl.a. skal se på
spørgsmålet om dommeres udnævnelse, uddannelse og rekruttering på et bredere grundlag.
Endvidere har regeringen positivt noteret
sig, at der er vist interesse for at oprette et lov-

4809

2/2 93: Statsministerens redegørelse i henhold til forretningsordenen § 19, stk. l og 2";Statsministeren
25530;title_name;"råd. Oprettelsen af et sådant rådgivende organ
for Folketinget er naturligvis et spørgsmål,
som først og fremmest må behandles og afgøres af Folketinget selv. Regeringen indgår gerne i et samarbejde med Folketinget om den
nærmere udformning af reglerne herom, og vi
vil yde al den bistand, som Folketinget måtte
finde ønskelig.
Et helt centralt punkt i regeringens politik
er, at vilkårene for de svageste grupper forbedres: regeringen vil ikke acceptere, at samfundets svageste lades i stikken. Regeringen vil
derfor udarbejde en samlet handlingsplan for
en indsats, der forebygger, at stadig flere ender
i ensomhed, social nød og hjemløshed. Ikke
mindst i den sociale sektor gælder reglen om,
at hurtig hjælp er dobbelt hjælp. Derfor skal
der satses på forebyggelse. Vi vil se på alkoholog narkopolitikken, på kriminalforsorgen og
på andre områder. Regeringen vil iværksætte
nye forsøg med nye boligtyper, hvortil der
knyttes omsorg, hjælp og aktiviteter. De mest
sårbare grupper i vores land skal have relevante tilbud og ikke blot overlades til sig selv i
isolation og personligt forfald.
For at forebygge sociale problemer og øge
livskvaliteten skal familien som enhed have de
bedst mulige betingelser. Regeringens målsætning er at give forældre og børn mere tid sammen, samtidig med at begge forældre kan bevare tilknytningen til arbejdsmarkedet. Regeringen vil desuden se på børnefamiliernes økonomiske vilkår i sammenhæng med de kommende skattereformforhandlinger.
Regeringen finder det ikke rimeligt, at et stigende antal børn og unge bliver holdt uden for
fællesskabet. Det er uacceptabelt i vort velfærdssamfund at se gadebørn i storbyerne. For
de svage og for de sårbare grupper skal der
derfor opbygges minimumsrettigheder, som
sikrer den omsorg, man ud fra medmenneskelige og sociale hensyn må kræve, uanset hvor
man bor.
Ved forhandlinger med kommunerne vil regeringen tage udgangspunkt i, at der ydes en
service, som svarer til disse minimumsrettigheder. Et nyt og forenklet kommunalt udligningssystem kan give en økonomisk tilskyndelse i den forbindelse.
Den offentlige sektor stilles over for krav om
omstilling og fornyelse. Sådan er det her, og
sådan er det også i den private sektor. Vi har

4810

stadig væk en god offentlig sektor i Danmark
især i kraft af dygtige og engagerede medarbejdere. De offentlige institutioner har en effektivitet, som mange i udlandet misunder os.
Den offentlige service skal yde bedst muligt
i overensstemmelse med borgernes behov og
yde sin service så effektivt og billigt som muligt. Der skal gøres op med kassetænkning, så
det undgås, at borgerne får en dårlig og for dyr
service, blot fordi nogle derved kan opnå, at en
anden kasse skal betale.
Ventetiderne ved børnepasning og ældreomsorg skal nedbringes, og på sundhedsområdet
vil regeringen gradvis nedbringe ventetiderne
for hospitalsbehandling. Der er opnået en forståelse med amterne om at gøre en indsats for
at udvide operationskapaciteten i 1993, og aftaler for 1994 skal fremskynde denne politik.
Kortere ventetider skal også omfatte behandling af klager fra patienter. Regeringen
finder det påkrævet, at der fastlægges etiske
rammer for anvendelse af teknologi på hele
sundhedsområdet, netop med udgangspunkt i
Etisk Råds grundprincipper.
Kvalitet og folkelig deltagelse skal være målene for regeringens kulturpolitik. Blandt regeringens initiativer er, at Statens Kunstfond skal
styrkes fra 1994, og Kulturfonden skal videreføres. Nye kulturhuse skal være klar til Kulturby '96-arrangementet, samtidig med at kulturbytanken udbredes til hele Danmark. Vilkårene for dansk film skal forbedres, og der skal
tages initiativer for dansk musikliv.
Endelig ønsker regeringen at fremme de
kunstneriske uddannelser, og jeg vil gerne understrege, at regeringen også ser idrætten, både breddeidrætten og den mere professionelt
orienterede idræt, som en central del af vores
kulturpolitik.
Som det er fremgået, vil regeringen tage en
lang række initiativer på indenrigspolitikkens
forskellige områder. Vi er fulde af virkelyst, og
vi ser mange presserende opgaver foran os.
Har vi så råd til at give Danmark en ny start,
kunne man spørge. Ja, det har vi faktisk. Men
mange af de opgaver, vi jo nu tager fat på, er
ikke nye. Det nye er, at vi vil håndtere dem
anderledes, at vi vil se på dem med friske øjne,
og at vi vil fremlægge nye ideer til deres løsning.
Samtidig er vore forslag præget af ønsket om
at bruge de forhåndenværende ressourcer på

4811

2/2 93: Statsministerens redegørelse i henhold til forretningsordenen § 19, stk. I og 2";Statsministeren
30099;title_name;"en anden og bedre måde. Midlerne til de arbejdsløse skal bruges aktivt og igangsættende
frem for som passiv udbetaling af dagpenge.
Og jeg vil gerne understrege, at regeringens
initiativer til stadighed vil holde sig inden for
rammerne af den ansvarlige udgiftspolitik, sådan som jeg har redegjort for den.
Jeg ved godt, at der i Folketinget og i befolkningen - hvad der ikke er noget unaturligt i er forskellige opfattelser af, hvordan det danske samfund bør udvikle sig. Det giver anledning til megen og livlig debat. Sådan skal det
være.
Ser vi os selv i forhold til andre lande, er
Danmark jo i grunden et uhyre stabilt land,
hvor den politiske tradition er gennemført fredelig.
Verden omkring os har forandret sig, og det
præger i høj grad vores egen situation. En meget stor del af det danske samfunds problemer
kan i dag kun løses effektivt gennem internationalt samarbejde. Det understreges vel mere
end så meget andet af det sidste halve års valutauro.
Lad mig bruge netop valutauroen som det
væsentligste eksempel til at slå fast, så det ikke
kan misforstås, at regeringen holder fast ved
økonomisk og politisk stabilitet, men det må
nødvendigvis også være ensbetydende med et
stærkt internationalt samarbejde.
I den forbindelse er Danmarks medlemskab
af EF helt afgørende. Grundlaget for Danmarks deltagelse i EF-samarbejdet er det nationale kompromis om »Danmark i Europa«.
Jeg vil gerne slå fast, at regeringen vil videreføre den nye Europapolitik, som et stort flertal
i Folketinget, bestående af syv partier, står
bag.
Dette klare og utvetydige signal om en fortsat klar linje i Europapolitikken vil jeg gerne
sende både til vore EF-partnere og til andre
lande, som netop nu i særlig grad har søgelyset
rettet mod os. Regeringen agter snarest muligt
at fremsætte forslag til lov om Danmarks tiltrædelse af Edinburgh-afgørelsen om Maastrichttraktaten. Regeringen vil drøfte tidspunktet for den kommende folkeafstemning med de
politiske partier bag »Danmark i Europa«:
faktisk har jeg indbudt til et møde allerede i
morgen, og jeg håber, at vi kan nå hurtige beslutninger herom.

4812

Denne folkeafstemning bliver afgørende for
Danmarks fremtidsudsigter. Derfor er det meget vigtigt, at der gøres et aktivt oplysningsarbejde, og at der skabes den bredest mulige offentlige debat om sagen. Regeringen vil lægge
et stort arbejde i at løse denne opgave.
Hånd i hånd med dette vil vi sammen med
de øvrige partier skabe større åbenhed i Folketingets arbejde med EF-politikken og et bedre
samvirke mellem Markedsudvalget og de øvrige faste udvalg.
Danmark har netop nu formandskabet i EF
med de byrder og de muligheder, som det indebærer. Her ligger en af den nye regerings
største og vigtigste arbejdsopgaver i de kommende måneder.
I forbindelse med det danske formandskab
lægger regeringen afgørende vægt på, at EFlandene gør en stærkere fælles indsats for at
øge beskæftigelsen. Vi vil tage initiativer, som
også inddrager vore vigtigste partnere uden for
EF. Således kan jeg oplyse, at der i april arrangeres et møde mellem EF- og EFTA-landenes
økonomi- og finansministre for at diskutere,
hvilke initiativer denne kreds af lande kan tage
for at få flere i arbejde.
Vi vil også på EF's vegne, når tiden kommer,
tage kontakt til den nye amerikanske administration for at få den bedst mulige samordning,
når det gælder strategierne for vækst og beskæftigelse - det emne, som også præsident
Clinton er så optaget af.
Inden for rammerne af det danske formandskabs arbejdsprogram vil regeringen gøre en
særlig indsats for større åbenhed, nærhed og
demokrati i EF's beslutningsproces. Vi vil styrke miljøpolitikken, vi vil bidrage til en hurtig
og positiv afslutning af forhandlingerne om
optagelse af de nordiske lande og Østrig i EF.
Endelig er det et hovedmål at nå et tilfredsstillende resultat af GATT-forhandlingerne
om friere handel i verden.
Samtidig med at der føres forhandlinger om
at få bl.a. Sverige, Finland og Norge med i EF,
skal det nordiske samarbejde udbygges.
Grundlaget for dette er de nordiske statsministres beslutninger under Nordisk Råds session
i Århus i november sidste år.
Men den største og vanskeligste opgave i de
kommende år bliver imidlertid at knytte det
tidligere delte Europa sammen igen. Omstillingsprocesserne i Østeuropa er en skæbne-

4813

2/2 93: Statsministerens redegørelse i henhold til forretningsordenen § 19, stk. 1 og 2";Statsministeren
34494;title_name;"kamp, hvis udfald også bliver bestemmende
for vor egen fremtid. Derfor skal der investeres
mange ressourcer både politisk og økonomisk
i forhold til disse lande.
Som et led i denne indsats indbyder Danmark til en konference i april med deltagelse af
EF-landene, EFTA-landene og østeuropæiske
lande. Her vil vi drøfte Østeuropas økonomiske udvikling og mulighederne for yderligere
integration med Vesteuropa.
I vores del af Europa ligger der en vigtig opgave i at udnytte Øst-Vest-samarbejdet inden
for rammerne af Østersørådet. På længere sigt
er målet for dette samarbejde at gøre Østersøregionen til et af Europas økonomisk bæredygtige vækstcentre.
For første gang siden Anden Verdenskrig er
der desværre igen krig i Europa. Endnu en
gang oplever vi en fanatisme og en brutalitet,
som vi havde troet at europæere som civiliserede folk for længst havde lagt bag sig. Endnu en
gang ser vi koncentrationslejre - denne gang i
det tidligere Jugoslavien.
Almindelig menneskelig anstændighed byder os, at vi ikke ser passivt til. Sammen med
andre lande skal vi gøre alt for at finde en løsning på konflikten, og vi skal hjælpe de mennesker, der ikke har haft anden udvej end at
flygte. I mange situationer hjælper man bedst
flygtningene så tæt på deres hjemegn som muligt, men det er ikke altid, at man her og nu kan
klare tingene på den måde. Det gælder også i
forhold til flygtningene fra Bosnien-Hercegovina.
Vi må være indstillet på at tage imod en del
af flygtningene her i Danmark. Regeringen vil
derfor udarbejde en handlingsplan for at sikre,
at det sker på en ordentlig måde, så der bliver
taget hensyn til både flygtningene og den lokale befolkning, der jo skal tage imod dem. Regeringen ønsker at aflaste de kommuner, der har
mange flygtninge og indvandrere, bl.a. ved at
tilstræbe en rimelig geografisk spredning af
asylcentrene. Vi ønsker samtidig, at lokalbefolkningen inddrages i at skabe ordentlige
rammer for flygtningene.
Men flygtningeproblemet er et globalt problem. Regeringen vil arbejde videre med tanken om at nedsætte en europæisk flygtningekommission for at få en mere effektiv koordinering af de europæiske landes flygtningepolitik. Det kan ikke være rimeligt, at der stadig er

4814

lande, der næsten ikke tager imod deres del af
flygtningestrømmene.
Flygtningene er ét blandt mange udtryk for,
at vi hænger tæt sammen med verden omkring
os. Mens vores opmærksomhed netop nu rettes mod nogle dele af verden på grund af krige
og flygtningestrømme, kan man tale om glemte
folkeslag i andre dele af verden. Jeg tænker her
specielt på de oprindelige folkeslag i det, man
har kaldt den fjerde verden.
Regeringen støtter, at FN har gjort 1993 til
de oprindelige folkeslags år. Vi finder, at de
rettigheder, som grønlænderne gennem hjemmestyreordningen har opnået, kan tjene som
inspiration andre steder i verden.
Ud over den kolossale opgave, der består i
at overvinde Europas deling, har vi europæere
en særlig forpligtelse til at støtte Afrika - det
kontinent, mange har for let ved at glemme - i
dets økonomiske udvikling og opbygningen af
nye demokratiske samfundsmæssige institutioner.
Vi må ikke glemme verden uden for Europa.
Den danske udviklingsbistand må derfor ikke
forringes. Den skal fortsat målrettes mod de
fattigste dele af verden, og disse lande skal
samtidig have bedre muligheder for at afsætte
deres produkter i den rige del af verden.
Indsatsen mod de globale miljø- og udviklingsproblemer trænger sig på efter Riokonferencen i juni sidste år. Som led i finanslovaftalen for 1993 blev der etableret en miljø- og katastrofefond, og regeringen vil inden den I.
april fremlægge den aftalte handlingsplan om
dette. De økonomiske midler, som kan blive
resultatet af omprioriteringer på forsvarsbudgettet, skal indgå i finansieringen af fonden.
For få år siden lå vægten i sikkerhedspolitikken på vores evne til at forsvare os mod et militært angreb udefra. I dag, hvor vi jo er i en helt
anden situation, ligger vægten på at sikre økonomisk udvikling, demokrati og miljø. Den
ligger på at forebygge konflikter i forskellige
dele af verden og på at få dem bilagt hurtigst
muligt, når de er brudt ud.
Vi har uændrede forpligtelser over for NATO, men også NATO har omstillet sig til nye
opgaver, og samtidig har FN og CSCE fået
langt større betydning.
Regeringen vil fortsat arbejde ud fra en målsætning om at gøre FN til rammen om et globalt sikkerhedssystem. I overensstemmelse

4815

2/2 93: Statsministerens redegørelse i henhold til forretningsordenen § 19, stk. 1 og 2";Statsministeren
39020;title_name;"med denne målsætning gør dansk militært og
civilt personale en fortjenstfuld indsats i det
tidligere Jugoslavien, og også andre steder på
kloden gør danskere et vigtigt fredsbevarende
arbejde på FN's vegne. Vi håber, at FN vil gå
videre i sine aktiviteter end til de rene fredsbevarende operationer, og at man på sigt vil kunne opstille en egen styrke til løsning af internationale opgaver under egentlig FN-kommando. Danmark er parat til også at tilmelde enheder til sådanne aktiviteter.
Forsvarsforliget fra november sidste år indebærer en forstærkelse af denne indsats gennem
oprettelse af en international enhed i forsvaret.
Den skal levere styrken til FN og CSCE, samtidig med at den skal indgå i NATO's reaktionsstyrker. Det er vigtigt - meget vigtigt - at
vi giver denne enhed den rigtige uddannelse,
den rigtige udrustning og de rigtige kontrakter.
Regeringen vil følge op på dette arbejde hurtigst muligt.
Regeringen vil senere på foråret give den redegørelse for principper og perspektiver i
dansk udenrigspolitik, som vi jo fik i opdrag af
Folketinget i november sidste år.
Regeringen agter at fortsætte det konstruktive samarbejde med Grønlands hjemmestyre
om at gennemføre de justeringer af råstofordningen for Grønland, som vi har forberedt
igennem nogen tid.
I går indgik regeringen en aftale med det
færøske landsstyre, som skal sikre det færøske
bankvæsen. Regeringen har lagt vægt på, at
der i fuld forståelse med det færøske landsstyres egne ønsker tages skridt til at fjerne de
grundlæggende strukturproblemer i Færøernes økonomi. Regeringen er naturligvis godt
klar over, at stagnationen i verdensøkonomien
og de vanskelige forhold for fiskeriet i Nordatlanten er en alvorlig belastning for Færøerne
og for Grønland. Men det er også regeringens
opfattelse, at det er i overensstemmelse med de
eksisterende hjemmestyreordninger på Grønland og for Færøerne, at netop Grønland og
Færøerne har hovedansvaret for, at de uheldige virkninger af denne udvikling imødegås.
Men regeringen vil også i denne vanskelige tid
tilstræbe et godt og et tillidsfuldt samarbejde
med Færøernes landsstyre og Grønlands
landsstyre.
Regeringen står over for krævende opgaver.
For at løse dem vil vi på én gang både tænke

4816

langsigtet og handle hurtigt. Vi vil handle hurtigt i forhold til arbejdsløsheden ved at tage en
række konkrete initiativer i den allernærmeste
fremtid. Vi vil hurtigst muligt forhandle om de
elementer i arbejdsmarkedsreformen, der
umiddelbart har en gunstig virkning på beskæftigelsen, og som kan fremrykkes. Vi vil
følge op på finanslovaftalen fra december for
at sikre, at fremrykningen af investeringer bliver gennemført efter hensigten. Vi vil forbedre
den mere langsigtede erhvervs-, uddannelsesog arbejdsmarkedspolitik, som kan skabe et
stabilt grundlag for høj beskæftigelse.
Også på andre centrale områder vil regeringens arbejde blive præget af denne kombination af handlekraft og tålmodig omstilling. Også miljøpolitik og omlægning af skattesystemet
vil der blive taget fat på ud fra netop dette
grundprincip.
Om kort tid vil regeringen fremlægge sit lovprogram. Vi har travlt med at komme i gang
med arbejdet, som det er fremgået, men vi ved,
at fornyelsen af det danske samfund vil tage
tid, og vi ved, at det kræver bred opbakning i
befolkningen og i Folketinget, hvis det skal
lykkes.
Må jeg invitere alle til at deltage i en ny start
for Danmark.
Meddelelser fra formanden:";Statsministeren
42446;title_name;"Der er ikke mere på dagsordenen.
Der er foretaget ændringer i følgende udvalg:
Forskningsudvalget (9/12 92):
Hans Erenbjerg (S) ændret til Hans Erenbjerg
(UP)
Markedsudvalget (15/1 93):
Udtræder:, Sønderby (V)
Ny stedf.: Mejdahl (V)
Markedsudvalget (18/1 93):
Udtræder: Mejdahl (V)
Ny stedf.: Sønderby (V)
Forskningsudvalget (20/1 93):
Ny stedf.: Pia Gjellerup (S)

4817

2/2 93: Meddelelser fra formanden

4818";Formanden
42872;title_name;"Indfødsretsudvalget (21/1 93):
Lis Noer Holmberg (CD) ændret til Lis Noer
Holmberg (UP)

Udvalget vedrørende Grønlandslove (21/1 93):
Lis Noer Holmberg (CD) ændret til Lis Noer
Holmberg (UP)

Socialudvalget (26/1 93):
Udtræder: Bente Grønfeldt (V)
Nyt medl.: Hanne Severinsen (V)

Udvalget vedrørende Grønlandslove (27/1 93):
Lis Noer Holmberg (UP) ændret til Lis Noer
Holmberg (V)

Sundhedsudvalget (26/1 93):
Udtræder: Bente Grønfeldt (V)
Ny stedf.: Erik Larsen (V)

Udvalget vedrørende Det Civile Beredskab
(21/1 93):
Lis Noer Holmberg (CD) ændret til Lis Noer
Holmberg (UP)

Uddannelsesudvalget (26/1 93):
Udtræder: Bente Grønfeldt (V)
Ny stedf.: Bodil Thrane (V)
Indfødsretsudvalget (27/1 93):
Lis Noer Holmberg (UP) ændret til Lis Noer
Holmberg (V)
Kirkeudvalget (21/1 93):
Lis Noer Holmberg (CD) ændret til Lis Noer
Holmberg (UP)
Kirkeudvalget (27/1 93):
Lis Noer Holmberg (UP) ændret til Lis Noer
Holmberg (V)
Kommunaludvalget (21/1 93):
Lis Noer Holmberg (CD) ændret til Lis Noer
Holmberg (UP)
Kommunaludvalget (27/1 93):
Lis Noer Holmberg (UP) ændret til Lis Noer
Holmberg (V)
Socialudvalget (21/1 93):
Lis Noer Holmberg (CD) ændret til Lis Noer
Holmberg (UP)
Socialudvalget (27/1 93):
Lis Noer Holmberg (UP) ændret til Lis Noer
Holmberg (V)
Sundhedsudvalget (21/1 93):
Lis Noer Holmberg (CD) ændret til Lis Noer
Holmberg (UP)
Sundhedsudvalget (27/1 93):
Lis Noer Holmberg (UP) ændret til Lis Noer
Holmberg (V)

Udvalget vedrørende Det Civile Beredskab
(27/1 93):
Lis Noer Holmberg (UP) ændret til Lis Noer
Holmberg (V)
Udvalget vedrørende Det Etiske Råd (21/1 93):
Lis Noer Holmberg (CD) ændret til Lis Noer
Holmberg (UP)
Udvalget vedrørende Det Etiske Råd (27/1 93):
Lis Noer Holmberg (UP) ændret til Lis Noer
Holmberg (V)
Folketingets Økontaktudvalg (21/1 93):
Lis Noer Holmberg (CD) ændret til Lis Noer
Holmberg (UP)
Folketingets Økontaktudvalg (27/1 93):
Lis Noer Holmberg (UP) ændret til Lis Noer
Holmberg (V)
Forsvarsudvalget (27/1 93):
Udtræder: Birthe Rønn Hornbech (V)
Ny stedf.: Enggaard (V)
Markedsudvalget (27/1 93):
Udtræder: Kofod-Svendsen (KRF)
Nyt medl.: Lysholm Christensen (KRF)
Udvalget til Valgs Prøvelse (28/1 93):
Udtræder: Bilgrav-Nielsen (RV)
Nyt medl.: Elisabeth Arnold (RV)
Markedsudvalget (28/1 93):
Udtræder: Grove (KF)
Nyt medl.: Kent Kirk (KF)
Udtræder: Niels Helveg Petersen (RV)

4819

2/2 93: Meddelelser fra formanden";Formanden
45249;title_name;"Nyt medl.: Elisabeth Arnold (RV)
Folketingets næste møde afholdes i morgen,
onsdag den 3. februar 1993, kl. 13.00.

4820

Angående dagsordenen skal jeg henvise til
den dagsorden, der er opslået i salen.
Mødet hævet kl. 13.54";Formanden
