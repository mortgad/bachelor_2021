split;reason;text;value
0;;"Fredag den 25. februar 2000 (D)

58. m ø d e";
82;Time;". 4543

unddrages aktindsigt i forbindelse med udlicitering og selskabsdannelser, og at EU står over
for at gennemføre forslag om aktindsigt, der tilsyneladende på ingen måde lever op til kravene
om offentlighedens indsigt i væsentlige
'
samfundsforhold? «
(Forespørgsel nr. F 41).

Dagsorden
1) Forespørgsel nr. F 27:
Forespørgsel til udenrigsministeren [om udviklingen af det amerikanske NMD-system og om
dets mulige konsekvenser for Grønland].
Af Holger K. Nielsen (SF) og Søren Søndergaard (EL) m.fl.
(Forespørgslen anmeldt 30/11 99. Fremme af
forespørgslen vedtaget 3/12 99).

Meddelelser fra formanden";kl. 10.00
725;title_name;":
Fødevareministeren (Ritt Bjerregaard) har meddelt mig, at hun ønsker skriftligt at fremsætte:
Forslag til lov om ændring af lov om strukturforanstaltninger vedrørende fiskerisektoren.
(Ændring af EU-medfinansierede tilskudsordninger og ordninger for yngre fiskere).
(Lovforslag nr. L 202).
Medlemmer af Folketinget Gitte Lillelund Bech
(V), Hanne Severinsen (V), Knud Erik Kirkegaard (KF) og Brian Mikkelsen (KF) har meddelt mig, at de ønsker skriftligt at fremsætte:
Forslag til folketingsbeslutning om indførelse af
filosofikum på de lange videregående
uddannelser.
(Beslutningsforslag nr. B 106).
Medlemmer af Folketinget Anne Baastrup (SF),
Margrete Auken (SF), Aage Frandsen (SF) og
Jes Lunde (SF) har meddelt mig, at de ønsker at
stille følgende forespørgsel til statsministeren:
»Hvilke initiativer vil regeringen tage for at sikre, at offentligheden får reel indsigt i væsentlige
samfundsforhold, set i lyset af, at de enkelte
ressortministerier har beskåret offentlighedens
adgang på flere delområder, at offentligheden

Den eneste sag på dagsordenen var:
1) Forespørgsel nr. F 27:
Forespørgsel til udenrigsministeren:
»Hvad kan ministeren oplyse om udviklingen
af det amerikanske NMD-system og om dets
mulige konsekvenser for Grønland?«
Af Holger K. Nielsen (SF), Villy Søvndal (SF),
Søren Søndergaard (EL) og Keld Albrechtsen
(EL).
(Forespørgslen anmeldt 30/11 99. Fremme af
forespørgslen vedtaget 3/12 99).";Henning Grove
2179;title_name;":
Jeg gør opmærksom på, at afstemning om
eventuelle forslag til vedtagelse vil blive udsat
til tirsdag den 29. februar 2000.
Begrundelse
Holger K. Nielsen (SF):
NMD står for National Missile Defense, og det
kan jo godt her i den danske Folketingssal lyde
lidt eksotisk og lidt fremmedartet, nogle vil måske mene lidt uvedkommende, men det er i allerhøjeste grad en meget vigtig diskussion, som
vi tager fat på i dag i det danske Folketing.
Det er en diskussion, der har at gøre med den
almindelige sikkerhed i hele verden: spørgsmålet, om vi skal have en ny atomoprustning eller
ej. Det er en sag, der har at gøre med Grønland,
vores forhold til Grønland, og hvordan
Grønland skal indpasses i en ny global sikkerhedstruktur. Det er et spørgsmål, der har at
gøre med, hvordan Danmark skal forholde sig
til en række af de store spørgsmål, som vi står
over for her.
National Missile Defense er et program, som
den amerikanske regering måske, vi ved det
ikke helt endnu, vil tage beslutning om senere i
år. Det vil fra amerikansk side betyde en ganske
stor satsning på et nyt nukleart forsvarssystem.

4544

Fredag den 25. februar 2000 (F 27)

Det har det problem i sig, at det vil stride
mod den såkaldte ABM-traktat, og at det derfor
vil medføre nogle meget komplicerede diskussioner og komplicerede forhandlinger i forhold
til russerne.
Men det centrale for os er, at vi også i det
danske Folketing ligesom i andre lande får startet en diskussion af denne her idé, denne her
plan, i sammenhæng med, hvordan vi skal forholde os til de nye muligheder, der burde være
med hensyn til at få nedrustet, i stedet for at der
startes en ny oprustning.
Så jeg ser frem til det svar, jeg får fra
regeringen.
Besvarelse";Henning Grove
3929;title_name;":
I Folketingets spørgetid den 17. november 1999
oplyste jeg om regeringens holdning til de amerikanske overvejelser om et begrænset nationalt
missilforsvar og dets mulige konsekvenser for
Grønland. Jeg oplyste dengang, at der ikke var
truffet nogen beslutning fra amerikansk side, og
at der ikke forelå en konkret anmodning om
anvendelse af Thuleradaren i forbindelse med
projektet. Dette er fortsat tilfældet.
Endvidere understregede jeg, at regeringen
fortsat ønskede, at Thuleradarens anvendelse
ikke skulle være i strid med gældende internationale regler. Regeringen har også løbende understreget, at den lægger vægt på at holde
Folketinget og parallelt hermed hjemmestyret
og Landstinget løbende orienteret om de amerikanske overvejelser, og dette er også fortsat
tilfældet.
USA overvejer en eventuel opstilling af et begrænset nationalt missilforsvarssystem,
National Missile Defense, NMD. Systemet skal
kunne forsvare USA mod et angreb med ét eller
få langtrækkende missiler, der kan være udstyret med nukleare eller kemiske eller biologiske
eller konventionelle sprængladninger. Det er
den amerikanske vurdering, at en sådan trussel
mod USA er stigende, og at visse fjendtligtsindede stater anvender mange ressourcer på at
udvikle langtrækkende missiler, der kan true
oversøiske amerikanske mål og mål i selve
USA. Risikoen for politisk afpresning er en
vigtig side af sagen.
Ikke mindst Nordkoreas bestræbelser for at
udvikle sådanne missiler vækker bekymring i
USA. Nordkorea har testet én løfteraket til

satellitopsendelse. Det vides også, at Nordkorea
forbereder nye test. Også andre lande, f.eks.
Irak og grupperinger i Mellemøsten, har ambitioner om at udvikle en sådan langtrækkende
missilkapacitet. I det hele taget indgår spredningen af masseødelæggelsesvåben og assistance og eksport af viden til både stater og terrorgrupperinger i det nye trusselsbillede. Regeringen er grundlæggende enig i, at truslen fra
masseødelæggelsesmidler bør tages meget
alvorligt.
Man er fra amerikansk side i færd med at
forberede indsættelse af et NMD-system. NMD
forudses at blive et meget kompliceret forsvarssystem. Ved hjælp af satellitter og radar vil afsendelsen af et angrebsmissil med kurs mod
USA blive opfanget. Angrebsmissilet forventes
herefter at blive imødegået af en raket afsendt
fra USA, der ved direkte kollision vil destruere
angrebsmissilet. Det er, som det hedder på
amerikansk, kugle mod kugle. NMD-raketten
vil således ikke være udstyret med et sprænghoved, hverken nukleart eller konventionelt.
USA har bilateralt og i NATO orienteret
Danmark og andre NATO-medlemslande om
NMD-planerne. USA har oplyst, at en eventuel
beslutning om etablering af et begrænset nationalt missilforsvarsprogram stadig er under
overvejelse. Der er således ikke taget endelig
stilling til systemets konkrete indhold og struktur. Der kan tidligst forventes stillingtagen til
etablering af systemet i løbet af den kommende
sommer.
Det er fra amerikansk side gjort klart, at præsident Clinton vil træffe sin beslutning ud fra en
helhedsvurdering. Der vil bl.a. blive taget hensyn til trusselsbilledet. Den teknologiske mulighed for at gennemføre systemet vil indgå i
overvejelseme. Også bredere internationale
hensyn som våbenkontrol og hensynet til USA's
allierede vil indgå i overvejelserne.
USA har indtil nu gennemført to test af
NMD, i oktober 1999 og i januar 2000. Den sidste mislykkedes. Man har fra amerikansk side
givet udtryk for, at tidsplanen for stillingtagen
til etablering af systemet ikke ventes at blive
berørt af det mislykkede forsøg. Man følger
fortsat den oprindelige plan. Det tredje forsøg
ventes gennemført i april/maj i år. Under alle
omstændigheder er den politiske realitet, at der
tidligst vil blive tale om at træffe en beslutning
i løbet af sommeren.
Og lad mig her pointere, at NMD ikke kan
sammenlignes med præsident Reagans SDI-

(569)
Fredag den 25. februar 2000 (F 27)
projekt fra 1980'erne, det såkaldte stjemekrigsprojekt. Hvor SDI som koncept skulle imødegå
et altomfattende angreb fra det daværende
Sovjetunionen, skal NMD alene imødegå en begrænset, men reel missil trussel, herunder fra de
stater, som USA kalder slyngelstater. Der er
ikke tale om et nyt Star Wars-projekt: det er
ikke rettet mod Rusland - eller mod Kina for
den sags skyld.
Der er gjort mange overvejelser, om NMD
kan påvirke den strategiske balance mellem
USA og Rusland. Fra amerikansk side er det
gjort klart, at systemet ikke vil kunne imødegå
et massivt russisk missilangreb. Set fra
amerikansk side er den strategiske balance
således ikke påvirket af NMD.
Også spørgsmålet om, hvorvidt NMD vil føre
til svækket sikkerhed for Europa, har været berørt. Fra amerikansk side har man understreget,
at NMD vil styrke USA's sikkerhedsgaranti
over for sine allierede, og man har anført, at et
sårbart USA vil være dårligere stillet til at varetage en garantifunktion over for Europa.
Med hensyn til Thuleradaren: Lad mig gentage, at der ikke fra amerikansk side foreligger
en konkret anmodning om anvendelse af radaren. Og lad mig også slå fast, at radarens eventuelle rolle i NMD er begrænset til at indgå som
element i en del af det samlede varslingssystem
rettet mod affyrede missiler. Det handler naturligvis ikke om opstilling af forsvarsraketter på
Thule.
Regeringen ønsker fortsat, at Thuleradarens
anvendelse ikke er i strid med gældende internationale aftaler. Ifølge ABM-traktaten fra 1972
er alene et geografisk begrænset missilforsvar
tilladt. Således har Rusland i overensstemmelse
med ABM-traktaten et missilforsvar omkring
Moskva.
Der er i ABM-traktaten en konsultationsbestemmelse, der kan anvendes med henblik på
ændringer i AMB-traktaten. Denne bestemmelse har tidligere været anvendt med henblik på
at tilpasse ABM-traktaten. Parterne er forpligtede til at overveje ændringer i den strategiske
situation, der kan have indflydelse på traktatens bestemmelser.
På Koln-topmødet i juni 1999 mellem præsident Clinton og daværende præsident Jeltsin
blev der opnået enighed om bl.a. at indlede
drøftelser om en eventuel justering af ABM-traktaten. De bilaterale amerikansk-russiske
drøftelser på grundlag af Köln-erklæringen på-

4545

går stadig både på højt politisk niveau og på
ekspertniveau.
En ABM-justering skal også ses i sammenhæng med forhandlingerne om en START IIIaftale. Det fremgår helt eksplicit af ordlyden i
Köln-aftalen.
En tilpasning af ABM-traktaten vil kræve
begge parters indforståelse. Det er ikke muligt
på nuværende tidspunkt at spå om udfaldet.
Det er mit indtryk, at USA vil gøre sig store anstrengelser for at nå til enighed med Rusland.
USA har givet udtryk for, at man umiddelbart
er juridisk forpligtet til og politisk indstillet på
at bevare ABM-traktaten som en hjørnesten i
den strategiske stabilitet.
Til sidst vil jeg endnu en gang understrege, at
regeringen har lagt vægt på og lægger vægt på
at holde både hjemmestyret og Landstinget løbende orienteret om de amerikanske overvejelser. Det er sket samtidig med og parallelt med,
at Folketinget gennem Det Udenrigspolitiske
Nævn er blevet orienteret om de amerikanske
NMD-overvejelser.
Der er tale om en løbende dialog med de
grønlandske myndigheder, og det er helt naturligt, og det er helt nødvendigt. Generelt er det
regeringens og det grønlandske hjemmestyres
fælles ønske at styrke mulighederne for at inddrage Grønland i de udenrigspolitiske spørgsmål, der har særlig relevans for Grønland. Samtidig vil regeringen selvfølgelig fortsat rådføre
sig løbende med Det Udenrigspolitiske Nævn i
sagen.
Forhandling
Holger K. Nielsen (SF):
Jeg vil godt takke ministeren for besvarelsen.
Jeg synes måske nok, at den sådan i grundtonen
var lidt rigelig ukritisk i forhold til de amerikanske bestræbelser på at udvikle det her forsvarssystem. Jeg synes måske nok, at jeg kunne
have ønsket mig en lidt større kritisk distance,
som man jo også har hørt det i andre europæiske lande. Jeg tror ikke, det er for meget at sige,
at der på det her punkt er optræk til en ganske
stor diskussion mellem USA og Europa om det
her system og om, hvordan vi skal udvikle
sikkerhedspolitikken.
Argumentet fra amerikansk side er, at man
skal beskytte sig mod såkaldte slyngelstater
som Nordkorea og Irak. Der er ingen her i det
her Folketing, der vil forsvare de stater: de er

4546 .

Fredag den 25. februar 2000 (F 27)

meget uforudsigelige. Men spørgsmålet er for
det første, om det her system vil give en særlig
sikkerhed, og for det andet, om prisen på andre
områder ikke er for høj.
Hvis vi tager det første spørgsmål, om det
her giver ret meget sikkerhed, så er der jo mange eksperter, der sætter spørgsmålstegn ved
dét.
Med andre ord: Hvis Nordkorea eller Irak vil
foretage et angreb på USA, vil de så også sende
et missil op fra deres eget område? I forhold til
verdens stærkeste land er der så ikke andre
ting, der er langt mere effektive i form af
terrorisme, i form af biologiske metoder, og
hvad ved jeg, hvis man virkelig vil foretage et
angreb på USA? Det er der mange der mener,
og jeg deler den opfattelse.
For det andet får det her jo meget store konsekvenser på andre områder. Ministeren nævner Rusland. Han håber på, at der kan ske en
forhandling og en løsning i forhold til ABMtraktaten, som USA nu forhandler med russerne. Men det er jo i allerhøjeste grad usikkert,
om det vil ske, og dér er det store spørgsmål så,
om den amerikanske regering alligevel vil gennemføre det her projekt.
Med de såkaldt unilaterale tendenser - som
det hedder med et fint ord - der er i USA, hvor
man. er ligeglad med internationale aftaler, er
der er stor risiko for, at en ny amerikansk præsident, en præsident Gore eller en præsident
George W. Bush, simpelt hen vil køre det her
igennem under alle omstændigheder. Hvad vil
så den danske regering? Vil man så holde fast i,
at ABM-traktaten skal overholdes? Vil man
bruge den magt, man har med hensyn til Thules
problemer, til, at man så vil sætte hælene i og
sige nej til USA?
Dertil kommer, at reaktionen i Rusland med
al sandsynlighed vil være negativ. De fleste
eksperter er enige om, at Rusland vil starte et
nyt oprustningskapløb. Hvad med udviklingen
i Kina? Kineseme har i øjeblikket relativt få
atomraketter. Mange mener, at også kineserne
så vil gå i gang med at opruste. Og det har noget at gøre med, at ABM-traktaten er den fundamentale traktat for dog at holde atomvåbenniveauet på et vist niveau. Går man uden om
den, så starter man langsomt, men sikkert en ny
oprustning.
Den pris må den danske regering også erkende at man må forholde sig til. Den danske regering må erkende, at den også har et ansvar

for at forholde sig til, om man vil være med til
en ny militær oprustning.
I forlængelse af det vil jeg sige, at det er fint
nok, at man siger, at det grønlandske hjemmestyre skal være med i beslutningen her, og det
har heldigvis meldt ud, at man forudsætter, at
ABM-traktaten skal overholdes, men spørgsmålet er, om det så også holder, hvis USA alligevel vil gennemføre det her.
Det undrer mig lidt, at ministeren ikke nævner den dagsorden, der blev vedtaget her i
Folketinget i 1987. Da blev der vedtaget en meget præcis dagsorden, som siger, at Thuleradaren ikke vil kunne bruges i et projekt som
det her.
Jeg går ud fra, at den danske regering stadig
væk føler sig forpligtet af den dagsorden, der
blev vedtaget i 1987, men jeg vil godt have bekræftet fra ministerens side, om det også er tilfældet, for det er vigtigt for os at få en præcis
fornemmelse af, at selv om grundtonen i ministerens tale var for positiv i forhold til de
amerikanske planer og der var for meget forståelse for, at det her skulle være en nødvendighed, er det trods alt vigtigt, at vi holder fast i
det grundlæggende synspunkt, at vi ikke vil
være med til at give godkendelse til, at Thuleradaren moderniseres i det her projekt, medmindre ABM-traktaten er ændret. Vi vil overholde de internationale aftaler, som er der.
Det betyder ikke, at vi af den grund bliver
tilhængere af projektet. Det her projekt er under
alle omstændigheder en dårlig udvikling og
kan give katastrofale konsekvenser med hensyn
til en ny international atomoprustning.";Niels Helveg Petersen
16031;name_party;":
Jeg vil også godt takke udenrigsministeren for
besvarelsen, som jeg betragter som fyldestgørende og forventeligt formuleret ud fra den betragtning, at National Missile Defense, NMDprojektet, politisk stadig er i den indledende fase.
Vi ved jo faktisk ikke i skrivende stund eller
talende stund, hvornår den politiske beslutning
om at fremme projektet tages af den amerikanske præsident. Måske kan vi heller ikke være
sikre på, om det bliver den siddende præsident
eller en kommende præsident, der tager en
eventuel beslutning.
Men lad os tage debatten i dag ud fra den viden, vi har om NMD-systemet og om den proces, som den amerikanske administration er i
gang med.

./
Fredag den 25. februar 2000 (F 27)
De første officielle kontakter til Danmark og
Grønland blev taget i sommeren 1999, og henholdsvis Folketinget og det grønlandske Landsting blev følgende orienteret. Faktisk blev en
delegation fra Det Udenrigspolitiske Nævn
orienteret i Washington D.C. i september 1999 i
samme stund, som Nævnet blev orienteret her i
København. Samtidig er de grønlandske myndigheder løbende blevet orienteret gennem
landsstyreformanden og Landstingets
Udenrigs- og Sikkerhedspolitiske Udvalg.
Endelig har pressen jo holdt offentligheden fint
orienteret om de amerikanske planer.
Noget andet ved vi også: Denne idé og plan
om at oprette et nationalt missilforsvar i USA er
jo ikke opstået af det rene ingenting. Vi kan
have forskellige meninger om amerikanerne og
den amerikanske mentalitet, og det har vi sandelig også, inklusive undertegnede, men det er
en uomtvistelig kendsgerning, at der i USA er
en frygt for visse nationers og politiske grupperingers potentielle og måske aktuelle planer om
at skade USA.
De oplysninger, vi har til rådighed, viser, at
planerne er blevet drøftet indgående, før de
kom til vores kendskab. Visse lande er blevet
udpeget som såkaldte slyngelstater, heriblandt
Irak, Iran og Nordkorea, og en del andre lande
er blevet identificeret på grund af deres beholdninger af våben og ikke mindst potentialet som
købere, udviklere og mulige brugere af missilvåben.
Alle disse oplysninger er let tilgængelige via
Internettet, så fortroligheden er det dermed så
som så med. Det er ikke så underligt, at amerikanske tænketanke og politikere har gjort sig
tanker om at forsvare sig mod disse trusler.
Når det er sagt, skal jeg egentlig i dag kun
henvise til udenrigsministerens besvarelse.
Ministeren henviser til spørgetiden onsdag den
17. november 1999, hvor det blev oplyst, at der
ikke var truffet nogen beslutning fra amerikansk side. I dag siger ministeren, at dette fortsat er tilfældet. Ministeren oplyste også den
17. november, at regeringen fortsat ønskede, at
Thuleradarens anvendelse ikke skulle være i
strid med gældende internationale aftaler, i dette tilfælde specifikt Antiballistic Missilestraktaten, ABM-traktaten. Dette er fortsat
tilfældet, siger ministeren i dag.
Ministeren siger endvidere i dag, at regeringen løbende har understreget, at den lægger
vægt på at holde Folketinget og parallelt hermed det grønlandske hjemmestyre løbende

4547

orienteret om de amerikanske overvejelser. Dette er også fortsat tilfældet, siger ministeren. Det
med Grønlands hjemmestyre skal jeg vende
tilbage til.
Men ovennævnte siger mig og den socialdemokratiske folketingsgruppe i øvrigt, at der politisk er meget lidt konkret at bygge en stor debat på, hvis vi i dag skal holde os strikte til
NMD-systemet, og det tror jeg vi kommer
bedst om ved. Vi kan selvfølgelig inddrage
mange andre sikkerhedspolitiske aspekter, men
for os er debatten i dag fokuseret på forespørgslens tekst. Der er i dag ikke truffet en politisk beslutning om, hvorvidt der skal opbygges et NMD-system, og i givet fald hvor omfattende det skal være.
Vi ved også, at det er et varmt emne i den
amerikanske præsidentvalgkamp, men vi ved jo
også om nogen, hvorledes der tænkes og snakkes og handles i valgkampens hede.
Grundlæggende er det af stor principiel betydning, at vi ikke kører store debatter op og
binder hinanden, binder nationen, det danske
rige, på grundlag af gisninger og formodninger.
Det ville være utroværdigt over for vælgerne og
vores allierede.
ABM-traktaten er en traktat mellem to lande,
USA og Rusland. Ændringer i en sådan traktat
skal naturligvis forhandles og godkendes af
begge lande. Vi ved, at der er kontakter mellem
parterne, og et nyt møde er berammet til næste
uge.
Vi ved derimod ikke, hvilket udbytte møderne vil få. Vi ved ikke, om Rusland vil imødekomme amerikanerne. I Rusland er der jo som
bekendt også præsidentvalgkamp.
Der er ingen tvivl om, at truslen fra de såkaldte slyngelstater mod amerikanske interesser
er reel, så USA's tanker om at forsvare sig kan
egentlig ikke undre nogen, men når vi er involverede i disse tanker, er det lige så naturligt,
forhåbentlig også for amerikanerne, at vi ønsker
at være med i diskussionerne og yde vort bidrag til en for alle parter tilfredsstillende løsning.
Der kan vist ikke herske tvivl om herinde, at
vi i Grønland har en dyb interesse i at være
med i den diskussion. Vi har været vidne til en
hel række Thulesager, og det er ikke tilfældigt,
at jeg bruger ordet »vidne«. Nogle af Thulesage me er som bekendt stadig uafsluttede, både
juridisk og politisk. Vi ønsker ikke endnu en
Thulesag.

4548

Fredag den 25. februar 2000 (F 27)

Fra Grønlands side har vi gang på gang
fremdraget over for skiftende danske regeringer
og over for den danske offentlighed, at vi ønsker en direkte medvirken i og medindflydelse
på diskussioner og forhandlinger og beslutninger, som berører Grønland.
Jeg kan i den forbindelse bedst illustrere det
med et citat fra det grønlandske koalitionslandsstyre, som i en meddelelse den 18. november bl.a. udtrykte:
»Såfremt planerne indebærer, at bestemmelserne i ABM-traktakten af 1972 overskrides eller amerikaneme ensidigt fastholder deres planer, kan Grønlands landsstyre ikke gå ind for
planerne om en opgradering af Thuleradaren.«
Lad mig også i dag minde om, at Grønlands
Landsting på tirsdag den 29. februar har en debat om dette emne. Det vil glæde Folketinget at
lytte til de grønlandske synspunkter, før vi farer
ud med bål og brand.
Lad mig afslutningsvis understrege to ting,
som jeg tidligere har været inde på: for det første, at Grønland skal være en aktiv deltager i
kontakter og konsultationer af enhver art, og for
det andet, at vi ikke her i Folketinget drager
forhastede slutninger og tager forhastede beslutninger på grundlag af mere eller mindre
dokumenterede gisninger og formodninger.
Planerne om NMD-systemet er seriøse, så lad
os behandle dem seriøst.
(Kort bemærkning).
Holger K. Nielsen (SF):
Hr. Hans-Pavia Rosing lægger meget vægt på,
at vi jo ikke kender så meget til det endnu, og at
vi ikke ved, om det bliver til noget, og derfor
skal vi ikke fare for kraftigt ud allerede nu.
Men mener hr. Hans-Pavia Rosing på den
anden side ikke, at i og med, at vi jo er en vigtig
del af denne her beslutning, idet Thuleradaren
er en vigtig del af denne her beslutning, så er
det vores forpligtelse på et meget tidligt tidspunkt at give udtryk for de holdninger, vi har i
det her Folketing? Vil det ikke være rimeligt i
forhold til den amerikanske diskussion, der,
som hr. Rosing så ganske rigtigt siger det, er
blevet et varmt emne i den amerikanske valgkamp, og som til sommer formentlig vil blive
endnu varmere, at man da kender, hvad
Danmark mener om det her?
Og i den forbindelse må jeg så sige, at det
undrer mig lidt, it jeg også hørte i hr. HansPavia Rosings tale en meget stor forståelse for
de amerikanske planer. Han siger, at man må

forstå, at USA har en reel bekymring for de her
slyngelstater. Javist, men spørgsmålet er jo for
det første, om det her system giver et reelt forsvar i forhold til den her bekymring, og for det
andet, at der jo er forskellige faser. Der er en
første fase, hvor man har et begrænset system,
men det skal udbygges yderligere ...";Hans-Pavia Rosing
23963;title_name;":
Korte bemærkninger er på 1 minut.
(Kort bemærkning).
Holger K. Nielsen (SF):
... således at man jo får noget, der faktisk ligner det tidligere stjernekrigsprojekt ...";Henning Grove
24165;title_name;":
Ja tak.
(Kort bemærkning).
Holger K. Nielsen (SF):
Derfor vil jeg sige til hr. Hans-Pavia Rosing: En
mere klar holdning fra dansk side, ikke sandt?
(Kort bemærkning).";Henning Grove
24352;name_party;":
Hr. Hans-Pavia Rosing lagde i sit indlæg vægt
på - og det samme gjorde udenrigsministeren at det var afgørende, at man kunne have mulighed for at få indflydelse på en proces.
Jeg savner fuldstændig klarhed over efter hr.
Hans-Pavia Rosings indlæg og for så vidt også
efter udenrigsministerens indlæg, hvad det er
for en proces, man vil påvirke, og hvordan man
vil påvirke den.
Jeg synes, at jeg bestræbte mig meget på at
lytte hele vejen igennem, men hvad er holdningen i de danske regeringspartier til det her? Det
må vel være forudsætningen for at kunne påvirke en proces, at man selv giver udtryk for et
eller andet, der svagt minder om en holdning til
det her projekt.
Udenrigsministeren gjorde opmærksom på,
at der vil blive lyttet til de allieredes synspunkter, hvorefter udenrigsministeren i øvrigt refererede, hvad de amerikanske holdninger er.
Hvordan skal man lytte til et synspunkt, der
alene er et referat af, hvad amerikanerne selv
mener? Det ved de formentlig godt. Og pointen
er, at hvis man vil have indflydelse, må man
beslutte sig til, hvad der er dansk politik: Er den
kritisk, eller ligger man fladt ned i forhold til
amerikanerne?

Fredag den 25. februar 2000 (F 27)
(Kort bemærkning).";Villy Søvndal
25584;name_party;":
Jeg var også en lille smule mystificeret af hr.
Hans-Pavia Rosings indlæg, og derfor vil jeg
godt spørge meget direkte: Kan man forestille
sig under nogen omstændigheder, at Grønland
vil indgå i et NMD-system i strid med ABMtraktaten? Kan det under nogen omstændigheder forestilles? Det er mere for at få dét klarlagt,
for jeg synes, det var uklart.
Så har hr. Hans-Pavia Rosing og jeg jo deltaget i nogle af de samme møder og også modtaget nogle af de samme dokumenter, og nu
snakkede hr. Hans-Pavia Rosing meget om
slyngelstater. Men vil hr. Hans-Pavia Rosing
ikke erkende og bekræfte, at når man kigger på
de papirer, man får udleveret, bl.a. fra amerikanske myndigheder, med store diagrammer
og oversigter over, hvor trusler kommer fra, så
er det sådan, at jo mere interne de bliver, jo
mere er det de kinesiske missiler, der står i
centrum?
(Kort bemærkning).";Søren Søndergaard
26472;name_party;":
Som jeg også sagde, så synes jeg, vi skal holde
diskussionen og køre diskussionen ud fra den
virkelighed, som vi kender i dag.
Hr. Holger K. Nielsen sagde også i sit første
indlæg, at vi på nuværende tidspunkt faktisk
ikke rigtig ved, hvilken vej det vil gå. Vi kender
noget til planerne, vi kender noget til nogle faser, og vi kan vel gå ud fra, at amerikanerne
ønsker at følge de planer, som de har lagt frem.
Så er der spørgsmålet om ABM-traktaten, og
hvilket resultat de forhandlinger, der foregår
med Rusland, vil føre til: Vi prøver jo, og det er
jo det, vi gør i dag, at påvirke den proces, fordi
Danmark og Grønland er involveret i denne her
proces, men det er en global proces, hvor også
andre lande har interesser i det her, hvor de
allierede, hvor NATO-landene, Østlandene osv.
har interesser i det.
Men det, jeg siger i dag, er, at vi ikke på nuværende tidspunkt kan binde hverken os selv
eller andre op på de meget forfløjne planer, som
vi kan se dem i dag. Jeg synes, vi skal tage denne her diskussion ud fra den virkelighed, vi
kender.
Fra Grønlands side har vi jo sagt - nu fik jeg
ikke hele det citat med - at vi ikke vil gå uden
om ABM-traktaten. USA og Rusland skal være
enige om en eventuel ændring af ABMtraktaten.

4549

Til hr. Søndergaard: Jo, vi har fået de samme
papirer, og det er mange lande, det drejer sig
om - jeg har kun nævnt tre heroppefra - men
jeg er ikke helt enig i, sådan læser jeg det i hvert
fald ikke udelukkende, at der fokuseres på, at
det samler sig om Kina. Der er en lang række
lande, som er en eventuel trussel over for USA,
men dem, der er oppe, og dem, der diskuteres,
er de tre lande, jeg har nævnt.
(Kort bemærkning).";Hans-Pavia Rosing
28165;name_party;":
Jeg vil godt spørge hr. Hans-Pavia Rosing, om
det ikke er fuldstændig centralt i denne her sag,
at vi gør alt, hvad vi overhovedet kan for at
undgå, at Grønlands hjemmestyre på et tidspunkt kommer til at stå under et ekstremt pres
fra USA. Og i den forbindelse vil jeg godt spørge, om Socialdemokratiet er opmærksom på, at
der kan opstå en juridisk set overordentlig
grumset situation omkring det her.
Jeg stillede under Folketingets debat den
5. marts 1987 en række spørgsmål vedrørende
juraen i det her: spørgsmål, som ikke dengang
blev besvaret af den daværende regering, og
som faktisk stadig væk henstår ubesvaret, som
er ret væsentlige for forståelsen af, hvad man
må, og hvad man ikke må efter ABM-traktaten.
Det er slet ikke sikkert, det bliver et spørgsmål,
om den klart er overholdt eller ej. Det kan blive
et spørgsmål om vanskelige fortolkninger.
Jeg spurgte også dengang, om det anlæg, den
superradar, man byggede dengang, allerede nu
kunne bruges eventuelt med lidt justeringer opgraderinger, kalder man det. Jeg vil godt
spørge hr. Hans-Pavia Rosing: Er det i hvert
fald ikke nødvendigt nu, at vi hurtigt kommer
til bunds i de uafklarede spørgsmål, som henstår fra dengang, og som stadig er meget alvorlige?
(Kort bemærkning).
Holger K. Nielsen (SF):
To spørgsmål til hr. Hans-Pavia Rosing:
For det første: Er den socialdemokratiske folketingsgruppe fortsat forpligtet af den dagsorden, der blev vedtaget i 1987 på forslag fra
Socialdemokratiet? Det vil jeg godt have et klart
svar på: Ja eller nej? Er man stadig væk bundet,
og føler man sig stadig væk bundet af den
dagsorden?
For det andet: Vil hr. Hans-Pavia Rosing ikke
anerkende, at selv om man kan tale om trusler
fra slyngelstater, så ligger der en kraftig fare -

4550

Fredag den 25. februar 2000 (F 27)

for, at denne her beslutning kan medføre en ny
atomoprustning i Rusland og i Kina? Vil han
ikke i det mindste anerkende, at det kan blive et
problem, og at det problem kan blive langt,
langt større end de eventuelle trusler, som USA
mener de skal kunne forsvare sig imod?
(Kort bemærkning).";Keld Albrechtsen
30261;name_party;":
Hr. Hans-Pavia Rosing sagde, at vi forsøger at
påvirke diskussionen i dag. Det synes jeg er
fint. Det, der bare er det interessante, som vi
forsøger at bore i, er: Påvirke i hvilken retning?
Det er jo trods alt det mest interessante.
Men jeg er da glad for, at hr. Hans-Pavia
Rosing bekræftede, at man ikke kan forestille
sig, at Grønland vil indgå i et NMD-system i
strid med ABM-traktaten.
Så til spørgsmålet om, hvem det her system
egentlig e'r rettet imod: Her er det jo sådan, at
der som omtalt er faser, og i den tredje fase, den
såkaldte Capability 3, er det meningen, at man
skal kunne imødegå truslen »fra mange, meget
avancerede sprænghoveder«. Mange, meget
avancerede sprænghoveder. Hvem er det, vi
snakker om dér? Er det Sudan? Er det
Afghanistan? Hvem er det? Er det Libyen? Det
synes jeg vi har behov for at få et svar på.
(Kort bemærkning).";Søren Søndergaard
31140;name_party;":
Overordnet eller principielt medgiver jeg gerne,
at vi helst, også jeg og Grønland, havde været
uden den diskussion, at Thule nu igen bliver
inddraget i et amerikansk projekt.
Vi har været ude for så meget, så vi er blevet
hårdhudede, men det ville være rart, at verden
så lidt anderledes ud her efter den kolde krigs
ophør, men virkeligheden er altså, at amerikanerne har nogle planer, som vi må forholde os
til, og som vi må have bedre kendskab til.
Derfor tager vi denne her debat og prøver at
komme ind og sige, at vi altså har nogle holdninger, og vi vil gerne være med i den her diskussion. Regeringen skal være fuldt informeret:
Grønland skal være fuldt informeret. Og vi vil
gerne være med til at tage den beslutning om
Thuleradaren, naturligvis.
Selvfølgelig kan der ikke ske noget med en
opgradering af radaren deropppe, uden at der
sker en ændring i AMB-trakaten. Det er derfor,
man har de diskussioner der.
Med hensyn til de afklarende spørgsmål, som
hr. Albrechtsen har fremsat her i november må-

ned, så er vi da interesseret i at få alle oplysninger på bordet, naturligvis. Jeg vil også gerne
stille en række spørgsmål om det her i samarbejde med Grønlands hjemmestyre, og jeg er
ikke i tvivl om, at der på tirsdag under debatten
vil fremkomme nogle spørgsmål til regeringen
af samme natur som dem, hr. Albrechtsen har
stillet. Jeg har heller ikke alle svarene, og vi kan
jo heller ikke diskutere det her spørgsmål fuldt
ud, medmindre vi kender alle de svar på de
spørgsmål, som dukker op, efterhånden som vi
diskuterer sagen.
Med hensyn til 87-dagsordenen er det mit faste indtryk - og det mener jeg også er regeringens holdning til det her - at dagsordenen fra
1987 også i dag er en del af den danske politik,
også den dansk-grønlandske politik, kan jeg
også sige.
(Kort bemærkning).";Hans-Pavia Rosing
32965;name_party;":
Jeg vil gerne sige tak for svaret på det med de
spørgsmål, der skal opklares, og jeg vil så godt
supplere med spørgsmålet om, hvordan vi så
kan få lavet det udredningsarbejde, for jeg synes, det er kolossalt vigtigt.
Dengang i 1987, da jeg rejste disse spørgsmål,
havde vi en regering, som i realiteten ikke ville
medvirke til at få dem afklaret. Der kan jeg så
forstå, at vi nu i hvert fald har et regeringsparti,
som er indstillet på, at de spørgsmål skal arbejdes igennem.
Derfor vil jeg selvfølgelig også stille det samme spørgsmål til ministeren, for dengang byggede USA jo en ny superradar i Thule, som står
der nu, og det var meget tvivlsomt, om det faktisk var lovligt efter traktaten eller ej. Det
spørgsmål er i virkeligheden aldrig blevet afklaret, og dér må vi jo starte. Så er der: Hvad er
en opgradering? Hvilke tvivlsspørgsmål kan
der opstå? Kan man risikere, at USA vil fifle sig
igennem ved en omgåelse af ABM-traktaten
f.eks.?
Så jeg håber, at vi kan få et tilsagn både fra
hr. Pavia-Rosing og fra ministeren om, at vi kan
få et udredningsarbejde, og jeg vil gerne bede
om en drøftelse af, hvordan det kan finde sted.
(Kort bemærkning).";Keld Albrechtsen
34144;name_party;":
Jeg forstår godt, hvorfor amerikanerne lancerer
det her system på den her måde, de gør. Det er
jo åbenlyst, at det ikke bliver lanceret som et
nyt våbenkapløb med Kina og tildels Rusland,

Fredag den 25. februar 2000 (F 27)
men at det bliver markedsført som et system,
der handler om nogle slyngelstater, som vi alle
sammen ikke kan lide. Det er jo naturligt.
Men det er vel også naturligt, hvis vi prøver
at få en seriøs diskussion, at vi prøver at kigge
igennem det og prøver at se på, hvad der er den
reelle udviklingstendens, og ikke bare ser på
den første fase, men også ser på den tredje fase.
Og der er altså en tredje fase, Capability 3, hvor
man snakker om at imødegå mange, meget
avancerede sprænghoveder. Men med mange,
meget avancerede sprænghoveder snakker vi jo
ikke længere om et begrænset missilforsvar
mod enkeltstående raketter fra slyngelstater. Så
snakker vi om noget andet.
Der kan være grunde til at have et missilforsvar mod Kina, og så kan vi diskutere det. Men
så skal vi også diskutere konsekvenserne af det,
i stedet for at springe ud fra 10 meter-vippen
og så på vejen ned overveje, om der nu er vand
i bassinet. Og det er sådan set bare den opfordring, som jeg vil lade gå videre til hr. HansPavia Rosing.
(Kort bemærkning).
Hans-På via Rosing (S):
Til hr. Søndergaard: Ja tak, jeg modtager gerne
opfordringen til, at vi ser det under ét: men jeg
vil igen gentage, at på nuværende tidspunkt er
vores diskussionsgrundlag noget begrænset,
selv om vi har nogle papirer på de forskellige
faser: fase 3, capability-fasen osv. Der er ingen
tvivl om, at det her er et sikkerhedspolitisk emne, som vil præge debatten de næste mange år,
og det her er vel kun en spæd start på den.
Med hensyn til, hvordan vi graver i de her
spørgsmål, så kan jeg da bare henvise til én
mulighed: Vi påbegynder her i løbet af en kortere periode en forskning om Grønland, altså en
grønlandsk retsforskning, primært baseret på
Thule, radaren og Thulebefolkningen osv., osv.
Så disse spørgsmål, som hr. Albrechtsen taler
om, kunne eventuelt også indgå i den forskning. Det vil sige, at det er mennesker, der har
kendskab til det, som kender Grønland, og som
kender forholdene deroppe, som også kunne
tage de her aspekter med i deres arbejde.
(Kort bemærkning).";Søren Søndergaard
36428;name_party;":
Jeg vil bare sige, at jeg synes, det er en god idé,
hr. Hans-Pavia Rosing kommer med: at der i
dette arktiske forskningsarbejde kommer til at
indgå en besvarelse af de her spørgsmål, også

4551

fordi vi jo tidligere har haft diskussioner om,
hvordan man kunne sikre, at Grønland fik indflydelse på Thuleområdets fremtidige anvendelser og den slags spørgsmål, og den her diskussion kan jo også rejse problemer i forhold til
de ønsker, der har været fra befolkningens side
om anvendelsen af området osv., fordi nye installationer eller opgradueringer, og hvad der
kunne komme på tale, jo givetvis vil betyde nye
arealkrav, f.eks. fra amerikansk side.
Og jeg vil bede ministeren om på regeringens
vegne at give en bekræftelse på, at det ønske,
Socialdemokratiet har fremført om en redegørelse, også bliver imødekommet: også af hensyn
til Grønlands hjemmestyre, for at Grønlands
hjemmestyre kan få det nødvendige grundlag
for debatten.";Keld Albrechtsen
37384;name_party;":
Jeg synes, det er udmærket, vil jeg sige til hr.
Holger K. Nielsen, at debatten om det her vigtige spørgsmål er rejst. Så vil jeg takke udenrigsministeren for besvarelsen af forespørgselen.
Jeg vil dernæst sige, at hr. Albrechtsen jo i
virkeligheden med sit § 20 spørgsmål fra den
17. november 1999 til en vis grad slog tonen an
i dagens debat, da han dengang satte lighedstegn mellem etablering af et amerikansk antimissilforsvar og en øget trussel i form af nyt
atomoprustningskapløb og så - uden rysten på
hænderne - talte om russernes mulighed for at
imødegå et amerikansk overraskelsesangreb.
Den tror jeg ikke rigtigt på. Det har historien
ikke vist. Historien har vist noget andet.
Det system, vi her taler om, er ikke en militarisering af rummet, men er et forsvarssystem,
der kan øge sikkerheden for mange. Der har
været talt meget om slyngelstater. Det er jeg
enig i. Udenrigsministeren nævnte Nordkorea
og deres tekniske muligheder allerede på nuværende tidspunkt. Der er Iran og Irak.
De er alle sammen eksempler på slyngelstater, som træder menneskerettigheder under fode, som i større og større grad anvender ressourcer på at anskaffe militær kapacitet som
langtrækkende våben: ikke umiddelbart for at
true naboer, for det har de ikke behov for at
have disse våben til, men derimod for at true og
eventuelt lægge politisk pres på USA.
Venstre har forståelse for bekymringerne, der
gælder i Amerika. Og derfor har det også glædet os, at udenrigsministeren den 14. november
1999 i Berlingske Tidende blev citeret for at si-

4552

Fredag den 25. februar 2000 (F 27)

ge, at han deler amerikanernes bekymring, når
det gælder slyngelstater, eller som forsvarsministeren blev citeret for i Jyllands-Posten den
3. december 1999: Det er da svært at forklare,
hvorfor man ikke skal beskytte sig imod trusler.
Her vil et missilforsvar blot være et af elementerne, men dets muligheder bør undersøges.
I Venstre har vi den klare opfattelse, at
NMD-systemet ikke vil svække amerikanske
forsvarsforpligtelser over for NATO, og med
hensyn til Rusland er der jo ifølge den amerikanske forsvarsminister Cohen ingen fornuft i
de russiske synspunkter som et modsvar til
NMD-systemet, nemlig at man vil øge de offensive styrker. Det er jo netop ikke et system,
der er rettet mod russiske styrker, og det vil
ikke være virksomt over for det samlede russiske missilarsenal, man har der, og den strategiske balance i Europa vil blive opretholdt, samtidig med at vi øger den generelle sikkerhed i
USA og i Europa.
Det er vigtigt at påpege, at beslutningen som udenrigsministeren var inde på - om etableringen af systemet jo slet ikke er truffet endnu, og der blev redegjort for de fire faktorer,
der spilletind. Det er jeg enig i. Der er lang vej
endnu til, at beslutningen bliver truffet, og
strengt taget kan man sige, at til den tid kunne
vi så forholde os til det.
Amerikanerne tiltrådte jo ABM-traktaten i
1972 sammen med Sovjet, og jeg har forstået, at
der fra amerikansk side er indstilling om at efterleve traktaten, men man ønsker nogle ændringer, der tager hensyn til det nye trusselsbillede og den ændrede sikkerhedspolitiske
situation.
Venstre lægger vægt på, at man gør mest
muligt under disse forhandlinger for at påvirke
russerne. Der må bruges betydelige kræfter
herpå. Men man kan komme i en situation,
hvor russerne simpelt hen blokerer for videre
forhandlinger, og hvor USA alligevel vælger at
gå videre med at etablere NMD-systemet, der
så kan involvere Thule. Her lægger vi i Venstre
- som jeg har forstået at regeringen også gør
det - meget, meget stor vægt på, at Grønland i
videst muligt omfang inddrages i forhandlingerne i det omfang, Thule måtte komme ind i
billedet.
Men jeg kan sige det ligeud: Vi ligger ikke
under for refleksudløst skepsis over for det her
amerikanske forsvarsinitiativ. Vi vil ikke hensættes til fodnoteperioden, som om der intet er
sket, eller til den samme antiamerikanisme, vi

dengang oplevede. USA er vores mest trofaste
allierede. De er kommet os til undsætning i to
verdenskrige, og de har i det sidste årti trukket
85 pet. af læsset, om man så må sige, for at sikre
freden, om end den er skrøbelig, på Balkan.
Det vil være i strid med Venstres holdning,
hvis vi i en situation som den, man nu er i,
skulle lægge vores mest trofaste allierede hindringer i vejen for at udnytte et system, der skal
tjene til USA's eget forsvar. Det gør vi ikke.
(Kort bemærkning).
Holger K. Nielsen (SF):
To spørgsmål:
Hr. Jensby kan ikke forestille sig, at USA vil
angribe Rusland. Nu er det ikke så interessant,
hvad hr. Jensby mener. Det interessante er,
hvad russerne selv mener, og vil hr. Jensby ikke
medgive, at i og med, at man opbygger det her,
så ligger der nogle fantastiske argumenter for
de dele af det russiske militær og det russiske
samfund, der ønsker at gå med i en ny atomoprustning, til faktisk at gå med i en sådan udvikling?
For det andet må jeg forstå hr. Jensby sådan,
og jeg vil godt have det bekræftet, at det er
Venstres opfattelse, at det ville være i orden, at
USA blæser på ABM-traktaten. Hr. Jensbys tale
kunne ikke forstås anderledes, end at partiet
Venstre, som gerne vil have regeringsmagten
her i Danmark, som forsøger at fremstå som et
ansvarligt parti, siger: Når det drejer sig om internationale aftaler, så er det fuldstændig ligegyldigt: dem kan vi bare blæse på.
At der er useriøse kræfter i den amerikanske
diskussion, der gør sådan, det er jeg med på.
Men vil partiet Venstre, Danmarks liberale parti, virkelig stå fadder til et sådant anarki i det
internationale samfund? Det overrasker mig
virkelig.
(Kort bemærkning).";Svend Aage Jensby
43001;name_party;":
Det, jeg forsøgte at beskrive i november, var,
hvordan situationen opfattes i Rusland. NATOudvidelsen blev naturligvis brugt af nationalistiske kræfter til at påvise, hvordan Vesten stadig væk forsøger at lægge militært pres på
Rusland. De diskussioner i Rusland førte for
nylig til en skærpelse af den russiske atomstrategi - det vil jeg godt spørge hr. Jensby om han
er opmærksom på - sådan at Rusland nu har
samme aggressive atomstrategi som USA og
NATO.

(570)
Fredag den 25. februar 2000 (F 27)
Det er jo en forløber for den diskussion, der
kan komme, hvis det her ulyksalige projekt bliver gennemført, fordi så vil det yderligere
fremskynde noget, der kan blive til ren
paranoia i Rusland. Og det bliver man altså
nødt til at sætte sig ind i, fordi det er en realitet,
en kendsgerning i verden.
Og er hr. Jensby opmærksom på, hvilken udvikling der er i Kina, hvor man jo aspirerer til at
få en raketmissilangrebsstyrke med atomvåben,
og hvor lignende diskussioner kan komme som
dem, der allerede er i Rusland?
(Kort bemærkning).";Keld Albrechtsen
44057;name_party;":
Hr. Jensby vil ikke bebrejdes refleksskepsis
over for USA. Det tror jeg nu heller ikke der er
nogen der kunne finde på at bebrejde hr. Svend
Aage Jensby.
Men det, som jeg synes hr. Svend Aage
Jensby slet ikke tager fat på, er kernen i det her.
Det kunne egentlig være interessant, hvis regeringen ville lave et studium, og jeg kan spørge
ministeren, om regeringen vil lave det studium,
der hedder: Er det virkelig rigtigt, at verden har
udviklet sig mere usikkert de sidste 10 år? Jeg
går faktisk rundt med den modsatte opfattelse:
at verden på trods af slyngelstater indtil nu har
udviklet sig til et mere sikkert sted at være, bl.a
fordi det lykkedes os at lave nogle internationale aftaler.
Jeg tror altså også, at hr. Jensby bliver klogere
i forhold til udsagnet om, at det her ikke er
vendt mod Rusland og Kina. Fase 3 og store
dele af fase 2 i det her giver simpelt hen ingen
mening, med mindre det direkte er vendt mod
Rusland og Kina. Jeg antager, at det er derfor,
Kinas forsvarsminister i sidste uge besøgte
Moskva. Det var for at diskutere følgende
spørgsmål: Hvis nu man laver det her fra amerikansk side uanset ABM, så vil Kina gerne
have adgang til noget af missilteknologien i
Rusland. Jeg tror, vi vil opleve en russiskkinesisk alliance, som kan blive meget stærk og
ubehagelig. Og se, så synes jeg for alvor, vi er
på vej fra en situation, hvor truslerne er begrænsede, og ind i en situation, hvor vi for
alvor står over for stortrusler.
(Kort bemærkning).";Villy Søvndal
45554;name_party;":
Jeg vil gerne sige til hr. Holger K. Nielsen, at jeg
beklager, hvis jeg ikke har udtrykt mig klart
nok i mit første indlæg. Vi lægger overordentlig

4553

central vægt på, at der gøres mest muligt for at
bringe Rusland og Amerika til en forståelse om
en ændring af traktaten. Det var også det, jeg
havde indtryk af, at man var lidt i gang med i
Køln med Jeltsin og Clinton. Det lægger vi meget, meget stor vægt på.
Men det ville ikke være nyttigt og hensigtsmæssigt her i dag - jeg gør det i hvert fald ikke
- at sige: Sker der ingen ændring af traktaten,
så er I blokerede i USA. Det er en overordentlig
uhensigtsmæssig forhandlingsposition at bringe
USA i, og det er altså den, vi ikke vil deltage i.
Men jeg lægger meget, meget stor vægt på, at
der sker en sådan forståelse om en ændring.
Flere vår inde på det øgede argument, der
kunne være for at opruste i Rusland. Ja, det kan
man jo sige hele tiden. Det er ikke det, der er
den amerikanske intention med det her. Og vi
ved også, at Rusland har fået tilbudt indsigt i
teknologien og endog tilbud om at dele noget af
den med amerikanerne. Det skulle jo være beroligende for den russiske regering.
Hvorvidt spørgsmålet om, at Kina og
Rusland vil lave alliancer, skulle være afhængig
af, om USA opbygger et system til at forsvare
dets eget territorium: Ja, det kan man gisne om.
De kan bygges op desuagtet disse alliancer, og
det bør i hvert fald ikke for det danske Folketing, i hvert fald ikke for mit parti, være sådan,
at man inddrager en mulig alliance mellem
Kina og Rusland, og at det så skulle medføre, at
vi var modstander af det amerikanske initiativ.
Det gør det ikke.
(Kort bemærkning).";Svend Aage Jensby
47226;name_party;":
Hr. Jensby sagde nogle smukke ting om samarbejdet mellem USA og Europa og nødvendigheden af NATO-samarbejdet. Det kan jeg fuldt
ud skrive under på. Men jeg blev ikke desto
mindre forbløffet over den kortslutning, der så
skete i forhold til debatten her. Den rygmarvsreaktion, som går ud på, at hvis man har en kritisk opfattelse af nogle af de farer, der ligger i
NMD-systemet, så er man antiamerikansk. Det
forstår jeg simpelt hen ikke.
Og derfor vil jeg gerne spørge hr. Jensby, om
det virkelig var udtryk for Venstres holdning,
når hr. Jensby sagde, at dette tjener til USA's
forsvar - punktum. Kan hr. Jensby ikke se, at
dette drejer sig pm langt større ting end blot
USA's forsvar? Det drejer sig bl.a. om europæisk sikkerhed og om forholdet til det globale
samarbejde med Rusland og Kina, og at det

4554

Fredag den 25. februar 2000 (F 27)

derfor er uhyre legitimt at overveje, hvad der
måtte komme ud af sådan et system, i en langt
større sammenhæng end den amerikanske.
(Kort bemærkning).";Jørgen Estrup
48250;name_party;":
Jeg kan bekræfte fuldt ud over for hr. Jensby, at
vi har ingen intentioner om at føre fodnotepolitik. Det overlader vi for tiden fuldstændig til
Venstres formand og hans alternative møder
med den østrigske ambassadør. Næ, vi har
større ambitioner. Vi har ambitioner om at få et
flertal for det, vi står for, og så er der ikke behov for fodnoter.
Men det enkle spørgsmål, jeg vil stille til hr.
Jensby, er: Hvilken interesse mener hr. Jensby,
at russerne har i at blokere for et amerikansk
missilforsvar, hvis det ikke har nogle konsekvenser for Rusland? Altså hvis det missilforsvar
ikke har nogle konsekvenser for Rusland, hvad
er så efter hr. Jensbys mening Ruslands
interesse i at blokere for dette forsvar?
(Kort bemærkning).
Holger K. Nielsen (SF):
Jeg må forstå hr. Jensbys svar sådan, at han faktisk støtter, at USA - hvis det bliver nødvendigt
- blæser på internationale aftaler: at Venstre
støtter, at man er ligeglad med ABM-traktaten.
Det kunne ikke forstås anderledes.
Og så et spørgsmål i forlængelse af hr.
Estrups spørgsmål: Hvorfor er Venstre så fokuseret på den amerikanske sikkerhed, men glemmer tilsyneladende fuldstændig, at der kan
være nogle modsætninger mellem Europa og
USA på det her punkt? Er hr. Jensby bekendt
med, at der i andre europæiske lande, Frankrig
f.eks., Tyskland f.eks., er en helt, helt anderledes kritisk holdning til det her amerikanske
projekt?
Er hr. Jensby ikke enig med mig i, at russernes reaktion på det her i allerhøjeste grad er et
fundamentalt sikkerhedsspørgsmål for Europa:
at en uforudsigelig russisk reaktion kan betyde,
at vores sikkerhed kommer til at stå i en langt,
langt værre situation? Med andre ord: At USA
og Europa ikke nødvendigvis har de samme
interesser i den her sag.
(Kort bemærkning).";Søren Søndergaard
50029;name_party;":
Jo, og det er til hr. Estrup og hr. Holger K. Nielsen, selvfølgelig spiller det her en enorm stor

rolle også for europæisk sikkerhed. Det er vi
fuldkommen enige i.
Jeg tror ikke, at jeg fik nævnt i mit første indlæg, at det selvfølgelig også har overordentlig
interesse, hvorledes holdningen er i de øvrige
NATO-lande til det her spørgsmål. Det er klart.
Jeg nævnte Grønland - fremhævede det - fordi
jeg synes, det er overordentlig vigtigt, at
Grønland bliver inddraget, men selvfølgelig har
holdningen i øvrige NATO-lande også betydning. Jeg har ikke fået en endelig kontant udmelding fra nogen af de øvrige NATO-lande
endnu, men selvfølgelig spiller det en rolle.
Jeg kan altså ikke gøre nok ud af at præcisere, at jeg lægger stor vægt på, at man gør mest
muligt for at forhandle med russerne og dele
teknologi.
Men når man nu stiller mig spørgsmålet fra
hr. Søndergaards side: Hvilken interesse skulle
russerne have i en blokering, ja, så kunne det jo
f.eks. være interessant at se, hvordan det nu vil
være, hvordan den russiske holdning vil være,
når der har været præsidentvalg i Rusland, når
vi er kommet lidt længere hen og der er faldet
lidt mere ro over tropperne derovre? Der kan
være mange grunde, der kan være indenrigspolitiske grunde, så det er jo ikke alene det, at
man opfatter det som en militær trussel, der
kan være det eneafgørende. Hvorfor skulle så
som sagt Jeltsin i Köln have åbnet op - sådan
har jeg forstået det - for nogle muligheder for
forhandlinger?
Til hr. Holger K. Nielsen: Jeg blæser ikke på
internationale aftaler. Jeg lægger vægt på den
dagsorden, vi vedtog, selv om den er fra 1987
og Traktaten er fra 1972. Men man må altså
også forholde sig til virkeligheden, nemlig den,
at tiderne kan skifte, og at man bliver nødt til at
forholde sig til nye faktuelle forhold. Det er det,
jeg gør.";Svend Aage Jensby
51889;title_name;":
Hr. Per Stig Møller som ordfører.";Henning Grove
51945;name_party;":
Som det er fremgået, har vi for 13 år siden haft
en debat om det samme tema, og det er næsten
også som at høre nogle af de samme lyde fra SF
og Enhedslisten, præget sådan af antiamerikanisme. Dengang var det på grund af den kolde
krig, denne gang er det altså bare ren antiamerikanisme.
Der blev også vedtaget en dagsorden, som
jeg har indtryk af at Enhedslisten og SF er me-

Fredag den 25. februar 2000 (F 27)
get glade for. Jeg skal oplyse, at SF og Enhedslisten undlod at stemme for den dagsorden, der
blev vedtaget. Så glade var de altså alligevel
ikke for den dengang.
Men der skal ikke være nogen tvivl om, at vi
også vil opfatte det som en god dag, den dag,
hvor alle missiler skrottes og ingen kan sende
deres langdistancedræbere af sted mod et mål,
som teknisk jo kun er en plet på en skærm, men
reelt er en by med millioner af levende, håbende, elskende, arbejdende, legende mænd, kvinder og børn. På et par sekunder er deres liv
bragt brat til ende på grund af et tryk på en
knap. Men den dag er der jo desværre ikke
foreløbig nogen udsigt til oprinder for hele
verden.
Under den kolde krig udviklede våbenkapløbet stadig mere raffinerede og altødelægende
systemer. Hver gang den ene fandt på et nyt
angrebsvåben, fandt den anden på et nyt forsvarsvåben, og sådan gik spiralen i ét væk opad, indtil Reagan og Gorbatjov blev enige om ät
gå den modsatte vej og begynde at skrotte.
Da blev man også enige om at standse de nye
forsvarssystemer, som i øjeblikket blot kunne
opfange missilerne, men hvor man i næste øjeblik ville udvikle nye missiler, som kunne slå
forsvarssystemet itu. Der blev med ABMtraktaten sat en stopper for denne udvikling i
våbenkapløbet.
Nu er der så overvejelser om at genoptage
udviklingen af missilforsvaret og endda tanker
om at dele dette forsvarssystem med andre,
men jo ikke med alle. For tiden forhandler USA
med Rusland om en ændring med henblik på,
at USA kan opbygge et NMD-system, som ikke
er identisk med SDI-projektet.
Det synes at gå tungt med disse forhandlinger, for russerne har stillet sig temmelig afvisende. De kan jo også have et motiv med hensyn til, hvor meget de kan få ud af at være afvisende så længe som muligt. Hvad kan de få
overført? Hvor mange penge, hvor meget støtte? Hvor meget diplomatisk afpresning?
Men for vores vedkommende vil vi altså afvente resultatet af disse forhandlinger og en
eventuel efterfølgende henvendelse fra USA
vedrørende Thuleradaren, før vi tager endelig
stilling. Men brydes ABM-aftalen ensidigt af
USA med henblik på at opstille et NMDsystem, kan man desværre godt forestille sig, at
Rusland vil forsøge at opfinde et modsystem,
der kan gennembryde dette missilforsvar, og så

4555

er vi jo i gang både med den kolde krig og med
våbenkapløbet, som vi gerne ville se begravet.
Umiddelbart lyder tanken om at opfange disse langdistancedræbere altså sympatisk, men
tænker man tanken videre, kan den altså få
nogle uheldige konsekvenser. Derfor er det vores opfattelse, at den gældende ABM-traktat
bør respekteres.
Vi deler naturligvis fuldt ud den amerikanske bekymring for, hvad forbryderstaterne kan
finde på. Også vi er bekymrede for en verden,
hvor alle efterhånden ejer disse fjernmordere og
alle mulige former for smart weapons. Vi forstår, at USA vil beskytte sig selv, men vi ønsker
ikke, at NATO skal flækkes op i beskyttede og
ubeskyttede medlemmer.
Det grundlæggende i alliancen er jo risikoog byrdedelingen, selv om nogle partier altså
her i salen i 1980'erne prøvede at undslippe
begge dele. De er for resten i regering nu. Men
det var aldrig vores indstilling. Vi bekæmpede
den indstilling år ud og år ind, fordi vi ville
fastholde vort solidariske medlemskab af
NATO, og denne solidaritet står vi ved i dag, i
morgen og i overmorgen.
I forbindelse med de nye planer er det som
sagt på grund af Thuleradaren i Grønland, at
Danmark er interessant, men det skal understreges, at der er ikke indkommet nogen henvendelser desangående. Får vi en sådan en, skal
den drøftes indgående med det grønlandske
landsstyre. Vi skal ikke i forbindelse med
Grønland komme i den situation, vi er kommet
i med Færøerne, hvis krav om ændringer i forhold til Danmark netop skyldtes, at Færøerne
ikke blev hørt og ikke blev inddraget i beslutninger, de fandt væsentlige for dem selv.
Færøerne følte, at den danske regering handlede hen over hovedet på dem, og det skal ikke
gentages med Grønland.
Vor indstilling er altså, at ABM-traktaten skal
respekteres, at vi ønsker enighed mellem USA
og USSR om eventuelle ændringer, og at
Grønland skal inddrages, hvis der kommer forslag frem til os, til Danmark, om at acceptere et
NMD-system med udvikling af Thuleradaren.
Men lad os nu se, om forslaget overhovedet
kommer.
(Kort bemærkning).";Per Stig Møller
56689;name_party;":
Ja, nu kan hr. Per Stig Møller jo ikke gøre
Enhedslisten ansvarlig for, hvad der skete i
1987, men jeg kan oplyse, at det er korrekt, at

4556

Fredag den 25. februar 2000 (F 27)

SF og VS undlod at stemme til dagsordenen, og
det gjorde vi, fordi regeringen dengang betragtede dagsordenen som en godkendelse af den
radar, som nu står i Thule. Derfor vil jeg godt
citere begrundelsen, som vi gav dengang, og
hvor jeg sagde:
»Vi kan ikke tage medansvar for, at dette radaranlæg bliver sat i drift, før tingene er afklaret, før regeringen her i Folketinget har dokumenteret, at sagerne er i orden, eller i hvert fald,
at der skal foretages en sådan tilbundsgående
undersøgelse, og før det er besluttet, kan vi ikke
acceptere ministerens redegørelse.«
Det var det, jeg var inde på: at der dengang
blev fejet ting ind under gulvtæppet, hvor disse
ting stadig væk ligger.
(Kort bemærkning).";Keld Albrechtsen
57597;name_party;":
Det er korrekt, og jeg beklager: det var ikke
Enhedslisten, men VS, men det var hr. Keld
Albrechtsen.
Og så vil jeg godt understrege, når nu debatten bliver gentaget, at også på det tidspunkt
gjorde den danske regering det klart, at den
dagsorden, som vi støttede, ikke var antiamerikansk, og jeg vil citere udenrigsministeren fra
dengang, det var den 5. marts 1987, Folketingets forhandlinger 1986-87,1. samling, sp. 8356:
»Desuden kan jeg ikke opfatte dagsordenen
som udtryk for nogen kritik rettet imod Danmarks allierede USA, som jo står for varslingsanlægget i Thule, og en sådan kritik ville der
heller ikke have været grundlag for.«
Vi ønsker ikke dette som antiamerikanisme,
vi ønsker, at man fortsætter den fredelige udvikling gennem forhandlinger, og det er dét,
der er vores synspunkt i dag.";Per Stig Møller
58420;name_party;":
Det er lidt underligt, at det her skulle blive en
diskussion om antiamerikanisme eller ej, al den
stund den samme diskussion meget præcist pågår i USA. Den mere rimelige skillelinjediskussion ville være en diskussion om forstandighed
og ikkeforstandighed.
Det er formentlig den vigtigste sikkerhedspolitiske situation, vi står i siden den kolde krigs
afslutning. Vi var nogle, bl.a. mig, der forestillede sig efter den kolde krigs afslutning, at dermed var forestillinger om den absolutte dominans lagt øde, fordi netop den kolde krig var
afsluttet.

Vi står nu ved 10-året for afslutningen af den
kolde krig, og det, der er debatten i dag, er afsæt til en oprustning, en afskrækkelse, et nyt
våbenkapløb, formentlig uden sidestykke, og
det betegner sikkerhedspolitisk et voldsomt tilbageslag - et voldsomt tilbageslag!
På den måde synes jeg, at den konservative
ordfører i modsætning til Venstres ordfører
holdt en meget forstandig tale. Det vil jeg godt
kvittere for.
Hr. Per Stig Møller sagde, at bryder man
ABM ensidigt, så sættes der et nyt våbenkapløb
i gang, som jeg hørte citatet. Det var i lodret
modsætning til det, Venstres ordfører sagde,
nemlig at ikke noget enkeltland - det var formentlig Rusland, der var ment - skulle have lov
til at blokere for den her udvikling. Det vil sige,
at Venstre og De Konservative i den her diskussion står med to lodret modsatte synspunkter.
Det, der så er hensigten med debatten i dag,
som nogle har sagt kommer lidt tidligt, er at få
den danske regering til at placere sig i den her
diskussion. Udenrigsministeren gjorde klart i
sin tale, at et af de parametre, der ville være afgørende for den amerikanske stillingtagen til
sin tid, ville blive de allieredes ståsted i diskussionen. Derfor kan man jo frygte, at hvis alle allierede i Europa havde det samme standpunkt,
som den danske regering indtil nu har lagt sig
på, nemlig at referere amerikanske standpunkter, ville det blive ganske svært at få indflydelse
på den amerikanske beslutning.
Jeg kan ikke forstå i en situation, som også
hr. Holger K. Nielsen var inde på, hvor en række europæiske lande, også allierede i NATO,
udtrykker sig stærkt skeptisk over for det her ikke ud fra antiamerikanske holdninger, men
ud fra en reel bekymring over den sikkerhedspolitiske udvikling - at den danske regering er
så spag i mælet, udtrykker forståelse, ønsker, at
det kan komme til en eller anden forståelse,
men helt, synes jeg, uden at træde i karakter.
Nogle af os har tilbragt tiden sammen i et par
år i Forsvarskommissionen forud for det her, og
vi ved godt, at den reelle begrundelse for det
her ikke drejer sig om slyngelstater. Er nogen i
tvivl, kan jeg fortælle, at en stor del af forsamlingen her også deltog, da Det Udenrigspolitiske Nævn var i USA, hvor vi spurgte en general: Er det rigtigt, at I er skrækslagne over
Libyen, over Iran, over Irak, over Nordkorea?
Det var i øvrigt på det tidspunkt, hvor man forhandlede varmt med Nordkorea. Svaret fra
generalens side var: Nej, men forsvarspolitik

Fredag den 25. februar 2000 (F 27)
går ud på at planlægge både i forhold til her og
nu-problemerne og i forhold til de langsigtede
problemer.
Derfor drejer den her diskussion sig om forholdet til Rusland og Kina. Det ved alle, der seriøst beskæftiger sig med sikkerhedspolitik. Det
er derfor, man har fase 3, der leverer skjoldet
mod Kina, og det er derfor, det er dødsensfarligt.
Hvad er prisen for det her så? Prisen er
hundredvis af milliarder af dollar, der bruges til
at tilfredsstille et nyt kæmpe våbenkapløb.
Tænk, hvis pengene i stedet blev brugt til at
lave et internationalt våbenverifikationssystem!
Tænk, hvis de blev brugt til at bekæmpe fattigdom og nød de steder, hvor kriserne udspringer! Tænk, hvis de blev brugt til en kolossal
genopbygning af Rusland! Hvad er der mest
sikkerhed i? I SF er vi ikke så meget i tvivl.
Udbygningen er som påpeget i eklatant modstrid med ABM-traktaten - det siger amerikanerne i øvrigt også selv - og derfor vil det betyde et voldsomt forøget modsætningsforhold,
specielt i forhold til Rusland og Kina. Konsekvensen vil være, at de mindre trusler, som heller ikke SF afviser, vil blive afløst af meget store
trusler, af virkelige trusler, og vi vil først og
fremmest stå med risikoen for et totalt sammenbrud i det kollektive sikkerhedssystem,
som det har taget årtier at bygge op.
Jeg tror, vi vil komme til at opleve en oprustningsspiral i alle lande. Jeg tror, det var grunden til, at den kinesiske forsvarsminister besøgte Moskva her for nylig. Det er den virkelige fare, og det sker så i en situation, hvor det er de
europæiske lande, der bliver gidsler, og det er
formentlig grunden til, at de øvrige europæiske
lande har reageret langt mere skarpt end den
danske regering.
(Kort bemærkning).";Villy Søvndal
63196;name_party;":
Jeg er ganske enig med hr. Villy Søvndal i, at
det ville være vidunderligt, hvis man kunne
bruge alle de milliarder af kroner, der bliver
anvendt på det stads, til at sørge for befolkninger og for uddannelse og for mad og for alle de
ting, som ville være langt mere nyttigt, også for
verdensfreden.
Men jeg går ud fra, at hr. Søvndal så med den
bemærkning navnlig tænkte på et sted som
Nordkorea. Det kan vel ikke, være USA, det må
vel være Nordkorea, vi her taler om, hvis be-

. 4557

folkning i hvert fald indtil for nylig har været
ved at dø af sult.
Er det ikke fuldstændig urimeligt at lade,
som om det nu igen er USA, der vil opruste og
opruste og opruste? Der står en fare, der hedder, at der er nogle bananstater rundtomkring,
for at sige det pænt, der begynder at bruge ressourcer på det her stads, og det er der nogle der
føler som en trussel.
Jeg vil gerne bede hr. Søvndal bekræfte, at
det selvfølgelig er rettet mod Libyen og Nordkorea og nogle af de ludfattige lande, som kunne bruge deres penge bedre end til at begynde
at lege røvere og soldater.
(Kort bemærkning).";Mimi Jakobsen
64299;name_party;":
Jeg er for så vidt enig i spørgsmålet fra fru
Mimi Stilling Jakobsen på den måde, at det jo er
det, der er den grundlæggende debat. Den
grundlæggende debat drejer sig lige præcis om:
Efter afslutningen af den kolde krig og den risiko for det totale atomragnarok, verden levede
med i en årrække, hvor vi er i en situation, hvor
der er én absolut dominerende verdensmagt,
skal svaret sikkerhedspolitisk så i den situation
være at starte en ny runde af oprustning på et
højt teknologisk niveau?
Det kan man godt, og det giver den sikkerhed, det giver. Det er klart, i så fald er man sikret, det tror jeg da, imod Libyen i hvert fald,
hvis de sender missiler. Men man er jo ikke sikret, hvis de sender masseødelæggelsesvåben
frem på den måde, vi indtil nu har set, ved, at
man stilfærdigt i en undergrundsbane anbringer et syltetøjsglas, der indeholder biologiske
og kemiske våben. Dem kan man nemlig ikke
sikre sig imod med nok så meget missilforsvar.
Derfor er det grundlæggende spørgsmål: Når,
man forcerer våbenkapløbet på det her område,
skaber man så større eller mindre sikkerhed?
Efter SF's opfattelse klart mindre sikkerhed, fordi man fremmer modsætningsforholdene mellem de virkelig store magter i verden, og det er
faren i dag.
(Kort bemærkning).";Villy Søvndal
65573;name_party;":
Jeg vil starte med en meget væsentlig bemærkning til hr. Villy Søvndal: Jeg har i 14 år ikke
heddet Stilling Jakobsen, og jeg vil gerne være
fri for at hedde det.
Bortset fra det går jeg ud fra, at jeg ikke kan
overbevise hr. Søvndal om det urimelige i på-

4558

Fredag den 25. februar 2000 (F 27)

standen om, at man forcerer et våbenkapløb
ved at stille et forsvar op, som er relateret til en
ny udvikling, der desværre er kommet i gang
efter den kolde krig, hvilket alle kun kan
beklage.
Man må dog have lov til at forholde sig til de
aktuelle og reelle farer, og jeg har egentlig ikke
hørt ret mange herinde bestride, at der er en
aktuel fare, idet man ikke ved, hvad de dér
røvere kan finde på.
Hele spørgsmålet om, hvorvidt USA så vælger den rigtige sikkerhedsstrategi, vil jeg nu
foretrække ikke bliver afgjort i det danske
Folketing eller i SF, men i USA.
(Kort bemærkning).";Mimi Jakobsen
66478;name_party;":
Til fru Mimi Jakobsen: Jeg beklager navneforvekslingen. Jeg skal gøre mig umage.
Men jeg vil bare gøre opmærksom på det forhold, at det faktisk er lykkedes via våbenaftalerne at få en verden med færre våben fra 1990
og frem til i dag. Det skyldtes, at verdens ledere
opførte sig fornuftigt ved afslutningen af den
kolde krig og nogle år derefter, og det synes jeg
der er al mulig grund til at kvittere for.
Den diskussion, vi står med i dag, er, om den
udvikling skal brydes i form af, at man igen
skal indlede et våbenkapløb, og om man skal
gøre det med henvisning til nogle slyngelstater,
der ikke har den militære kapacitet til at være
en trussel mod USA. Det er jo det, der er diskussionen.Jeg synes, det er et forkert svar på en
forkert problemstilling, men det kan vi formentlig ikke mødes om.
Amerikanerne er jo også af den overbevisning, at jo flere private våben de har i deres
hænder, jo større personlig sikkerhed har de i
deres liv. Vi er tilfældigvis af den modsatte opfattelse: at våbenniveauet kan nå en højde, hvor
det bliver en trussel, og det vil det her projekt
efter vores opfattelse ende med.
(Kort bemærkning).";Villy Søvndal
67631;name_party;":
Bare som foreløbig afslutning på dialogen her:
Jeg synes, det er fint at kvittere for, at verdens
ledere opførte sig fornuftigt og startede nedtrapningen af alt det her. Jeg beder så bare også
om, at man bemærker, at en væsentlig part i
den nedtrapning var USA, som faktisk havde
overmagten, fordi et forarmet Sovjet jo ikke
kunne blive ved med at leve op til det.

(Kort bemærkning).";Mimi Jakobsen
68036;name_party;":
Ja, det bliver så den sidste bemærkning.
Jeg er altid betænkelig, når man laver en så
utrolig ensidig fremstilling af verdens begivenheder, som jeg synes der kom her. Var det virkelig kun USA? Spillede Gorbatjov ingen rolle i
det her? Var det ikke modigt gjort af Sovjets
sidste leder at gå ud her? Er han helt slettet af
CD's historieskrivning? Spillede han ingen rolle? Spillede de europæiske lande ingen rolle?
Jeg tror da f.eks. også, at de europæiske lande, der på et tidspunkt sagde nej til atomoprustning, Danmark i 1980'erne, var med til at
spille en rolle i forhold til det her. Det tror jeg
faktisk.
Så jeg synes, der var mange, der opførte sig
klogt på det tidspunkt, og det er også derfor,
det er så stort et tilbageslag at iagttage en situation, hvor man intet lærte af historien, men
starter en ny runde igen.";Villy Søvndal
68895;title_name;":
Hr. Peter Skaarup som ordfører.";Henning Grove
68947;name_party;":
Jeg vil gerne sige tak til udenrigsministeren for
redegørelsen i forbindelse med forespørgselsdebatten og sige tak til SF og Enhedslisten. Jeg
synes, det er en fornuftig debat, der er rejst.
Selve det at rejse debatten er fornuftigt nok,
men når det er sagt, må jeg så også sige, at
Dansk Folkeparti bestemt ikke deler den kritik,
den meget hårde kritik, der er rejst over for
USA og USA's intentioner omkring etableringen
af NMD-systemet, National Missile Defencesystemet. USA har igennem mange år sammen
med NATO-landene, de øvrige NATO-lande,
garanteret friheden og freden i vores del af verden, og det skal vi takke dem for og ikke kritisere dem i tide og utide.
Er der slyngelstater, der vil angribe USA, angribe lande, som vi normalt sympatiserer med,
skal vi selvfølgelig ikke acceptere, at de slyngelstater får frit spil. På den baggrund kan
Dansk Folkeparti ikke dele den meget kraftige
kritik, som SF og Enhedslisten er fremkommet
med her.
Vi må give USA lang snor i forsøget på at bevare deres sikkerhed, deres fred og deres beskyttelse mod de her banditstater, som givetvis
kunne finde på at foretage et angreb, hvis det
var.

Fredag den 25. februar 2000 (F 27)
Det er klart, at skal man indføre NMDsystemet i USA, og ønsker amerikanerne at gøre
brug af radarsystemer i Grønland, så må vi
også i Danmark stille os positive over for det.
Men det siger sig selv, at grønlænderne naturligvis skal inddrages i den beslutningsproces,
høres om det, deltage i de forhandlinger, der
skal være om etableringen af et sådant system,
om etableringen af en radarstøtte fra Grønlands
side.
Men det siger sig selv, set med vores øjne, at
det er klart, at Grønland deltager i rigsfællesskabet, og at det er Danmark, der står for den
udenrigspolitiske del her, og det er også Danmark, der derfor må træffe den endelig beslutning, selvfølgelig efter samråd med grønlænderne, om det her.
Vi har bemærket, at den grønlandske landsstyreformand, Jonathan Motzfeldt, i nogle meget uheldige udtalelser, i hvert fald i pressen,
har sagt, at russerne har vetoret over for det
her. Og dér må jeg sige: Dér kan vi i hvert fald
ikke i Dansk Folkeparti dele den opfattelse, at
russerne skal have nogen vetoret. Vi anerkender ABM-traktaten, og vi synes, det er rigtigt, at
man overholder den, at man følger op på den,
og at man i videst muligt omfang også respekterer eventuel russisk frygt ved etablering af
NMD-systemet, men at Rusland har vetoret, sådan som Jonathan Motzfeldt har udtalt, mener
vi ikke. Hvornår har man givet Rusland vetoret
med hensyn til, hvad man ønsker at gøre for at
beskytte vores del af verden, altså Vestens del
af verden? Det ønsker vi altså ikke at gøre, og
det kan ikke være rigtigt, at man i den sidste
ende skal give russerne den her vetoret.
Og dér må jeg sige, at jeg ikke er enig med
den konservative ordfører hr. Per Stig Møller i,
at vi skal være meget karrige her. Jeg mener
faktisk, vi er nødt til at sige til USA, at ønsker
USA det her, må vi i den sidste ende også være
parate til at støtte dette, og dér er jeg nok meget
mere enig med Venstres ordfører, hr. Svend
Aage Jensby, i hans opfattelse her.
Samtidig kan man så sige, at hvis USA mener, det er vigtigt, at man etablerer et sådant system for at beskytte deres territorium, kunne
man med lige så stor ret sige, at der jo også er
andre NATO-lande, der kunne have krav på en
tilsvarende beskyttelse, og dér mener vi da, at
man inden for NATO-regi skal begynde at
overveje at belyse de konsekvenser, det vil have, hvis man skal etablere et sådant system til
dækning af de øvrige NATO-lande.

4559

For det hjælper ikke ret meget, hvis en
slyngelstat, Nordkorea eller Libyen eller andre,
beslutter sig for at ville angribe USA, som så
har et sådant beskyttelsessystem, og så efterfølgende finder ud af, at nej, det vil nok være bedre at angribe en europæisk storby, og at man på
den måde vil kunne ramme de institutioner,
som vi støtter her i Danmark.
Det kan ikke være rimeligt, og det er derfor,
vi mener, at man skal belyse de økonomiske,
politiske og også militære aspekter ved en udvidelse af det her NMD-projekt, hvis man i den
sidste ende beslutter sig for, at et sådant projekt
skal igangsættes.
Og så synes jeg nok, generelt set, når vi ser
på debatten her, at SF og Enhedslisten ligesom
tager udgangspunkt i, at det her er en offensiv
handling. Rent faktisk er der jo tale om, at det
er af defensive grunde, altså af beskyttelsesmæssige grunde, man ønsker at etablere et sådant system. Det er jo ikke et system, der skal
angribe, nej, det er et system, der skal sørge for,
at man kan forsvare sig imod folk, der angriber
USA. Derfor er det altså, at debatten er fuldstændig vendt på hovedet, og det bør SF og
Enhedslisten også tænke lidt over i deres fremtidige debat herinde.
(Kort bemærkning).";Peter Skaarup
73753;name_party;":
Jeg vil gerne bede hr. Peter Skaarup uddybe det
synspunkt lidt 홢det meget interessante synspunkt - at internationale aftaler skal overholdes
i videst muligt omfang. Jeg kunne godt tænke
mig at få defineret lidt nærmere: Hvad ligger
der i begrebet »i videst muligt omfang«?
Og det er jo interessant, for det kan også blive relevant i forbindelse med eventuelle overtrædelser af flygtningekonventioner og andre
ting. Derfor er det meget interessant at få at vide, hvad Dansk Folkeparti mener med, at internationale aftaler skal overholdes i videst muligt
omfang.
(Kort bemærkning).";Keld Albrechtsen
74353;name_party;":
Jeg finder slet ingen grund til at bebrejde hr.
Peter Skaarup, at han ikke deler opfattelse med
SF. Altså det må jeg sige, det vil jeg godt kvittere for, og jeg deler i øvrigt opfattelsen af, at vi
ikke er enige.
Men jeg vil spørge hr. Peter Skaarup, som jeg
tror deltog i Forsvarsudvalgets rejse: Den dér
slyngelstatsteori kan jo drives ud i det absurde,

4560

Fredag den 25. februar 2000 (F 27)

hvis man bliver ved. Vi var med Forsvarsudvalget i Madrid. Madrid ligger jo som bekendt
tættere på en af slyngelstaterne, nemlig Libyen,
end andre gør.
Vi spurgte derfor forsvarsministeren dernede
i Spanien, hvordan man havde det med
slyngelstaten Libyen, for herregud altså, hvis
det virkelig er slemt, så ligger man så tæt på,
man ligger jo lige ved siden af, og han svarede
- sådan frit efter hukommelsen - at man havde
et meget korrekt forhold til Libyen, man havde
ingen problemer i Spanien: man var bekymret
over fattigdommen og sådan noget i Nordafrika, men det var en anden sag.
Er det ikke interessant, at jo længere man
kommer væk fra de dér lande, jo større slyngler
opfatter man dem som? Og er det ikke interessant, at den allierede, der bor allertættest - det
kan vi jo få officielt besvaret i et spørgsmål til
Spanien - opfatter det ikke som nogen trussel,
men det gør hr. Peter Skaarup?
(Kort bemærkning).";Villy Søvndal
75694;name_party;":
f
Hr. Keld Albrechtsen spørger, hvad der ligger i
ordvalget, om internationale aftaler skal overholdes. Der ligger det i det, at de selvfølgelig
skal overholdes, men laver man en ny international aftale på et tidspunkt, så er der altså også
mulighed for at overholde en sådan.
Derfor er det, jeg siger, at USA er i gang med
nogle forhandlinger med Rusland om den her
ABM-traktat og ønsker at ændre den og tillade
det her system. Og derfor er der ingen grund til
at være mistænksom over for USA, og det er
det, jeg opfatter at Enhedslisten hele tiden er og
igen i den her debat.
Så siger hr. Villy Søvndal, at det her med
slyngelstater passer slet ikke, og at Libyen, som
hr. Villy Søvndal siger ligger lige ved siden af
Spanien - det vil jeg nu nok sætte et spørgsmålstegn ved, men det er da rigtigt nok, at det
er tættere på end USA - er ikke nogen slyngelstat, mener spanierne. Og der kan jo komme
mange spændende diskussioner ud af at spørge
forskellige generaler og ministre om, hvad de
opfatter som slyngelstater, men det, der i hvert
fald står fast, er, at i de papirer, vi får i det her
arbejde, står det helt klart, at der altså er en opfattelse af, at der er nogle slyngelstater, der bruger terrorisme som våben, og som i givet fald
også vil bruge det over for USA, og det må vi
henholde os til. Hvad skal vi ellers henholde os
til end de papirer og notater, vi får?

Og jeg synes da også, der er god grund til at
gøre det i virkeligheden, for vi har jo set f.eks.
Osama Bin Laden foretage meget grove terroristangreb i Afrika, og forestiller man sig, at den
slags terrorister, der arbejder på verdensplan,
også vil gøre det over for andre lande, f.eks.
USA eller andre NATO-lande, jamen så er der
da grund til at beskytte sig mod det. Det må SF
da også være enig i.
(Kort bemærkning).";Peter Skaarup
77509;name_party;":
Hr. Peter Skaarup spurgte sådan næsten lidt
tryglende, hvor han skulle finde sin overbevisning, hvis det ikke var via de notater og skrivelser, der kom.
En anden mulighed er jo fornuft, altså omtanke: det kunne da også anbefales som forsøg.
Det her er ikke et tilfældigt land: det er det
land, der ligger tættest på, og som ikke opfatter
den trussel.
Så siger hr. Peter Skaarup, at Bin Laden, som
jeg bestemt deler opfattelsen af formentlig indeholder meget talent i den her verden, kan bekæmpes med det her. Er det nu så sikkert? Er
det nu så sikkert? De kendte forsøg, vi har på
bakteriologisk og kemisk krig, går ud på - jeg
tror, jeg nævnte det i min ordførertale - at man
stilfærdigt anbringer et syltetøjsglas på en undergrundsstation. Hvordan bekæmpes det? Det
er der al mulig grund til at bekæmpe efter min
opfattelse, men det gøres jo ikke ved, at der
laves et skjold mod missiler.
Derfor synes jeg, det er en meget sofistikeret
diskussion, at man tror, det giver den ultimative sikkerhed. Det gør det ikke. Den ultimative
sikkerhed, tror jeg fås ved at bruge nogle af
midlerne til en verden, der ikke indeholder de
konfliktpotentialer, den nuværende verden gør,
men det er jo en helt anden diskussion.
(Kort bemærkning).";Villy Søvndal
78760;name_party;":
Hr. Villy Søvndal anbefalede omtanke og fornuft, og det kan jeg så love hr. Villy Søvndal at
vi også bruger meget i mit parti. Jeg synes ikke
altid, SF lever helt op til samme mål, men det
kan vi så diskutere ved anden lejlighed.
Jeg må bare sige generelt om det her, at jeg
opfatter SF som et parti, der i høj grad ikke vil
være med til at bekæmpe den her slags verdensterrorister, som vi ser, f.eks. Osama Bin
Laden og Saddam Hussein. Det kan være, at jeg
tager fejl, men det er i hvert fald min opfattelse,

(571)
Fredag den 25. februar 2000 (F 27)
når jeg hører den måde, som SF udtaler sig om
de her ting på.
Jeg vil gentage, at jeg mener altså, at USA og
vi må have krav på en defensiv beskyttelse over
for den slags slyngelstater. Jeg er enig i, at vi
ikke kan beskytte os i alle tilfælde mod forskellige syltetøjsglas, der sættes rundtomkring, men
nu taler vi altså om atommissiler, som eventuelt
bliver affyret mod USA fra kystlinjen, og dér
må det da være et rimeligt krav, at USA må
have lov til at beskytte sig mod den slags. Der
er jo trods alt forskel på syltetøjsglas og atommissiler.";Peter Skaarup
79881;name_party;":
Jeg ved ikke, om jeg skal starte med at takke
forespørgerne. Det kan da være, det er meget
fornuftigt med denne her debat.
Jeg ville bare bede om, at man, når man rejste
sådan en debat, så i hvert fald kaldte den det,
den skulle hedde. Det her har jo ikke en snus
med Grønland at gøre. Der er ingen - måske
med hr. Keld Albrechtsen som en lille, hæderlig
undtagelse - der overhovedet har interesseret
sig for, hvilken påvirkning det her har på
Grønland. Det er slet ikke det, der er dagsordenen. Jeg er ked af at sige det til hr. Rosing, som
jeg sætter stor pris på, men det har jo ikke
optaget sindene.
Det, der har optaget sindene, er den gammelkendte sang: Er det nu USA, der igen skal ud og
ødelægge verdensfreden? Og så kunne man ligeså godt spørge om det og så lade være med
at blande grønlænderne ind i det, når det alligevel ikke er dem, hjerterne banker for. Jeg ville
foretrække, at man havde en reel begrundelse,
så vi kunne få den velkendte debat, som vi jo
har haft de sidste 25 år herinde.
Jeg vil til gengæld gerne takke udenrigsministeren for besvarelsen. Jeg synes, den rummede
en selv for en på dette område ukendt ordfører
- jeg er kommet med på et afbud, det kan man
sikkert godt høre - udmærket gennemgang af
problemstillingerne i det her.
Jeg forstår på forespørgerne - for nu at vende
tilbage til dem igen - at der navnlig er to problemer, der optager dem. Det ene er: Vil det
give en tilstrækkelig sikkerhed?
Jeg vil gerne for fuldstændighedens skyld
gentage, hvad jeg sagde før: Hr. Søvndal kan
have alle sine strategiske overvejelser om sine
syltetøjsglas, og det er muligt, at de vil slå ørerne ud i Pentagon og synes, dét er en meget interessant teori, men jeg ville dog foretrække, at

4561

vi i det danske Folketing i hvert fald overlod
det til USA selv at vurdere ud fra deres egne
analyser, hvordan de bedst beskytter sig mod
forskellige farer udefra, som de ser, og som jeg
er enig i. Det er nok det mest betryggende.
Det andet problem er selvfølgelig også relevant: Er omkostningerne for store - idet jeg dog
konstaterer nu igen, at det har i hvert fald ikke
noget med omkostningerne for Grønland at gøre, for det er der ingen der interesserer sig for er de for store?
Jeg vil bare sige: Min og CD's erfaring er, at
historien ikke viser, at man fik - hvad var det,
det hed? - omtanke og fornuft ud af, at en part
i den balance, i den magtkamp, der er og altid
har været i verden, bare afstod fra at forsvare
sig eller afstod fra at leve op til de trusler, der
forelå. Historien viser ikke, at det er det, der
skaber fred og fordragelighed. Så nemt er det
ikke. Men det er jo præcis den samme diskussion, vi havde i 1980'erne om, at vi fra europæisk side bare skulle lade være med at gøre
sådan og sådan, så blev der fred på jord.
Jeg vil gerne sige til hr. Søvndal - som vist
ikke er blandt os mere, ikke lige for tiden i
hvert fald - at jeg er en stor beundrer af Mikhail
Gorbatjov, men jeg vil også tillade mig at anfægte teorien om, at det alene var ud fra en
fredselskende natur, at man afstod fra en videre
oprustning i Sovjet. Sovjet var ved at skvatte
sammen og havde ikke mulighed for det, og jeg
vil sige, at det fik så gudskelov de konsekvenser, at man kunne lave nogle tosidede aftaler.
Udenrigsministeren nævnte i sin besvarelse
et punkt, der for mig og for CD er ganske centralt i det her: Naturligvis får USA's beslutning
på dette område store konsekvenser for Europa
og for NATO, og jeg tror, udenrigsministeren
sagde det på den måde - sådan cirka i hvert
fald - at NATO og Europa må være interesserede i, at vores største allieret fremstår usvækket. Jeg vil gerne gå endnu videre og sige fra
CD's side, at et svækket USA er et svækket
NATO. Så enkelt er det. Vi kan ikke på nogen
måde i Europa være interesserede i, at USA
ikke formår at indtage den rolle i verden, som
er balancen i forhold til andre lande.
Så vil jeg gerne slå fast, at naturligvis må enhver da håbe på og tilskynde til, at dette forsvarsarrangement kan komme i stand ved hjælp
af forhandling om ændringer af denne traktat.
Det er da klart at foretrække, men jeg bliver
også nødt til at sige til sidst ligesom hr. Jensby,
at for CD er det ikke nogen betingelse i sidste

4562

Fredag den 25. februar 2000 (F 27)

instans. Vi kender jo ikke de russiske modargumenter. Vi kan ikke på forhånd - det synes vi i
hvert fald ikke i CD - give Rusland den vetoret,
men vi kan da via NATO-landene, som USA
hele tiden er i dialog med, prøve at påvirke,
prøve at lægge vægt på, at man får aftalen, og
at man kan klare det på den måde. Det vil være
det klart lykkeligste. Men CD er i hvert fald
ikke parat til allerede nu at sige, at hvis vi ikke
kan få den aftale og de ændringer, så er det
også slut med USA.
Det var vist nogenlunde, hvad lampen tillader mig at sige.
(Kort bemærkning).
Holger K. Nielsen (SF):
Fru Mimi Jakobsen spørger: Hvad har
Grønland med det her at gøre? Vi taler jo ikke
om Grønland overhovedet. Og så siger hun
også, at USA jo selv må bestemme, hvordan
man vil forsvare sig. Jamen det er jo netop her,
Grønland kommer ind, for en del af det her forsvarssystem indbefatter jo en ændring af Thuleradaren. Det er derfor, Grønland er med i den
her diskussion, og det er derfor, at det her også
er et anliggende for det danske Folketing. Vi
skal træffe en beslutning, om vi vil godkende,
at denne Thuleradar bliver moderniseret eller
ej. Der er faktisk mange, der ser frem til, hvad
der sker her i Danmark, fordi vi er med i den
her beslutning om Thuleradaren.
Så siger fru Mimi Jakobsen, at vi jo hører de
gammelkendte toner. Og hvad hører vi så fra
CD? Det er, at automatpiloten sættes til, og at
USA's sikkerhed er vores alles sikkerhed, at vi
skal elske USA, og jeg ved ikke hvad.
Der har faktisk været en diskussion i andre
europæiske lande. Jeg nævnte tidligere - og det
er mærkeligt, at det ikke kom ind på lystavlen
hos den borgerlige opposition i det her Folketing - at i Frankrig, i Tyskland, i en række europæiske lande, er der opstået en meget, meget
kritisk holdning til det her amerikanske projekt.
Det er faktisk i deres debatter en vigtig pointe,
at amerikansk sikkerhed ikke nødvendigvis er
det samme som europæisk sikkerhed, og den
debat vil jeg også meget opfordre CD til at inddrage.
(Kort bemærkning).";Mimi Jakobsen
86157;name_party;":
Nu begyndte fru Mimi Jakobsen at tale om, at
man ikke skulle give Rusland vetoret, men det
spørgsmål, jeg synes er interessant, og som jeg

ikke synes var klart fra CD's ordførers side, er:
Skal ABM-traktaten overholdes? Altså skal internationale traktater overholdes? Det er det
centrale spørgsmål. Eller har CD Dansk Folkepartis opfattelse af, at de skal overholdes, hvis
det er hensigtsmæssigt, og hvis det ikke er hensigtsmæssigt, så behøver man ikke at overholde
dem? Skal ABM-traktaten overholdes?
(Kort bemærkning).";Søren Søndergaard
86700;name_party;":
Først til hr. Holger K. Nielsen om Grønland:
Jeg er klar over det der med den radar, og jeg
er klar over, hvordan det formelt hænger sammen, hvor det her skal udbygges, og hvor det
befinder sig henne. Men det, jeg bare havde håbet at høre i debatten, da jeg kom her som ny i
kredsen, var lidt om, hvad konsekvenserne for
Grønland egentlig er. Det har vi bare ikke hørt
noget om, for det var da ikke det, der optog hr.
Holger K. Nielsen: det var konsekvenserne for
magtbalancen i verden.
Jeg siger ikke, det ikke er interessant. Jeg
hørte bare ikke noget fra hr. Holger K. Nielsen,
som var ordfører for forespørgerne, om, hvad
det er, man er bekymret om for selve Grønland.
Der kom en lille smule ind nu om øget arealkrav og sådan noget, men hvad indebærer det
egentlig for grønlænderne, for befolkningen og
for dens placering her i verden? Det synes jeg
havde været relevant, når man selv har fundet
på ordlyden. Det er jo ikke mig, der har fundet
på ordlyden.
Jeg tror ikke, jeg kan komme det meget nærmere. Med den stemning, hr. Holger K. Nielsen
beskriver, og som jeg ikke skal anfægte at der er
i de andre NATO-lande: at der er tvivl om det,
og at der er kritik osv., må det da i høj grad
være en god idé, at de andre NATO-lande taler
med USA om det her. Det vil jeg selvfølgelig
klart foretrække, og jeg så allerallerhelst, at man
kunne nå til enighed med Rusland. Jeg ville
lægge meget vægt på det, men jeg vil ikke i dag
stå og sige, at kan der ikke blive en aftale med
russerne om ændringer i traktaten, uanset hvilke argumenter russerne bruger for at blokere,
så vil jeg på forhånd - nu er det jo ikke mig, der
bestemmer det - sige, at så må USA holde fingrene væk fra det her forsvar. Det vil jeg ikke
sige i dag. Jeg synes, det er alt for tidligt at begive sig ud på det, og så er det nu altså amerikanerne, der skal forhandle med russeme, og vi
kan jo så snakke lidt om det imens. Det er fint.

Fredag den 25. februar 2000 (F 27)
(Kort bemærkning).";Mimi Jakobsen
88685;name_party;":
Forespørgerne har jo hængt denne forespørgsel
op på Grønland, fordi radaren ligger i
Grønland, og konsekvenserne, ja, dem kan man
ikke nævne i løbet af det minut, vi har til korte
bemærkninger. Men altså ifølge de papirer, vi
har kendskab til, så er det spørgsmålet om en
eventuel opgradering af den eksisterende radar,
altså bedre software, som det hedder på
1 nudansk, og så i givet fald også en større, en ny,
radar i sidste ende.
Det vil ikke kræve et større areal efter de oplysninger, jeg er i besiddelse af, men der er alle
de andre konsekvenser for det grønlandske
samfund, for Thulesamfundet, for Thuleboerne
osv.
Der er i sidste ende også noget økonomi i det.
Altså skal vi bare tillade amerikanerne at opgradere og bygge videre og bygge videre? Det
får en masse konsekvenser, som vi ikke kender
på nuværende tidspunkt, fordi amerikanerne
ikke har henvendt sig til os, men de er der, og
de dukker formentlig op, jo længere hen i
processen vi kommer.
(Kort bemærkning).";Hans-Pavia Rosing
89688;name_party;":
Jeg synes ikke, det er betryggende, at fru Mimi
Jacobsens besvarelse af det her er, at man vil
foretrække, at internationale aftaler bliver overholdt. Jeg synes ikke, det er betryggende, og jeg
vil selvfølgelig ved andre lejligheder prøve at få
klarlagt, på hvor mange andre områder det
også gælder for CD's holdning, at internationale
aftaler er noget, man foretrækker bliver overholdt, men at man er sådan åben over for, at det
behøver de ikke at blive.";Søren Søndergaard
90164;name_party;":
Der er noget ironisk i, at vi her knap 10 år efter,
at truslen fra det, som præsident Reagan kaldte
The Evil Empire, er forsvundet i og med, at
Sovjetunionen gik i opløsning, igen skal diskutere et forsvar mod ballistiske missiler. Det er jo
rigtigt, som udenrigsministeren sagde: Dette er
ikke SDI, det er ikke stjernekrigsprojektet. Det
er for det første ikke rumbaseret, og det er også,
i hvert fald på papiret, i første omgang et begrænset system, men som vi jo ved altid kan
udvides.
Men fundamentalt bygger det på den samme
tankegang, nemlig at man kan imødegå truslen
fra a-våben og fra masseødelæggelsesvåben

4563

ved at afvæbne modstanderen gennem et missilforsvar.
Dermed er der også en grad af historieløshed
over den diskussion, vi har, og det projekt, vi
står over for, for var der noget, man kom til erkendelse af i den kolde krigs tid, så var det, at
a-våben nødvendiggør balance mellem
a-våben-magterne, og det nødvendiggør nedrustning. Det er, som om man totalt har glemt
den erfaring, som man dér indhøstede gennem
mange år.
Det var baggrunden for ABM-traktaten i
1972, det var baggrunden for INF-aftalen i
1987, som startede en lang række samtaler
a-våben-magterne imellem, specielt USA og nu
Rusland, om nedrustning på a-våben-området.
Derfor er faren jo ikke kun fra slyngelstater.
Faren er også generelt fra a-våben-magter og
magter, der råder over masseødelæggelsesmidler, hvis man ikke tager hensyn til balancen på
området, hvis man ikke holder spillets regler,
og det gælder altså også stormagter.
Så vil jeg godt tage afstand fra det sludder,
som jeg synes er blevet sagt fra denne talerstol
om, at debatten har karakter af antiamerikanisme. Det er dog utroligt, at man ikke skulle kunne føre en sådan debat i det danske Folketing,
som føres for fuldt tryk i USA og bl.a. rummer
folk som Paul Nitce, der i sin tid var Reagans
hovedforhandler, og som er meget kritisk over
for de planer, der ligger på bordet.
Det afgørende er at få debatten om, hvilke farer og hvilke eventuelle fordele der er ved dette
system, og der er specielt fare ved dette system,
hvis det gennemføres ensidigt. Det er helt afgørende, at man fra USA's side erkender behovet
for en gensidig forståelse ikke blot med
Rusland, men med alle a-våben-magter, og i
den forstand har en forståelse af, at dette har
global betydning. Hvis man ikke gør det, så undergraver man for det første grundloven på
området, ABM-traktaten, og man kan ikke
undgå at igangsætte en ny våbenspiral, som de,
der føler sig afvæbnet, nødvendigvis må
imødegå ved at skaffe sig flere og mere effektive våbensystemer.
Man ødelægger yderligere mulighederne for
et forsøgsstop på a-våben-området, og man belaster forholdet til Rusland, hvilket spiller en
ganske betydelig rolle for Europa. Man må jo i
Frankrig og England desuden imødese, at man
reduceres til andenrangs a-våben-magter, og
det kan selvfølgelig ikke undgå at belaste
NATO's indre sammenhold og stabilitet. Et

4564

Fredag den 25. februar 2000 (F 27)

system af denne slags gennemført ensidigt kan
ikke undgå at komme til at spille en rolle også
for de lande, der indgår i systemet, og dermed
har vi jo Grønland og Thule inkl. Danmark
placeret præcist i en vigtig rolle.
Endelig vil jeg ikke glemme at nævne, at der
også er en forureningstrussel bundet til et system af denne karakter.
Det er altså ikke svært at finde farerne ved
det, men det er vigtigt at få debatten og at få
den i et åbent lys uden de over- og undertoner
af rygmarvsreaktioner, som vi desværre også
har oplevet i dag.
Jeg er meget glad for, at regeringen så klart
har markeret, at den bygger på dagsordenen fra
marts 1987. Jeg synes, det er vigtigt, at man i
det videre forløb sikrer sig, at man på europæisk plan forener kræfterne i en samtale om
dette projekt med USA. Der er store europæiske
og NATO-interesser involveret i dette. Dem må
man sørge for at varetage bedst muligt, og endelig synes jeg - det er måske noget, som ikke
mindst vores tyske naboer vil interessere sig for
- at dette jo gør det helt naturligt nu at få den
generelle NATO-debat om den nukleare
strategi.";Jørgen Estrup
94286;title_name;":
Det passer også med de 5 minutter.
Hr. Søren Søndergaard som ordfører.";Poul Nødgaard
94381;name_party;":
Jeg vil godt starte med at sige tak til udenrigsministeren for en eksorbitant fremlæggelse af
det amerikanske synspunkt på NMD. Faktisk
kunne amerikanerne vel ikke have fremstillet
deres synspunkter mere klart, mere udtømmende og mere loyalt, end udenrigsministeren gjorde i sin besvarelse, og det skal han have tak for,
for det er selvfølgelig vigtigt for os at kende de
amerikanske synspunkter helt til bunds. Det
eneste, jeg sådan set mangler, i stil med andre
ordførere, er: Hvad mener den danske regering
egentlig?
Nuvel, vi fik at vide, at regeringen fortsat ønsker, at »Thuleradarens anvendelse ikke er i
strid med gældende internationale aftaler«, og
det er jo bestemt betryggende, at regeringen
ikke ligefrem ønsker, at Danmark skal medvirke til at bryde internationale aftaler.
Vi fik også at vide i udenrigsministerens besvarelse, at regeringen fortsat vil rådføre sig
med Det Udenrigspolitiske Nævn i sagen. Det
synes vi også er meget klogt, måske især i den-

ne tid og måske ikke mindst af hensyn til regeringen selv.
Men hvad mener regeringen om selve sagen,
om opstillingen af det amerikanske missilsystem, som i sidste ende skal kunne, som det
hedder, imødegå mange meget avancerede
sprænghoveder? Er det et internt amerikansk
anliggende, som ikke vil få konsekvenser for
den øvrige verden, eller vil opstillingen få omfattende konsekvenser for stabilitet og sikkerhed i hele verden? Og i så fald: Vil det få en positiv konsekvens, eller vil det få en negativ konsekvens? Hvad mener regeringen? Problemet
er, at vi ikke bare har fået antydningen af et
svar på de her spørgsmål.
Efter Enhedslistens opfattelse vil udviklingen
og opstillingen af NMD få alvorlige negative
konsekvenser for sikkerheden så vel militært
som socialt.
I årtier har vi fået tudet ørerne fulde om terrorbalancens velsignelser: Freden blev ikke sikret gennem fred, freden blev sikret gennem
truslen om udslettelse! Det var denne logik, der
førte til, at det blev set som et stort fremskridt
for civilisationen, at der ikke alene var atomvåben nok til at udslette alt levende liv på jorden
én eller to gange, men utallige gange.
I dag oplever vi et begyndende attentat på
terrorbalancen: USA vil ikke længere være med,
ikke på den måde, at det vil afskaffe terrorbalancen ved at afskaffe terroren, men ved at begynde at afskaffe balancen. Det er jo ikke tilfældigt og formentlig ikke et udtryk for en speciel
ondskab hos USA: det er udtryk for, at verden
har udviklet sig på en måde, hvor USA er den
centrale stormagt, den eneste stormagt, og har
muligheden for at diktere andre lande. USA har
mulighed for at blande sig i andres anliggender,
USA vil have mulighed for at true andre lande,
angribe andre lande, intervenere i andre lande,
og man ønsker at gøre det på en sådan måde, at
man ikke risikerer et gensvar.
Vi synes, at det enkle og meget grundlæggende spørgsmål, som der skal tages stilling til,
er, om et land får den mulighed, og vi vil godt
lade være med at diskutere, at det er USA, der
får den mulighed, for vi er ikke specielt interesserede i at gøre det til en diskussion om USA.
Vi ville også være interesserede, hvis f.eks.
Rusland havde den mulighed, hvis Rusland
havde mulighed for at opbygge et missilforsvar,
der gjorde, at det kunne angribe andre lande
uden risiko for selv at blive angrebet eller få
konsekvenser af disse angreb. Jeg ville meget

Fredag den 25. februar 2000 홢
(F 27)
nødigt have, at Rusland havde et sådant missilforsvar, det vil jeg godt sige, meget, meget
nødigt.
Selvfølgelig kunne man måske komme i tvivl,
hvis der var et land, som stod for uselvisk renhed og retfærdighed, som så at sige var verdenssamfundets svar på Batman, der altid gjorde det rigtige og forsvarede de rigtige interesser, men sådan er det jo ikke, heller ikke med
USA, heller ikke uanset hvor venligt man kigger på USA.
Tag USA, som systematisk nægter at betale
kontingent til FN til tiden, USA, som ikke vil
være med til at lave en international krigsforbryderdomstol permanent til at dømme folk,
som på det mest grusomme overtræder international lov. Det er da bare nogle eksempler, der
viser, at der også i det land er andre interesser
end bare rene og uselviske motiver.
Vi ønsker ikke, at nogen lande skal få en mulighed for dels at være i besiddelse af atomvåben, dels at kunne bruge de atomvåben uden at
blive ramt af andre. Vi vil godt være med til at
ophæve terrorbalancen, men terrorbalancen
skal ophæves ved, at man fjerner atomvåben,
og ikke ved, at man giver nogle enkelte lande
monopol på at kunne udløse dem. Det er det
centrale argument.,
Så er der derudover en masse andre argumenter, hvor det største er det våbenkapløb, et
sådant projekt vil udløse, og det er et spørgsmål
om de omkostninger, det giver, omkostninger,
som frem for alt kunne bruges til at gøre verden
mere sikker. Vi snakker om 375 mia. kr. bare i
de første faser. Det er mildest talt mange penge,
som kunne bruges til bl.a. at støtte demokratiske og sociale kræfter i nogle af de slyngelstater, som det for alt i verden gælder om at komme af med, jo før desto bedre..";Søren Søndergaard
99462;name_party;":
Jeg vil godt indledningsvis takke udenrigsministeren for besvarelsen, som jeg synes på mange
måder var afbalanceret, også i en situation, hvor
vi ikke ved, hvad det bliver til, hverken med de
amerikanske forhandlinger med russerne eller
med NMD-systemet som sådant, og også fordi
jeg syntes, udenrigsministeren lagde meget
vægt på at understrege, at det grønlandske
hjemmestyre skal holdes orienteret og også inddrages i denne sag, selvfølgelig i særdeleshed
når det drejer sig om de konsekvenser, et eventuelt NMD-system måtte få for Grønland.

4565

NMD-systemet er rettet mod de såkaldte
slyngelstater og dermed ikke mod Rusland. Så
kan man jo diskutere, hvad en slyngelstat
egentlig er, og hvad det er for en trussel, de såkaldte slyngelstater udgør. Jeg mener, at de udgør en reel trussel ikke bare mod USA, men
også mod verdenssamfundet som sådant og
dermed også mod Danmark, og netop derfor
mener jeg ikke, man kan fortænke amerikanerne i at overveje et nyt missilforsvar.
Men NMD-systemet kræver en tilpasning af
ABM-traktaten, og derfor pågår der jo forhandlinger mellem Rusland og USA, og det er helt
afgørende, at de forhandlinger lykkes, også af
hensyn til, hvordan vi i Folketinget i Danmark
skal vurdere NMD-systemet.
For Kristeligt Folkeparti at se vil det være
meget ulykkeligt, hvis USA går enegang og
dermed bryder ABM-traktaten, fordi det så kan
være med til at indlede et nyt våbenkapløb med
også Rusland som aktør, og så står vi unægtelig
i en helt anden situation, end vi gør i dag, også
med hensyn til at skulle vurdere NMDsystemet.
Derfor vil jeg også godt opfordre udenrigsministeren og regeringen til at lægge vægt på
en dialog også i NATO-sammenhæng om det
her system, for det er ikke alene et amerikansk
anliggende, det får også betydning for NATOpartnerne i øvrigt.
Vi tillægger det i den forbindelse afgørende
betydning, at USA har tilkendegivet, at man
fortsat ser ABM-traktaten som en hjørnesten i
den strategiske stabilitet. Det er et vigtigt udgangspunkt, også, i forhold til, at vi på nuværende tidspunkt, hvor vi har haft en debat, og
hvor vi ikke kender de fulde konsekvenser, må
sige, at der pågår forhandlinger, og at vi har tillid til, at de forhandlinger fører til en aftale også
med russeme, sådan at vi ikke oplever, at et
NMD-system giver anledning til et nyt våbenkapløb, men giver anledning til, at vi får et bedre forsvar over for de såkaldte slyngelstater.";Jann Sjursen
101885;name_party;":
Man kan jo med rette stille spørgsmål: Hvorfor
skal vi have den her debat? Hvorfor er forespørgslen formuleret, som den er? Er det, fordi
forespørgerne har en ægte og reel bekymring
for Grønland? Dertil er svaret: Nej, det er det
ikke.
Det er jo ganske tydeligt, også med de formuleringer, der bliver brugt, at det er de gammelkendte socialistiske og kommunistiske an-

4566

, Fredag den 25. februar 2000 (F 27)

greb på USA, der gør sig gældende igen. Nu
har man blot fundet et nyt begreb, et nyt sted at
prøve på at drive en kile ind. Det er det, man så
ønsker at gøre, og det er det, man prøver på at
gøre, men det vil ikke lykkes denne gang.
Heldigvis er tiden gået, heldigvis kan vi i
Frihed 2000 konstatere, at regeringen ikke
længere er med på den galej, som regeringspartierne ellers tidligere har været på, og det er vi
glade for.
Vi er utrolig glade for den besvarelse, som
udenrigsministeren gav her i dag på forespørgslen. Vi er meget enige med udenrigsministeren, og vi ser med tilfredshed på, at regeringspartierne ikke længere har de holdninger,
som de havde op igennem 1980'erne.
Vi er i Frihed 2000 lodret uenige med SF og
Enhedslisten i deres forsvarspolitik og specielt
deres forsvarspolitik, når vi taler om NATO og
USA. Til gengæld er vi i Frihed 2000 helt enige
med CD i det meget flotte indlæg, der blev
holdt herfra, og for så vidt også med regeringen
i den politik, som regeringen lægger for dagen i
dag.
Vi skal være taknemlige for, at NATO har
sikret freden, stabiliteten og demokratiet i
Europa igennem adskillige årtier. Vi kan ikke
være taknemlige nok.
USA har altid spillet en afgørende rolle også
inden for NATO, og vi må jo konstatere, at kun
et stærkt og uanfægtet USA er i stand til at sikre
freden i NATO og dermed i Europa. Derfor er
det vigtigt, at USA er stærk. Det er vigtigt, at
USA ikke vil kunne blive truet af forskellige andre stater uden for NATO-området, som det er
blevet omtalt i dag. For i det øjeblik, hvor
NATO eller USA vil kunne blive truet af disse
lande, så er USA i en svækket rolle, og en
svækket rolle er ikke gavnlig. USA har jo flere
gange sikret freden og demokratiet i Europa, og
det skylder vi dem tak for, og den vil jeg gerne
give udtryk for.
Når vi taler om systemet her, NMD-systemet,
så må Rusland kunne bringes til at forstå nødvendigheden af et forsvarssystem. Rusland må
kunne bringes til at forstå, at verden ser anderledes ud i dag. Vi taler ikke længere om en østvest konfrontation, men måske nærmere om en
nord-syd konfrontation. Det bør Rusland kunne
overbevises om. Og hvis Grønland skal involveres, og det ser det ud til at de skal, så er det
vigtigt, at vi har respekt for Grønland, og at vi
har respekt for de beslutninger, der bliver truffet i Grønland.

Frihed 2000 har altså det synspunkt, at vi
fuldt ud bakker op bag NATO. Vi giver fuld
opbakning til USA. Vi har respekt for Grønland,
men vi har også forståelse for bekymringen i
Rusland. Men den bekymring er vi ret overbevist om kan ryddes af vejen, hvis blot man indgår i dialogen og overbeviser Rusland om, at
systemet her ikke er til for at optrappe en østvest konfrontation, men for at sikre, at nordsyd konflikten ikke udvikler sig yderligere.";Tom Behnke
105118;title_name;":
Jeg vil begynde med at takke ordførerne for deres bidrag til en god debat om et - som det er
fremhævet - overordentlig vigtigt emne.
Lad mig, inden jeg går i gang med betragtninger i øvrigt over debatten, lige sige til hr.
Keld Albrechtsen, at de forhandlinger, der er
forudset mellem på den ene side USA og på
den anden side Grønland/Danmark om udskillelse af Dundasområder på Thulebasen, vil gå i
gang i næste måned.
Lad mig først understrege endnu en gang, at
der ikke foreligger en amerikansk beslutning
om at iværksætte NMD. Der foreligger ingen
konkret henvendelse til Danmark og Grønland
vedrørende Thulebasens inddragelse, men der
foregår forhandlinger mellem Rusland og USA.
Disse forhandlinger blev iværksat den 20.
juni sidste år, og jeg synes, at disse forhandlinger er blevet underbelyst i debatten i dag. Det
har spillet en meget ringe rolle i de overvejelser,
som jeg har hørt fra hr. Villy Søvndal og fra hr.
Søren Søndergaard og andre, at Rusland og
USA faktisk blev enige om at indlede forhandlinger.
Hvad var grundlaget for disse forhandlinger?
Ja, grundlaget er jo bl.a., at ABM-traktaten også
indeholder en forpligtelse under art. 13 til at
overveje mulige ændringer i den strategiske situation, som har betydning for ABM. De forhandlinger, der foregår, foregår altså på basis af
ABM-traktaten. Det er det ene, jeg vil sige om
disse forhandlinger.
Det andet, som jeg også fremhævede i mit
første indlæg, men som måske skulle have haft
en stærkere placering, er, at diskussionerne om
ABM-reduktionen starter samtidig med forhandlingerne om START III om yderligere reduktion i de strategiske atomvåben. Og det lyder såmænd sådan på engelsk i slutningen af
erklæringen fra Köln den 20. juni sidste år:
»Discussions on START III and the ABM-treaty
will begin later this summer.«

Fredag den 25. februar 2000 (F 27)
De er udtrykkeligt kædet sammen, disse forhandlingsforløb, og så udtrykker i øvrigt begge
parter til sidst deres tro på og tillid til, at de i
fællesskab med disse forhandlinger kan bidrage
til at forøge den strategiske stabilitet og sikkerheden for begge nationer. Det er grundlaget.
Hr. Villy Søvndal filosoferede over, om verden var blevet mere sikker. Det er jo en stor
diskussion. Den er vel på det strategiske område i henseende til truslen for det store sammenbrud og krig blevet sikrere, men til gengæld har
vi jo set mange andre blodige begivenheder udspille sig, som ikke involverede strategiske våben, men desværre nok så mange konventionelle våben og andet stads.
Jeg synes, at vi lige skal kigge et øjeblik på
hele udviklingen på det nukleare område for at
vurdere sikkerhedsudviklingen.
START II blev indgået den 3. januar 1993.
Den er blevet ratificeret af USA i 1996, men
mangler stadig væk at blive godkendt i den
russiske Duma. START II forpligter USA og
Rusland - begge to - til inden år 2007 at reducere antallet af offensive strategiske atomvåben
til højst 3.500 sprænghoveder.
Som sagt er der nu enighed om at påbegynde
forhandlinger om START III, der forventes at
nedbringe antallet af sprænghoveder til
2.000-2.500, og hermed vil de to landes atomarsenal fra den kolde krigs tid være reduceret
med 80 pct.
Endvidere kan jeg oplyse, at USA unilateralt
uden for dette siden 1988 har afmonteret mere
end 13.000 nukleare sprænghoveder og reduceret det ikkestrategiske nukleare lager med
80 pet. Det er på den baggrund, forhandlingerne om ABM-revisionen skal ses. De foregår på
basis af ABM-traktaten, og de foregår altså med
baggrund i bestræbelser for yderligere at nedbringe det nukleare arsenal. Det er selvfølgelig
et kernespørgsmål i denne debat, hvorledes
man vurderer ABM-traktaten, og lad mig da
sige meget klart, at Danmark til stadighed i
denne debat understreger den fundamentale
betydning, vi tillægger ABM-traktaten som en
af hjørnestenene i det internationale samkvem.
Samtidig synes jeg, det skal siges og gentages
her, at USA har givet udtryk for, at man er juridisk forpligtet til og politisk indstillet på at
bevare ABM-traktaten, og ABM-traktaten kan
som bekendt ikke ændres, uden at begge parter
er indforstået. Det er, hvad jeg har gjort gældende her i spørgetiden i Folketinget, og jeg vil
gerne gentage her, lige så vel som jeg vil gen-

4567

tage, hvad jeg sagde i et svar til hr. Hans Engell
den 9. februar, at dagsordenen af 5. marts 1987
om Thuleradaren og heri formulerede retningslinjer fortsat er en fast bestanddel af den danske
politik vedrørende Thuleradaren.
Det er blevet fremhævet, og det er jeg enig i,
at den danske regering har et ansvar i denne
sag. Ja, vi har et stort ansvar. Vi har et ansvar
over for Folketinget. Vi har en ansvar over for
det grønlandske hjemmestyre og Landsting, og
jeg kan forsikre hr. Hans-Pavia Rosing, der talte
på Socialdemokratiets vegne, om, at der er vilje
til at lytte til de grønlandske synspunkter.
Lad mig slutte med en mere overordnet betragtning. I disse år sker der fantastiske teknologiske forandringer i verden, ikke bare forandringer, men virkelige skred i udviklingen. Det
er forandringer, som har fantastiske perspektiver, og som vil komme til at dominere udviklingen i dette nye århundrede. Der er store muligheder for at forbedre menneskers vilkår med
den ny teknologi, men selvfølgelig er der også
nye farer i den ny teknologi.
Jeg tror ikke, det kan undgås, at det med den
ny teknologi vil være muligt at udvikle våbentyper, som vi i dag ikke kender, og som vi i dag
vel ikke har fantasi til at forestille os - jeg har
ikke. Hvad der kan lade sig gøre at udvikle af
våbentyper om 10 og 20 år med anvendelsen af
de nye teknologier er jo næsten ikke til at rumme. Det rummer selvfølgelig også risici for
ustandselige forandringer i såkaldte militære
balancer. NMD er et sådant muligt fremtidigt
forsvarsvåben, men der kan jo tænkes mange,
mange andre våbensystemer om 10 og 20 år.
Stillet over for en sådan udvikling, så ser jeg
ikke anden holdbar løsning på det her, end at vi
skal gøre os de yderste anstrengelser for at skabe et internationalt samfund, der er reguleret
ved regler, og udbrede og konsolidere
demokratiet.
Det er jo i alle sammenhænge diktaturstaterne, der truer. Det er denne verdens Saddam'er
og Milosevic'er, og hvad de nu hedder alle
sammen, inklusive den nordkoreanske leder.
Det er derfra, farerne vil true, uanset hvilken
teknologisk udvikling vi forestiller os. Og derfor er den demokratiske udvikling hele tiden
bestræbelsen på at skabe demokrati, og økonomisk og social udvikling er selvfølgelig den,
bedste sikring, man kan tænke sig. Og det er
derfor også så vigtigt, at vi fra dansk side gør
en konsekvent indsats på disse områder.

4568

Fredag den 25. februar 2000 (F 27)

Lad mig - det tror jeg man vil tillade mig sige en særlig tak til hr. Jørgen Estrup for hans
indlæg her i dag. Jeg er bekendt med, det formentlig var hr. Jørgen Estrups sidste tale fra
Folketingets talerstol, inden han tiltræder andet
arbejde, og det var som altid tænksomt og indsigtsfuldt, og det er jo i det hele taget det, der
har præget hr. Jørgen Estrups indlæg her i salen
igennem årene. Og tak for det.
(Kort bemærkning).";Niels Helveg Petersen
112217;name_party;":
Udenrigsministeren sagde to ting, som jeg er
glad for og enig i. Den ene er bemærkningen
om, at det afgørende er den sociale og demokratiske udvikling. Det er den bedste garant.
Men det er klart, at der er en sammenhæng
mellem mulighederne for især social udvikling
og så, hvor mange penge der bliver brugt på
våbensystemer. Der er en nøje sammenhæng.
Og problemet er ikke, om USA har råd til det,
og hvor mange fattige der er i USA. Problemet
er, hvis det udløser et våbenkapløb, der trækker
andre med.
Det fører mig så over til den anden bemærkning, hvor jeg sådan set også er enig i ministerens udgangspunkt og positiv over for, at
udenrigsministeren, i modsætning til hvad vi
har hørt fra en række partier her, Dansk Folkeparti, Venstre og Centrum-Demokraterne, klart
slår fast, at ABM-traktaten kun kan ændres,
hvis der er enighed mellem Rusland og USA,
og at Danmark ikke vil acceptere en anden ændring end den, vi kan blive enige om.
Men problemet er jo, at det ikke fritager regeringen for at have en holdning til de ændringer, som de måtte komme med. Jeg ville i hvert
fald ikke sætte min store lid til Rusland. Det
tror jeg heller ikke at regeringen vil. Rusland er
et land, som vel kan købes på mange områder,
og problemet er, at selv hvis Rusland og USA
bliver enige om nogle ændringer af ABMtraktaten, som f.eks. ikke har kinesernes opbakning, og det fører til et våbenkapløb fra Kinas
side, som vil udløse, at Indien forsøger at følge
med, hvilket udløser, at Pakistan forsøger at
følge med, så vil vi have et våbenkapløb, hvor
noget, som USA og Rusland kan blive enige
om, i virkeligheden vil være dybt skadeligt for
verdensudviklingen.
Derfor denne opfordring til regeringen om
ikke bare at satse på, hvad Rusland og USA kan
blive enige om, men på et eller andet tidspunkt
at finde sine egne ben og have en holdning til

det og også fremlægge det i de internationale
diskussioner.
Holger K. Nielsen (SF):
Jeg synes, det har været en interessant debat, vi
har haft i dag. Jeg synes stadig væk, at oplægget fra regeringen var for ukritisk og for svagt i
forhold til de her planer, men på den anden
side er det også vigtigt, at det i hvert fald er
blevet understreget, at den danske regering går
ind for, at internationale aftaler skal overholdes.
O.k., noget andet ville måske også være lidt
overraskende, men i betragtning af, hvad der er
kommet af betragtninger fra partierne Venstre
og Dansk Folkeparti og CD, så er det dog en
positiv ting - man bliver jo fornøjet med lidt efterhånden - at den danske regering i hvert fald
siger, at man skal overholde internationale
aftaler. Godt nok.
Jeg er også enig i udenrigsministerens betragtninger til sidst omkring forholdet mellem
militær sikkerhedspolitik og social sikkerhedspolitik. Ikke mindst i en debat, som vi har haft
her i dag, er det vel vigtigt at have det perspektiv for øje: Hvor bruger vi pengene bedst? De
her hundredvis af milliarder kroner, kunne vi
bruge dem på en bedre måde ved, at vi forebyggede de konflikter, som opstår, og som i høj
grad skyldes sociale forhold? Eller skal vi blive
ved med at poste penge i højteknologisk forsvar, som i virkeligheden ikke hjælper ret meget og har den modsatte effekt? Den debat synes jeg også at vi skal have omkring de her ting,
og det håber jeg også på at vi kan fortsætte
med.
Jeg synes, der var nogle interessante indlæg,
dels fra hr. Jørgen Estrup, dels fra hr. Per Stig
Møller. 홢 , 홢
Hr. Jørgen Estrup, som formentlig holdt sin
sidste tale her i dag, holdt en fremragende tale,
synes jeg, hvor han jo netop ud fra en solidarisk
holdning til NATO-samarbejdet, til det vestlige
samarbejde, samtidig havde en kritisk distance
til det her projekt og påpegede de problemer,
der også er i det. Den tale var i virkeligheden
ikke særlig anti-vestlig. Det var en tale, der bliver holdt af ledende partier i andre europæiske
lande, Frankrig og Tyskland. Selv i Storbritannien er der en langt mere kritisk holdning til det
her projekt, end det ofte kommer frem i den
danske debat. Og jeg synes, det er vigtigt, at vi
kan få en debat om de her ting, som vi forhåbentlig kan fortsætte, og som ikke udelukkende
går på automatreflekserne - om man er for eller

(572)
Fredag den 25. februar 2000 (F 27)
imod USA - men også går på: Hvad er de kon-,
krete farer i det her? Jeg synes det var fint, at hr.
Estrup fik påpeget det.
Tilsvarende med hr. Per Stig Møller, som jeg
også synes fik understreget, at der reelt er problemer i det her. Det kan sætte en ny rustningsspiral i gang. Vi er nødt til at overveje: Jamen
hvis nu det betyder, at russerne opruster, hvis
kineserne opruster, er det så ikke også et ansvar, vi må diskutere i det her Folketing og her
i Danmark? Jo, det er det. Og det er grundlæggende det, det her drejer sig om.
I betragtning af det så er det altså afgørende,
at vi fortsætter den her diskussion. Vi er meget
tilfredse med, at vi ikke nødvendigvis skal vedtage en vedtagelse i en debat som den her, for
vi tager det som en første diskussion. Det er
rigtigt nok, at det først er til sommer, der formentlig bliver truffet en beslutning: der har været lidt uheld med forsøgene, men alle regner jo
alligevel med, at der bliver truffet en beslutning
her til sommer. Men så er det bare, at vi siger,
at så er det altså vigtigt, at der kommer nogle
signaler også fra dansk side i forhold til den
amerikanske debat, for det her er vigtigt.
Hvis vi tager russerne: Der er faktisk adskillige, der er af den opfattelse, at det selvfølgelig
kan få konsekvenser for START 11-ratifikationen, men måske endnu mere alvorligt for INFtraktaten, at russernes modsvar på det her kan
blive, at de siger INF op, og at de begynder at
opruste på mellemdistanceområdet, så Europa
bliver gidsel i en ny russisk oprustningsbølge.
Jamen er det i vores og Europas interesse?
Kineserne har været nævnt. Hr. Søren
Søndergaard var inde på, at den kinesiske oprustning var et problem. Det er den måske ikke
i første omgang så meget i forhold til Europa,
men den vil jo også have nogle meget vidtgående globale konsekvenser i forhold til hele
sikkerhedssituationen.
Med andre ord kan der komme en.kædebevægelse i gang, og det har vi også ansvar for i
det danske Folketing at forholde os til. Vi har et
ansvar for at forholde os til, om det her giver
maksimal sikkerhed i forhold til, hvad det har
af negative konsekvenser.
Derfor har jeg været glad for debatten i dag.
Jeg håber meget på, at man både i Forsvarsudvalget og i Udenrigspolitisk Nævn og i andre
sammenhænge kan fortsætte debatten, måske
gennem høringer, gennem offentlige diskussioner. Det er helt, helt afgørende, at den danske

4569

offentlighed kommer ind i den her vigtige
debat.
(Kort bemærkning).";Søren Søndergaard
118908;name_party;":
Må jeg sige til hr. Holger K. Nielsen, at jeg ikke
synes, det er fair, og at det ikke er rimeligt at sige: Venstre ønsker ikke at overholde internationale aftaler. Det er ikke rimeligt.
Jeg fremhævede adskillige gange, hvor vigtigt det var at få ABM-traktaten ændret, som
der er en revisionsbestemmelse om kan ske,
som udenrigsministeren lige har redegjort for.
Det lagde jeg vægt på skete. Men det, jeg så føjede til, er: Mit parti går ikke med til at sende
nogle signaler til russerne om, at hvis de bare
stiller sig op ad væggen og ikke vil noget som
helst, så skulle vi lægge hindringer i vejen for
Amerika. Det vil dog give amerikanerne en
ufattelig dårlig forhandlingspostition. Det er
det, jeg siger.
(Kort bemærkning).";Svend Aage Jensby
119659;name_party;":
Det er jo næsten unødvendigt, for hr. Jensby
gentager det jo. Det er fuldstændig korrekt, at
der er en revisionsbestemmelse, hvor USA og
Rusland, hvis de er enige, kan ændre ABMtraktaten. Og med formuleringerne om, at man
ikke vil give Rusland vetoret, så har man sagt,
at man kan forestille sig, at man kører uden om
ABM-traktaten. Det kan ikke siges tydeligere.
Det var nøjagtig den samme melding, vi fik fra
Dansk Folkeparti - hr. Skaarup nikker - og fra
Centrum-Demokraterne. Hvorimod det heldigvis var den modsatte melding, vi fik fra Det
Konservative Folkeparti og Kristeligt Folkeparti. Og det er vi glade for, for vi kan have vores
uenigheder, men hvis vi ikke kan blive enige
om, at de aftaler, vi har indgået, dem overholder vi, så har vi altså et problem.
Hermed .sluttede forhandlingen

Meddelelser fra formanden";Søren Søndergaard
120520;title_name;":
Der er ikke mere på dagsordenen.
Folketingets næste møde afholdes tirsdag den
29. februar 2000, kl. 13.00.

4570

Fredag den 25. februar 2000

Angående dagsordenen skal jeg henvise til
den dagsorden, der er opslået i salen.
Med hensyn til de øvrige møder i den kommende uge skal jeg henvise til den omdelte
ugeplan.

Mødet hævet kl. 12.22";Poul Nødgaard
