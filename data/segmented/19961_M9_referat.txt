split;reason;text;value
0;;"Tirsdag den 22. oktober 1996 (D)

9. m ø d e";
83;Time;"Dagsorden
1) Spørgsmål om meddelelse af orlov til og
indkaldelse af stedfortræderen for folketingsmedlem Grete Schødts (S).
2) Indstilling fra Udvalget til Valgs Prøvelse.
3) Første behandling af lovforslag nr. L 29:
Forslag til lov om befordringsrabat til studerende ved videregående uddannelser.
Af undervisningsministeren (Ole Vig Jensen).
(Fremsat 9/10 96).
4) Første behandling af lovforslag nr. L 11:
Forslag til lov om Det Fælles Lønindeholdelsesregister.
Af finansministeren (Mogens Lykketoft).
(Fremsat 2/10 96).
5) Første behandling af lovforslag nr. L 12:
Forslag til lov om ændring af straffeloven, retsplejeloven og lov om udlægning af åndssvageforsorgen og den øvrige særforsorg m.v. (Samfundstjeneste og forstærket indsats mod seksualforbrydelser m.v.).
Af justitsministeren (Bjørn Westh).
(Fremsat 2/10 96).
6) Første behandling af lovforslag nr. L 16:
Forslag til lov om ophævelse af lov om skoleskibsafgift.
Af erhvervsministeren (Mimi Jakobsen).
(Fremsat 3/10 96).
7) Første behandling af lovforslag nr. L 17:
Forslag til lov om ændring af lov om skibsregistrering. (Slettelse af lystfartøjer og onlineadgang til skibsregistret m.v.).
Af erhvervsministeren (Mimi Jakobsen). I I
(Fremsat 3/10 96).

395

8) Første behandling af lovforslag nr. L 18:
Forslag til lov om ændring af varemærkeloven.
(Gennemførelse af TRIPS-aftalen, Trademark
Law Treaty m.v.).
Af erhvervsministeren (Mimi Jakobsen).
(Fremsat 3/10 96).
9) Første behandling af lovforslag nr. L 19:
Forslag til lov om ændring af lov om kontrol
med arbejder af ædle metaller m.v.
Af erhvervsministeren (Mimi Jakobsen).
(Fremsat 3/10 96).
10) Første behandling af lovforslag nr. L 20:
Forslag til lov om ændring af lov om kommuners og amtskommuners deltagelse i erhvervsudviklingsaktiviteter.
Af erhvervsministeren (Mimi Jakobsen).
(Fremsat 3/10 96).
11) Første behandling af lovforslag nr. L 28:
Forslag til lov om ændring af lov om social
bistand. (Regler om oprettelse, visitation og
finansiering m.v. af individuelt beskyttede
enkeltpladser efter bistandslovens §§ 91-95).
Af socialministeren (Karen Jespersen).
(Fremsat 9/10 96).

Meddelelser fra formanden";kl. 13.00
2233;title_name;"Medlemmer af Folketinget Kirsten Jacobsen
(FP), Kim Behnke (FP), Tom Behnke (FP), Aage
Brusgaard (FP), Jan Køpke Christensen (FP),
Niels Højland (FP) og Annette Just (FP) har
meddelt mig, at de ønsker skriftligt at fremsætte:
Forslag til lov om ændring af ligningsloven.
(Skattefritagelse for legater fra Carnegies Belønningsfond for Heltemod).
(Lovforslag nr. L 32).
Medlemmer af Folketinget Ole Donner (DF),
Kristian Thulesen Dahl (DF), Pia Kjærsgaard
(DF) og Poul Nødgaard (DF) har meddelt mig,
at de ønsker skriftligt at fremsætte:

396

Tirsdag den 22. oktober 1996

Forslag til folketingsbeslutning om tilladelse til
kørsel med taxi i busbaner.
(Beslutningsforslag nr. B 30).
Medlemmer af Folketinget Anne Baastrup (SF),
Steen Gade (SF) og Villy Søvndal (SF) har meddelt mig, at de ønsker skriftligt at fremsætte:
Forslag til folketingsbeslutning om økonomisk
kompensation for udgifter til børnepasning til
medlemmer af institutions- og skolebestyrelser.
(Beslutningsforslag nr. B 31).
Medlemmer af Folketinget Keld Albrechtsen
(EL) og Frank Aaen (EL) har meddelt mig, at de
ønsker skriftligt at fremsætte:
Forslag til folketingsbeslutning om sanering af
Europa-Kommissionens komiteer og udvalg.
(Beslutningsforslag nr. B 32).
Medlemmer af Folketinget Villy Søvndal (SF),
Anne Baastrup (SF), Steen Gade (SF) og Jes Lunde (SF) har meddelt mig, at de ønsker skriftligt
at fremsætte:
Forslag til folketingsbeslutning om børns rettigheder.
(Beslutningsforslag nr. B 33).
Medlemmer af Folketinget Kim Behnke (FP),
Tom Behnke (FP), Aage Brusgaard (FP), Jan
Køpke Christensen (FP), Niels Højland (FP),
Kirsten Jacobsen (FP) og Annette Just (FP) har
meddelt mig, at de ønsker skriftligt at fremsætte:
Forslag til folketingsbeslutning om indførelse af
fuld omkostningsdækning i de tilfælde, hvor
skatteydere vinder anlagte skattesager.
(Beslutningsforslag nr. B 34).
Medlemmer af Folketinget Ove Fich (S), Charlotte Antonsen (V), Kent Kirk (KF), Steen Gade
(SF), Elisabeth Arnold (RV), Annette Just (FP),
Keld Albrechtsen (EL), Addi Andersen (CD) og
Kristian Thlùesen Dahl (DF) har meddelt mig, at
de ønsker at stille følgende forespørgsel til";Formanden
4395;title_name;"»Hvad kan regeringen oplyse vedrørende forberedelserne af WTO-ministerkonferencen i
Singapore 9.-13. december 1996?«
(Forespørgsel nr. F 19).

Jeg skal oplyse, at de sager, der er opført på
dagsordenen under punkterne 6-10, på grund af
erhvervsministerens sygdom udgår af dagsordenen for mødet i dag.

Den første sag på dagsordenen var:
1) Spørgsmål om meddelelse af orlov til og
indkaldelse af stedfortræderen for folketingsmedlem Grete Schødts (S).";udenrigsministeren
4857;title_name;"Fru Grete Schødts har søgt om orlov i henhold
til forretningsordenens § 41, stk. 3, litra a, jf.
stk. 5, på grund af sygdom.
Hvis ingen gør indsigelse, vil jeg betragte det
som vedtaget, at der meddeles den pågældende
orlov som ansøgt fra og med den 22. oktober
1996, og at stedfortræderen indkaldes som midlertidigt medlem. (Ophold). Det er vedtaget.

Den næste sag på dagsordenen var:
2) Indstilling fra Udvalget til Valgs Prøvelse.
Forhandling";Formanden
5319;name_party;":
Folketinget har nu vedtaget at meddele orlov til
1 medlem af Folketinget og at indkalde stedfortræderen.
Som ordfører for Udvalget til Valgs Prøvelse
skal jeg gøre indstilling om, at stedfortræderen
godkendes som midlertidigt medlem af Folketinget.
Fru Grete Schødts er valgt i Fyns Amtskreds,
og i anledning af hendes orlov indkaldes lærer
Lise Rasmussen, der, efter at fru Else Marie
Mortensen er indtrådt som ordinært medlem af
Folketinget, nu er 1. stedfortræder for Socialdemokratiet i denne amtskreds.
Udvalget til Valgs Prøvelse har i et møde i
dag behandlet denne sag, og jeg kan herefter på
udvalgets vegne afgive følgende indstilling:
Lærer Lise Rasmussen godkendes som midlertidigt medlem af Folketinget fra og med den 22.
oktober 1996.

Tirsdag den 22. oktober 1996
Hermed sluttede forhandlingen.

397

Forhandling

Der vil i al lovgivning altid være enkelte
grupper, som føler sig dårligt behandlet, og vi er
godt klar over, at denne ordning får størst
betydning for studerende i områder med et veludbygget offentligt transportsystem. Men netop
også i disse storbyområder er det sværest at
skaffe boliger til studerende, hvorfor denne
rabatordning gerne skulle medføre, at flere studerende enten bliver boende længere tid hjemme eller bosætter sig længere fra uddannelsesstederne end tidligere, da transportudgiften jo
gør et stort indhug i den ikke for store SU.
I øvrigt kunne det være ønskeligt, at der blev
foretaget en sammenlignende revision af alle
transporttilskudsordninger i uddannelsessystemet med henblik på en egentlig ligestilling af
alle uddannelsesqmråderne.
Socialdemokratiet støtter dette forslag og ser
frem til et hurtigt udvalgsarbejde.
Derudover skal jeg, da den radikale ordfører,
fru Elsebeth Gerner Nielsen, ikke er til stede i
dag, meddele, at Det Radikale Venstre også tilslutter sig forslaget.";Eva Møller
7182;name_party;":
Der har i en årrække været rejst kritik af, at
transportudgifter mellem uddannelsessted og
praktiksted for studerende på de videregående
uddannelser ikke var omfattet af en økonomisk
tilskudsordning på linje med, hvad der er kendt
på de øvrige ungdomsuddannelser.
Det rådes der bod på med dette forslag, hvor
der til studerende med lang og dyr transport
ydes en rabat på indtil 500 kr. ud over de første
300 kr. til køb af månedskort til offentlige transportmidler.
Der har i debatten forud været rejst nogen
kritik af, at en sådan ordning kunne medføre
misbrug. Det er selvfølgelig altid uheldigt, men
på dette område har vi vurderet, at en enkelt
søndagsrejse i ny og næ var at foretrække frem
for et omfattende kontrolsystem.
Det har for Socialdemokratiet været vigtigere
at få en meget enkel og ubureaukratisk ordning,
hvorfor vi også ser, at administrationen af ordningen via SU-systemet må anses for at være
den mest effektive.
I Socialdemokratiet har det ydermere været et
ønske, at alle uddannelsessøgende i det ordinære uddannelsessystem blev taget med i denne
omgang. Her tænkes på elever på produktionsskoler og skolehjem. Disse elever er også med i
den aftale, der er indgået mellem regeringen, SF
og Enhedslisten, og som snarest vil blive
udmøntet.

(Kort bemærkning).";Anne-Marie Meldgaard
8484;name_party;":
Det, der bringer mig på talerstolen, var den
udtalelse, fru Anne-Marie Meldgaard kom med,
da hun sagde, at man - og jeg går ud fra, at der
er tale om regeringen, SF og Enhedslisten - glædede sig over, at der nu bliver lavet en ubureaukratisk ordning.
Jeg har siddet i toget fra Ringsted her til morgen og læst forslaget, og magen til bureaukrati,
som dette forslag indeholder, skal man lede
utrolig længe efter. Det forbigik den socialdemokratiske ordfører i fuldstændig tavshed. Jeg
synes, det er stærkt at bruge ordet ubureaukratisk, og jeg kunne godt tænke mig også på et
senere tidspunkt at høre, hvad ministeren
mener.
Det ligner ikke den nuværende undervisningsminister at fremsætte et forslag, hvor tingene skal køre på den måde. Situationen er jo
ganske enkelt den, at nu skal alle trafikselskaber
og DSB til at indsende opgørelser, der skal revisionspåtegnes, og der skal det ene og det andet.
Hvorfor har man - jeg ved ikke, om man må
sige for pokker - dog ikke indført en ordning, så
man bare gav det som et fradrag på de unges
selvangivelser? Så var man ude over alt det: så
var alt jo i den skønneste orden. Alle i dette land
over en vis alder indgiver jo en selvangivelse til
ære for landets finarisminister, som også sidder
her.

, Afstemning
Udvalgets ovennævnte indstilling vedtoges
enstemmigt med 106 stemmer.

Den næste sag på dagsordenen var:
3) Første behandling af lovforslag nr. L 29:
Forslag til lov om befordringsrabat til studerende ved videregående uddannelser.
Af undervisningsministeren (Ole Vig Jensen).
(Fremsat 9/10 96).
Lovforslaget sattes til forhandling.

398

Tirsdag den 22. oktober 1996 (L 29)

Magen til bureaukrati - jeg vil håbe, at vi i
udvalgsarbejdet kan få ændret denne ordning,
så måske hele Folketinget kunne stå bag, for jeg
tror, at alle egentlig er enige om, at de studerende skal tilgodeses. Det er bare måden, de bliver
det på, vi er vildt, vildt uenige om.
(Kort bemærkning).";Poul Nødgaard
10442;name_party;":
Nu ved jeg godt, at hr. Nødgaard spurgte
undervisningsministeren, og Fremskridtspartiet
sidder ikke endnu da på undervisningsposten,
men jeg vil så svare hr. Nødgaard. Hr. Nødgaard ved jo udmærket, at regeringen er blevet
tvunget til at fremsætte dette forslag. Og når
man er tvunget til det, er det, at man en gang
imellem må tælle til de her berømte 90, og det
bliver nok svaret fra den socialdemokratiske
ordfører.
(Kort bemærkning).";Jan Køpke Christensen
10905;name_party;":
Da vi jo alle sammen ved, hvordan dette forslag
er opstået, synes jeg ikke, vi skal gå i dybden
med det, men blot sige, at i Socialdemokratiet
har vi ikke på noget tidspunkt ønsket at deltage,
hvis der var tale om en fradragsordning.";Anne-Marie Meldgaard
11165;name_party;":
Det falder jo ikke i min lod at svare på bemærkninger fra tidligere talere, der har bedt om korte
bemærkninger, men jeg vil gerne sige til hr. Jan
Køpke Christensen, at der da efter vores mening
ikke er nogen, der her har tvunget regeringen til
noget som helst andet end regeringen selv. Det
er regeringen, der har valgt at fremsætte dette
forslag, som jeg med det samme må sige at vi i
Venstre ikke kan støtte.
Ikke fordi vi ikke finder det støtteværdigt
som sådan, det gør vi, men på grund af måden.
Det er jo ikke nogen hemmelighed, at vi i Venstre er enige i, at der er en gruppe af studerende
med lang afstand til deres studiested, som har et
økonomisk transportproblem. Det har vi i Venstre længe gerne villet være med til at løse, også
for at bryde det mønster, at unge, der påbegynder en videregående uddannelse, som regel
flytter ind til de store uddannelsesbyer.
Så også af hensyn til livet i de mindre bysamfund ville der være et perspektiv i at skabe en
ordning, hvor studerende kunne fradrage deres
transportomkostninger på linje med lønmodtagere. Der er altså et videre perspektiv i en fradragsordning end blot lige at støtte noget trans-

port, og det er da også derfor, at forslaget om
transportfradrag først var at læse i et fælles
oplæg fra Venstre og Det Konservative Folkeparti omkring styrkelse af landdistrikterne.
Vi har i Venstre forsøgt at fremme et sådant
forslag. Det gjorde vi senest, da vi diskuterede
SU-reform i foråret 1995. Dengang havde vi de
studerendes samlede økonomiske situation på
dagsordenen, men da stod det klart, at der ikke
var mulighed for at løse dette problem inden for
den samlede SU-ramme på ca. 6 mia. kr. Det var
det, der var givet i den forligskreds: at de studerendes samlede økonomiske situation skulle
håndteres inden for den samlede SU-ramme.
Set i det lys er vi i Venstre mildest talt forundrede over, at undervisningsministeren kort tid
efter SU-reformens ikrafttræden pludselig stiller med et 111 mio. kr.'s forslag sammen med et
lille udsnit af SU-forligspartierne. Det er efter
vores bedste mening i strid med ånden i SU-forliget. Her kommer man med en finansiering, der
er hentet et andet sted fra, fra vin og spiritus.
Man kunne jo lidt muntert spørge, hvor
meget man i virkeligheden kompenserer de studerende, når de nu skal til at betale mere for øl
og spiritus, men det er nu kun en munter
bemærkning.
Sandheden er, at da vi lavede SU-forlig, gav
vi, og vi tog, og det gjorde vi med respekt for
den samlede SU-ramme. Nu kommer der pludselig 111 mio. kr. ekstra. Jamen tingene kunne
have set helt anderledes ud, dengang vi diskuterede de studerendes økonomiske situation,
hvis der havde været de 111 mio. kr. mere i spil.
Hvad angår selve lovforslaget, ideen om, at
man nu skal udvide den danske tilskudsjungle,
noget som jeg ellers på det seneste har forstået
at netop Det Radikale Venstre har sat under
anklage, tilskudssamfundet, så skal det nu også
udvides til at omfatte de studerende. Jeg må
sige, at vi opfatter den måde, man har valgt at
gøre det på, som en bøvlet og uhensigtsmæssig
måde.
Det anføres i bemærkningerne, og den socialdemokratiske ordfører var også inde på det, jeg
citerer:
»Andre modeller for støtte til de studerendes
befordringsudgifter er vurderet som mindre
hensigtsmæssige af økonomiske, administrative
og skattemæssige grunde.«
Det må jo altså dække over og være underforstået, at den model, man her foreslår, er hensigtsmæssig. Det er vi ikke enige i.

Tirsdag den 22. oktober 1996 (L 29)
Der er en række problemer. For det første er
der problemet med dobbeltsubsidiering. Her
kan man få tilskud til transport, der ikke har
med undervisning at gøre. Bor man i København, læser i København og spiller håndbold i
Helsingør, kan man købe et netkort med tilskud,
når man skal til håndbold.
Der er tale om dobbeltsubsidiering i den forstand, at hvis man som ung f.eks. er bosiddende
i Nordsjælland, går på universitetet i København og også har erhvervsarbejde i København,
kan man altså både trække transporten fra som
lønmodtager og samtidig rejse billigere, fordi
man som studerende får et billigt kort. Så der er
et problem med dobbeltsubsidiering.
Så er der for det andet det meget afgørende
problem, at det her alene tilgodeser en bestemt
transportform. Vi har et veludbygget kollektivt
transportsystem, men der er stadig væk masser
af unge mennesker ude i landdistrikterne, som i
realiteten ikke har mulighed for at blive boende,
hvis de skal anvende det kollektive system.
Dem lader man fuldstændig hånt om, og det er
derfor, at en fradragsmodel ville være at foretrække.
For det tredje er der det problem - og jeg er
spændt på at se nogle sjove eksempler på, hvordan man vil administrere det i virkeligheden at nogle studerende skal bruge mere end ét
månedskort. Hvis man krydser og skal køre
med mere end ét kollektivt transportselskab,
skal man købe to månedskort, og der står så i
bemærkningerne, som jeg har læst, men ikke
helt forstået, at når man skal beregne rabatten,
skal man se alle disse månedskort under ét.
Kort, der er købt i den samme dækningsperiode
som det første kort, skal medindregnes, når man
beregner rabatten. Det bliver spændende at se i
praksis, hvordan man vil gøre det.
Så vil jeg for det fjerde og sidste pege på, at
der for os at se også er det problem, at der er en
række uddannelsessøgende, som ikke bliver
stillet lige så godt. Det gælder alle dem, der ikke
tager en uddannelse på SU, f.eks. lærlingene,
som i henhold til en højesteretsdom må betale
skat af deres befordringsgodtgørelse, og jeg
kunne da så spørge her, om det også vil være
sådan, at de studerende på SU skal betale skat af
den værdi, der ligger i, at de her får et billigere
månedskort end alle mulige andre.
Ud fra en samlet vurdering kan vi ikke støtte
dette lovforslag, selv om vi meget gerne ville
give en håndsrækning til de unge, der har langt
til deres uddannelsesinstitution.

399

(Kort bemærkning).";Lars Løkke Rasmussen
17093;name_party;":
Det er jo rørende at høre af hr. Løkke Rasmussen, at han søreme synes, det er en helt urimelig
måde, det er strikket sammen på. Det vil sige, at
for Venstre er alene måden en tilstrækkelig
grund til at være imod et lovforslag.
Problemet er jo, hvis jeg må prøve at oversætte hr. Løkke Rasmussens udsagn, at hr. Løkke
Rasmussen ikke ønsker at bruge pengene på
det, og det ligger også i det oplæg, som kom fra
Venstre om støtte til landdistrikterne. Det er jo
en fjerdedel af det beløb, det handler om her, og
så kan man snakke lige så længe, man vil, om
fradrag og alt muligt. Man ønsker ikke at støtte
de studerende, der har en lang transport, og det
er det, det handler om.
Så er jeg helt enig med hr. Løkke Rasmussen
i, at det her er en tilskyndelse til en bestemt
transportform: det er bl.a. derfor, vi støtter det.
(Kort bemærkning).";Bruno Jerup
17957;name_party;":
Det overrasker mig naturligvis ikke, at et parti,
der er at finde dér, hvor hr. Bruno Jerups parti
er at finde, støtter et system, hvor man i detaljer
skal regulere, hvordan folk skal transportere sig
fra deres bopæl til deres arbejdsplads og i det
her tilfælde til deres studiested.
Når hr. Bruno Jerup siger, at vi ikke vil bruge
pengene, og at det alene er måden, vi er imod,
taler hr. Bruno Jerup imod bedre vidende, for
hr. Bruno Jerup har selv deltaget i de møder, vi
havde i forbindelse med SU-reformen i foråret
1995 - nåh nej, det har hr. Bruno Jerup ikke, det
er rigtigt, men så kan jeg røbe for hr. Bruno
Jerup, at vi i forbindelse med den møderække
pegede på dette problem, og at vi har et oprigtigt ønske om at løse det.
Vi har som udgangspunkt sagt, at det må
være sådan, at de studerendes samlede økonomiske situation skal løses inden for den ramme,
der bruges på SU. Det er efter min hukommelse
ca. 6 mia. kr. Man skal gå meget langt, hvis det
overhovedet skal lykkes én, for at finde et land,
der bruger så meget, som vi gør i Danmark, så
vi er parate.
Det handler ikke om manglende parathed til :
at finde midlerne, men om, at man her laver et
system, som er bureaukratisk, som er uhensigtsmæssigt, som kun støtter en lille gruppe af de
studerende, og spm ikke opfylder det formål,
der er vores, nemlig at unge mennesker har
mulighed for at l i v e boende også ude i de

400

Tirsdag den 22. oktober 1996 (L 29)

mindste landdistrikter, medens de tager en
videregående uddannelse.
(Kort bemærkning).";Lars Løkke Rasmussen
19494;name_party;":
Jeg synes da, det var interessant, at hr. Løkke
Rasmussen nu lige præcis løftede sløret for,
hvordan finansieringen skulle være efter Venstres mening. Det handlede lige præcis om, at
det, man ville gøre, var, at man ville stjæle noget
SU fra de studerende, at den måde, man ville
finansiere det på, var ved at klippe halen af
hunden og fodre hunden med den. Det er sådan
en typisk Venstremåde at gøre det på.
Men det er da helt i orden, at det er den måde,
man vil gøre det på, men det er ikke den måde,
vi vil gøre det på, og det er forskellen. Efter min
opfattelse er den model, der nu foreligger, faktisk meget ubureaukratisk, og det er også derfor, at der er nogle eksempler - hr. Lars Løkke
Rasmussen kan sikkert komme med flere - på,
at der sikkert kan være nogle, der kunne få lidt,
som de måske ikke burde have fået: men det er
prisen for at lave et ubureaukratisk system, må
jeg sige til hr. Løkke Rasmussen.
(Kort bemærkning).";Bruno Jerup
20457;name_party;":
Bare ganske kort: Det er en lidt besynderlig
holdning at have som folketingsmedlem, at det
handler om at stjæle penge fra nogle studerende, når man kommer med nogle bud på, hvordan man kan prioritere de ressourcer, vi har
valgt at bruge over de offentlige kasser.
Lige for så at sætte to ting på plads: Det var
sådan, da vi diskuterede SU, at vi ønskede at
fremme et forslag om transport, men rammerne
for SU-forliget var, at man skulle holde sig
inden for de midler, der i dag bruges på SU, så
dengang var vi nødt til at pege på, at hvis der
skulle ske noget på transportområdet, skulle det
ske inden for de ressourcer, som så skulle prioriteres anderledes. Men det kunne ikke lade sig
gøre.
Så har vi den holdning, at i og med, at en forligskreds af partier nu har gjort de studerendes
økonomi færdig for en årrække, er det i strid
med ånden i det forlig, at man ganske kort tid
efter pludselig tryller nogle nye penge op af hatten. Hvis man dengang havde været i stand til at
trylle de penge op, var der mange ting, vi kunne
have gjort anderledes.
Vi diskuterede f.eks. også dengang de unge
gravide studerendes situation, og dem forsøgte

vi at give en håndsrækning. Den skulle muligvis
have været større, hvis der havde været
111 mio. kr. mere. Det er det, jeg anfægter.";Lars Løkke Rasmussen
21751;name_party;":
Som andre ordførere har været inde på, har
dette lovforslag nærmest en tragikomisk forhistorie.
Medierne interesserede sig i den tidlige forsommer meget for, at der tilsyneladende eksisterede et flertal uden om regeringen, der var
parat til at lempe de studerendes transportudgifter. Det opfattede regeringen åbenbart, som
om den befandt sig i en tvangssituation, og den
fik umanerlig travlt med at skrue en aftale sammen med SF.
Regeringen gjorde ikke sig selv den tjeneste at
løfte telefonen for at få afklaret, om dette flertal
nu også eksisterede.
Sandheden var nemlig, at nok var der en række partier, der var enige om det fælles mål: at
lempe de studerendes transportudgifter, men så
hørte enigheden altså også op. Det Konservative
Folkeparti og Venstre ønskede en fradragsmodel, SF og formentlig også Enhedslisten ønskede
en tilskudsmodel.
Det er selvfølgelig noget ærgerligt at konstatere, at når nu det forholdt sig sådan, at både
Det Konservative Folkeparti og Venstre havde
udtrykt ønske om og vilje til at medvirke til en
løsning, havde regeringen travlt med at kaste
sig i armene på SF. Med en lille smule snilde
kunne regeringen måske have fået et meget
bredt flertal for dette lovforslag, og det havde
sagen ærlig talt fortjent.
Jeg skal da heller ikke undlade at tilslutte mig
hr. Lars Løkke Rasmussens betragtninger om
dette lovforslags sammenhæng med SU-forliget. Det kan godt være, at lovforslaget ikke formelt er i strid med SU-forliget, men det er i
hvert fald i strid med ånden i SU-forliget. Der
var en forståelse blandt forligspartierne om, at
når vi en dag skulle drøfte de studerendes
transportudgifter, skulle det ske i forligskredsen.
Lad mig så komme med nogle enkelte
betragtninger om selve lovforslaget:
Som allerede nævnt ønskede Det Konservative Folkeparti en fradragsordning. Det havde
efter vores opfattelse været den mest enkle, den
mest overskuelige og den mest ubureaukratiske
løsning. En fradragsordning havde også stillet
alle studerende ens - uanset måden, de transporterer sig til og fra studiet på, og uanset om de
modtager SU eller ej.

(51)
< Tirsdag den 22. oktober 1996 (L 29)
Nu har regeringen altså valgt en model, der
alene tilgodeser de studerende, der modtager
SU. De kan få tilskud ikke bare til transport til
og fra studiet, men der er sandelig slet ingen
begrænsninger. De kan få tilskud, som hr. Lars
Løkke Rasmussen nævnte, til at tage til håndbold og andre sjove ting.
SU-modtagerne får meget ud af denne ordning, men alle de studerende, der ikke modtager
SU, men som stadig har langt til deres studium
og stadig har store transportudgifter, får ikke en
krone. Det synes vi ærlig talt ikke er særlig
rimeligt. Dér havde en fradragsmodel i langt
højere grad kunnet være med til at ligestille de
studerende.
Så er der finansieringen. Bemærkningerne
nævner, at denne rabatordning koster næsten
109 mio. kr. om året, men der står intet om, hvor
de penge skal komme fra. Det har været fremme, at rabatordningen skulle finansieres ved en
forhøjelse af vin- og spiritusafgifterne. Det
synes vi i Det Konservative Folkeparti er en
usædvanlig dårlig idé. Jeg vil ikke her pege på
alternativer, men der er andre og mére rimelige
måder at finansiere det på.
Alt i alt havde vi i Det Konservative Folkeparti ønsket en anden model. Vi ærgrer os over,
at regeringen havde så travlt med at kaste sig i
armene på SF, når nu både Det Konservative
Folkeparti og Venstre havde udtrykt en klar vilje til at være med i en løsning.
Vi kan altså ikke umiddelbart tilslutte os lovforslaget. Vi er godt klar over, at flertallet for
lovforslaget er hjemme, og at det derfor kan
være vanskeligt at opnå indrømmelser, men det
kunne jo tænkes, at flertallet indser, at denne
sag fortjener et bredere flertal. Derfor vil vi
under udvalgsbehandlingen søge at opnå en
række indrømmelser, ikke mindst hvad angår
finansieringsdelen, og vi håber, at flertallet vil
imødekomme os, således at vi eventuelt vil kunne tilslutte os lovforslaget i en lidt tilrettet form.
(Kort bemærkning).";John Vinther
25778;name_party;":
Nu har hr. John Vinther tidligere udtalt sig til
pressen, bl.a. til Det Fri Aktuelt den 19. marts
1996. Det er muligt, at det er forkert - vi ved jo,
at det, der står i pressen, nogle gange er forkert
- men jeg vil bare gerne høre fra hr. John Vinther, om det er hr. John Vinther, der tegner De
Konservatives linje, eller det er fru Anne Birgitte
Lundholt eller det er en helt tredje, for ifølge det
pressehalløj vil hr. John Vinther bruge op til

401

300 mio. kr. om året, og det vigtige er sådan set
ikke, om det er tilskud eller fradrag, men at De
Konservative kommer med ved forhandlingsbordet, siger hr. John Vinther.
Jeg vil altså bare lige høre, hvordan Det Konservative Folkepartis linje er. Er det fru Anne
Birgitte Lundholts linje, der hedder, at hvis der
er nogle penge, er det måske 30 mio. kr.? Er det
det, som vi kan høre fra Venstre: at det skal
tages fra SU'en? Hvad er hr. John Vinthers linje?
(Kort bemærkning).";Bruno Jerup
26728;name_party;":
Når nu hr. Bruno Jerup har fulgt så godt med i
mediernes omtale af denne sag, vil det heller
ikke komme bag på hr. Jerup, når jeg nu siger, at
Det Konservative Folkepartis linje er, at vi
ønsker en fradragsmodel på dette område.
Hvad den nærmere koster eller ikke koster,
havde det jo været interessant at få på bordet
under en drøftelse, som både vi og Venstre var
blevet inviteret til, men så langt kom vi aldrig.";John Vinther
27170;name_party;":
Denne sag har jo en lang forhistorie, som flere
ordførere har været inde på. Studentergruppen
Trolleys har i flere år kæmpet for en ordning
med tilskud til studerendes transport. SF har
ved en række lejligheder taget det op i forhandlinger med regeringen, men vi blev afvist hver
gang, bl.a. med henvisning til, at det var for
dyrt, og vi fik dengang et udgiftsskøn, som gudskelov er blevet reduceret noget igennem tiderne. Nu da man faktisk skal gennemføre ordningen, er vi fri for opskruede tal. Det har vi ikke
været udsat for.
Men det var først, da der gik rygter i aviserne
om et flertal uden om regeringen og med en fradragsordning, at regeringen lige pludselig fandt
ud af, at den var til at tale med. Om disse rygter
var rigtige eller éj, blev aldrig bekræftet dengang, for der var faktisk ikke indgået noget forlig uden om regeringen. Men ifølge de udtalelser, som hr. John Vinther kom med lige nu, eksisterede flertallet jo faktisk, for hr. John Vinther
sagde, at både De Konservative og Venstre var
indstillet på at lave en fradragsordning. For os og jeg forstår, at det også gælder for Enhedslisten - var der tale om, at vi klart ønskede en
tilskudsordning, men hvis vi ikke kunne få den
- og det var alt det, vi havde fået at vide af regeringen - ville vi have en fradragsordning.
Så der var et flertal uden om regeringen, hvis
hr. John Vinther har ret i sine udtalelser i dag.

402

Tirsdag den 22. oktober 1996 (L 29)

Men regeringen har som sagt tænkt sig om og
gik i forhandlinger, og nu har vi et resultat, som
vi synes at vi kan være fuldt tilfredse med. Det
er, som flere har sagt, en ubureaukratisk ordning. Det betyder - og det er også blevet påpeget af hr. Lars Løkke Rasmussen - at der kan
være et marginalt misbrug af ordningen. Det
erkender vi: vi vil dog gøre opmærksom på, at
det er et væsentlig mindre misbrug, end der ville kunne være med en fradragsordning. Sagen
er nemlig den, at der er ingen, der har noget
som helst styr på, hvor mange dage en student
er på universitetet, og hvor mange dage han
eller hun læser hjemme. I modsætning til en
lønmodtager, der som bekendt kun får løn, hvis
han faktisk møder op på sit arbejde, gælder det
altså ikke for studerende. Derfor er denne ordning så ubureaukratisk som noget og har mindre misbrug i sig end andre ordninger, man
kunne forestille sig.
En ting, vi var meget opmærksomme på, var,
om nu alle uddannelsessøgende var omfattet. Vi
vidste, at i ungdomsuddannelserne havde man
for længst fået en ordning, og nu fik vi så de
studerende på de videregående. uddannelser
med. Der kunne være grupper, som stadig væk
ikke havde nogen ordning, og vi fandt ret hurtigt ud af, at det havde elever på produktionsskoler ikke. Det var selvfølgelig et led i forhandlingen, at det skulle de have, og vi var alle sammen enige om, at nu skulle vi have ryddet bordet helt. De er også kommet med, og jeg er helt
tilfreds med den formulering, som lovforslaget
har fået, og kan fuldt ud tilslutte mig det, der
foreligger.
Jeg skal til slut sige, at der jo stadig ikke er
taget stilling til finansieringen. Jeg skal bekræfte
vores intentioner, nemlig at vi er villige til at
bidrage til finansieringen, herunder om nødvendigt ved forhøjelse af øl- og vinafgiften. Jeg
forstår, at regeringen endnu ikke har bestemt sig
til, om det er på den måde, den vil finansiere
det, men vi er villige til at bidrage til denne eller
eventuelt en anden rimelig finansiering af dette
lovforslag.
Vi tilslutter os.";Kjeld Rahbæk Møller
30657;name_party;":
Fremskridtspartiet er af den opfattelse, at det
umiddelbart er urimeligt at anvende over 100
mio. kr. på denne rabatordning for de studerende på de videregående uddannelser, når der jo
som bekendt ved sidste skattereform skete en
markant forringelse af kørselsfradraget for lønmodtagerne.

,

De mennesker, som hver dag går på arbejde,
og som hver dag er med til at skaffe indtægter
til det samfund, vi lever i, fik altså deres kørselsfradrag udhulet og reduceret uforskammet
ved den seneste skattereform. Det er derfor
langt vigtigere at få gennemført fuldt kørselsfradrag for erhvervsaktive end at bruge disse kroner på en rabatordning for de studerende.
I en situation, hvor der er et stort årligt
underskud på statsbudgetterne, er det dybt ironisk, vil jeg kalde det, at love de studerende
bedre forhold. Som bekendt er de danske studerende faktisk nogle af dem i verden, der har det
bedst og de bedste forhold. Det bliver de samme
studerende, der kommer til at betale pengene
tilbage i form af renter og gældsafdrag. Forslaget om denne rabatordning for studerende er
derfor det samme som - kunne man sige - at
fodre en hund med dens egen hale.
I øvrigt er det jo påfaldende, at det netop er
regeringen og SF, der fremsætter dette forslag,
for det var jo netop SF og regeringen, der var
med til at forringe det nuværende kørselsfradrag for lønmodtagere.
Én ting er, at forslaget er unødig kompliceret
for alle parter, og det vil altså sige for både de
studerende og de administrerende, men endvidere involveres også de firmaer, som transporterer de studerende, i at administrere dette forslag i praksis. Det ville være mere enkelt efter
Fremskridtspartiets mening og også billigere for
alle - hvis det skal igennem, og det ser det ud til
- såfremt man i stedet gav de studerende et kørselsfradrag fra deres bopæl til studiestedet i den
periode, hvori der aktivt studeres.
De fleste kommuner har allerede investeret i
et edb-program fra Carl Bro as, som jo hurtigt
og enkelt kan beregne enhver afstand. Dermed
er der ikke nogen mulighed for snyd, som jo
både SF og De Konservative var inde på, og de
studerende er ligestillede med lønmodtagere på
dette punkt efter Fremskridtspartiets mening.
SU er i forvejen skatteobjekt, og der kan gøres
fradrag heri uden problemer. Derimod er det
foreslåede månedskort den værst tænkelige
mulighed såvel for snyd som for alle de velkendte besværligheder i forbindelse med tilskudsordningerne.
Vi mener i hvert fald, at det foreliggende forslag er alt, alt for dårligt. Det vil være rimeligt at
fremsætte et forslag om kørselsfradrag og kombinere dette med et forslag om at ligestille studerende med lønmodtagere ved at gøre udgifterne til nødvendige bøger - kunne det være -

Tirsdag den 22. oktober 1996 (L 29)
og computere fradragsberettigede. Det kunne
kaldes udgifter til vedligeholdelse af erhvervsindkomst.
Vi i Fremskridtspartiet er af den opfattelse, at
det, der foreligger nu, er bureaukratisk. Det kan
gøres mindre bureaukratisk, og derfor vil vi
appellere til regeringen om, at vi skal sætte os
sammen, måske under udvalgsbehandlingen,
og finde en anden form, hvor det bliver et skattefradrag. Fremskridtspartiet vil gerne være
med til at se på den løsning. Mindst muligt
bureaukrati - det vil vi naturligvis altid arbejde
for, og vi ser frem til, at disse forhandlinger kan
komme i gang.";Jan Køpke Christensen
34017;name_party;":
Man kan sige, at det her lovforslag i virkeligheden er et svar på et årtier gammelt krav fra de
studerende. Det har været en kendt sag i mange
år, at nogle af de studerende har meget høje
transportomkostninger, og at man ønskede at
kompensere for det. Enhedslisten har jo været
med i processen, som op til flere har nævnt, og
vi støtter naturligvis det pågældende forslag.
Det er jo bl.a. en aftale mellem os, regeringen og
SF. Vi finder forslaget samlet set acceptabelt.
Vi havde naturligvis håbet på, at der blev
lavet en endnu bedre ordning, idet vores udspil
fra starten havde en egenbetaling på 200 kr. og
en rabat på 75 pet. af resten. Det foreliggende
forslag er under alle omstændigheder en forbedring. Studerende med meget høje udgifter
vil få noget, der svarer til en halvering af deres
transportomkostninger, hvis det er sådan, at de
har udgifter på f.eks. op mod 1.000 kr. om
måneden, som jo er et meget stort beløb i forhold til SU.
Vi kan også konstatere, at de udgifter, der er
til dette forslag, faktisk er væsentlig mindre end
dem, vi oprindelig snakkede om. Det kommer
ikke som nogen overraskelse for os. Jeg vil også
godt bare i en sidebemærkning nævne, at jeg
tror, at det her forslag - og det kan man mene
om, hvad man vil - formodentlig vil være billigere, end hvis man lavede en generel fradragsordning.
Så vi har altså to gode grunde, synes vi, til at
støtte det foreliggende forslag. Den første er
naturligvis den rent sociale, som handler om at
yde de studerende en kompensation. Den anden
er en transportpolitisk grund, da vi gerne vil
fremme brugen af offentlige transportmidler.
Efter denne lovs gennemførelse vil alle studerende og uddannelsessøgende have en ordning.

403

Vi kunne måske godt ønske os en mere almen
lov, som gjaldt for alle borgere i dette land, hvor
vi efterhånden har 10 forskellige ordninger, der
dækker forskellige grupper. En sådan lov skulle
ud over det sociale element også rumme det trafikpolitiske som et gennemgående element, men
det ligger nok ikke lige for at gennemføre.
Vi er enige i det, bl.a. fru Anne-Marie Meldgaard nævnte om, at produktionsskolerne og
andre steder, som ikke er omfattet af dette lovforslag, også skal have en ordning, og det ligger
også som en del af aftalen, at alle uddannelsessøgende med store transportomkostninger får
dækket en del af dem.
Vi er også, som det blev nævnt bl.a. af hr.
Rahbæk Møller, villige til at være med til finansieringen af de forslag, som ligger i bemærkningerne.
Vi er også enige i det, som hr. Rahbæk Møller
var inde på, at det her faktisk må betragtes som
en ganske ubureaukratisk ordning. I modsætning til hvad hr. Nødgaard tidligere var oppe og
sige, er det faktisk en ordning, som betyder, at
man ved en forholdsvis enkel mellemregning i
forhold til amterne og trafikselskaberne kan få
de her penge ud til de studerende.
Alternativet, som også blev nævnt, hvis man
gik ind og lavede en fradragsordning, ville jo
lige præcis betyde, at der ville være en lang
række muligheder for at snyde eller i hvert fald
omgå de nuværende fradragsordninger, hvis
man var studerende.
Så man kan sige, at uanset om man vælger
den ene eller den anden ordning, vil det være
muligt at påpege nogle elementer, som er uhensigtsmæssige. Og dér mener jeg, at med det
valg, vi har truffet med dette lovforslag, gør vi
det så enkelt som muligt, og vi erkender dermed
også, at der muligvis både kan være enkelte
eksempler, som hr. Løkke Rasmussen vil kunne
fremdrage, og måske andre forhold, hvor man
kan sige: Hov, her kunne én med ond vilje godt
tiltuske sig nogle penge, som ikke var i lovens
ånd. Det lever vi med, det accepterer vi, det er
en præmis for at undgå for meget bureaukrati
og for mange kontrolelementer i det her.
Så samlet set er det et lovforslag, vi støtter, og
vi ser naturligvis frem til en hurtig sagsbehandling i udvalget.";Bruno Jerup
37875;name_party;":
Jeg vil vende tilbage til det, jeg havde med i min
korte bemærkning tidligere, da vi behandlede
lovforslaget her i dag, og det er at efterlyse hos

404

Tirsdag den 22. oktober 1996 (L 29)

undervisningsministeren, hvorfor han ikke, som
han har gjort i så mange andre sager, har taget
initiativ til en forhandling mellem alle Folketingets partier, så vi i fællesskab kunne have fundet en løsning. For jeg forstår jo på mange af
indlæggene her i dag, at man i realiteten er positiv. Det er bare den måde, det bliver gjort på,
man ikke kan tilslutte sig. Men det er der vel
nok en forklaring på.
Jeg synes nok, det var lidt underligt at høre
det konservative indlæg, hvor man siger, at hvis
man får forslaget tilrettet lidt, kan Det Konservative Folkeparti gå ind for det. Derimod forstod jeg på Venstres ordfører, at man under
ingen omstændigheder kan gå ind for forslaget,
men det bliver vel nok forklaret senere hen.
Det, jeg godt vil have at man forstår, er det
bureaukratiske i ordningen. Jeg er vildt uenig
med de ordførere, der nu, bare fordi de skal forsvare forslaget, siger, at det er en ganske ubureaukratisk ordning. Jeg har siddet og læst præcis, hvad det er, der sker, når en studerende
henvender sig på en station eller til et trafikselskab eller lignende, og hvad det trafikselskab så
skal opbygge af edb og revision, og hvad ved
jeg. Det kan enhver jo forestille sig. Hvis man
derimod gik ind for et forslag, hvor den studerende blev hjulpet igennem et fradrag på sin
selvangivelse - alle indgiver jo en selvangivelse
hvert år - kunne man løse det ad den vej.
Jeg har tilladt mig at lave et lille regneeksempel. Det er jo sommetider godt at blive klog af.
Jeg bor selv i Ringsted, og jeg ved, at et kort fra
Ringsted og til Hovedbanegården her i København koster omkring 1.000 kr. om måneden. Når
man så læser lovforslaget, går de første 300 kr.
fra, så det er altså kun af 700 kr., man kan søge
65 pet. refusion. Det giver 455 kr. Det er fint, og
så kører hele det system i gang.
Hvis den pågældende unge, der bor i Ringsted, i stedet for opførte de 1.000 kr. som fradrag
på sin selvangivelse, dvs. 12.000 kr. om året, ville han få et skattefradrag på ca. halvdelen, og
det er ca. det samme, han får ind i kroner og øre
med en trækprocent på en 45-46, som de fleste
lavestlønnede har.
Så er det bare, jeg i al ydmyghed spørger de
partier, som formentlig i nattens mulm og mørke har siddet og lavet det her forslag: Jeg kan
ikke forestille mig, at man har været vågen, da
man lavede det. Hvordan kan man lave et
sådant eksempel, der kaster Danmark ud i et
yderligere bureaukrati? Jeg spørger bare. Jeg
ved godt, at den ordning, vi i Dansk Folkeparti

går ind for for at hjælpe de studerende - vi vil
gerne hjælpe dem, ligesom de andre vil koster næsten det samme i kroner og øre, men
man ville i hvert fald være befriet for den store
administrationsudgift og den irritation, det formentlig også skaber rundt omkring i de forskellige trafikselskaber, der skal til at opbygge en
masse edb og revision, og hvad ved jeg.
Hr. Bruno Jerup fremfører, at man kunne
træffe at snyde med noget. Jamen det kan man
jo med så meget her i livet. Det tror jeg ikke på
at de studerende vil gøre, for man kan jo også
blive stillet til regnskab for sin selvangivelse,
lige så vel som hvis jeg foretager et fradrag på
min selvangivelse, skal jeg også stå til ansvar,
hvis skattemyndighederne kalder mig ind og
beder mig redegøre for det ene eller det andet.
Så synes jeg nok, når nu regeringen har talt
med SF og Enhedslisten - jeg forstår da godt, at
de to sidste partier er blevet utrolig stolte over at
komme ind i sådan et fint selskab - at det er forbavsende, og dér vil jeg da specielt spørge
undervisningsministeren, hvorfor man ikke
også beskæftiger sig lidt med, hvordan udgifterne skal finansieres. SF's ordfører kom med et
forslag om at forhøje ølafgifterne eller spiritusafgifterne, eller hvad ved jeg. Hvorfor diskuterer man ikke, hvordan man vil finde pengene til
finansieringen af en sådan ordning, til bunds
med det samme?
Jeg er forfærdelig ked af det - for vi er reelt
positive over for at hjælpe de her studerende men vi er meget, meget betænkelige ved forslaget. Og jeg vil da håbe, at man i udvalgsarbejdet
kan overbevise selv en hr. Bruno Jerup om, at
det er noget helt andet, vi skal have gennemført.
Og med nogle ændringsforslag og lidt god vilje,
og hvis ministeren også hjælper Folketinget lidt,
tror jeg, det vil kunne lykkes. Men stadigvæk er
der lidt skuffelse over, at ministeren ikke har
tyet til de fornuftige folk i Folketinget, der kunne have vist ham, hvordan en sådan ordning
skulle laves, så den blev god og hensigtsmæssig.";Poul Nødgaard
42574;title_name;":
Jeg skal kun gøre nogle forholdsvis få bemærkninger, idet lovforslaget jo bygger på en forudgående aftale med et flertal af Folketingets partier, men det betyder naturligvis ikke, at man
under udvalgsbehandlingen ikke kan beskæftige sig med de spørgsmål, der måtte være rejst
også af de partier, selvfølgelig, der her har haft
en række indvendihger.

Tirsdag den 22. oktober 1996 (L 29)
Men det er selvfølgelig værd at minde om
forløbet af denne sag, som heller ikke regeringen er imponeret af. Jeg betragter i hvert fald
mig selv som en slags hovedansvarlig for det
forlig om SU-lovgivningen, som vi gennemførte, og hvor vi, som det er sagt fra talerstolen i
dag, under forhandlingerne også drøftede forskellige transportordninger, men ikke, som hr.
Lars Løkke Rasmussen understregede det, på
det tidspunkt kunne finde plads til en transportordning inden for den samlede SU-ramme.
Så var det selvfølgelig ejendommeligt at opleve, at der pludselig manifesterede sig et flertal
af partier uden om regeringen, som klart gav
udtryk for, at de nu ønskede at gennemføre en
transportordning.
Det gjorde selvfølgelig, at regeringen aktionerede i sagen, fordi vi dog gerne ville have indflydelse på transportordningens udformning, så
ordningen kunne blive indrettet på den måde,
som vi fandt ville være den mest hensigtsmæssige at indrette en sådan ordning på. Det er det,
lovforslaget har sit udgangspunkt i, og det er
altså blevet en refusionsordning.
Jeg vil ikke hævde, at ordningen ikke er
bureaukratisk - og dermed kan jeg måske også
glæde hr. Poul Nødgaard - men det er ikke
muligt at gennemføre en ordning af denne
karakter, uden at det medfører et vist bureaukrati, Men jeg må sige til hr. Nødgaard, at hvis
man forestillede sig, at der blev indført en fradragsordning - som andre i øvrigt også har
været inde på - ville det jo ikke betyde, at der
ikke også ville være knyttet et stort bureaukrati
til en sådan ordning, nemlig yed, at titusinder af
selvangivelser skulle kontrolleres, for at man
kunne være sikker på, at de pågældende fradrag
nu også var reelle. Så jeg må desværre sige, at en
ordning som denne ikke kan gennemføres uden
et vist bureaukrati.
Så er der blevet spurgt, om der ikke også her
kan forudses et vist misbrug. Ja, helt afvises kan
det ikke, og det hænger sammen med, at vi fra
regeringens side har valgt den mindst bureaukratiske model. Men vi har selvfølgelig tænkt os
at følge sagen op og følge med i, hvordan ordningen administreres, og er der behov for at
foretage ændringer, er vi selvfølgelig indstillet
på dét.
Og når det gælder finansieringen, skal den jo
finde, sin plads i det finanslovforslag, som nu er
under endelig forhandling med henblik på vedtagel e i slutningen af året.

405

(Kort bemærkning).";Ole Vig Jensen
45335;name_party;":
Jeg skal gøre det meget kort og blot sige, at der
dog var en lille indrømmelse fra ministerens
side med hensyn til, at der er et vist bureaukrati
i denne sag.
Men hvis man nu forestiller sig, at det her
stykke papir, som jeg holder i hånden, er det
stykke papir, som man får fra skattevæsenet, og
hvor der står, hvad man har fået i SU, og hvad
man ellers har tjent osv., så skal den studerende
jo bare i den rubrik, der hedder befordring, skrive så og så mange kroner, og så tager skattevæsenet nogle stikprøver blandt dem, der har
befordringsudgifter, nøjagtig som det tager stikprøver af andre ting.
Vil ministeren så ikke erkende, at det er det
absolutte minimum af bureaukrati, at det er den
pågældende studerende selv, der på sin selvangivelse, som tilsendes fra det danske skattevæsen, i rubrikken for befordring skriver det beløb,
som han eller hun er berettiget til at få?
Intet bureaukrati i dét! Skattevæsenet vil ikke
skulle krumme så meget som et hår på nogen
ved at gennemføre en sådan ordning. Og det er
ikke nødvendigt, at foretage nogen personaleudvidelse, for skattevæsenet vil bare skulle tage
lidt flere stikprøver, og når man kan se, at den
pågældende studerer et eller andet fag, og man
kender afstanden fra f.eks. Ringsted til København, kan man jo hurtigt se, om det beløb, der
står på den selvàngivelse, som vedkommende
har returneret, er rigtigt.
Så jeg forstår simpelt hen ikke, at ministeren
har kunnet sige god for det foreliggende forslag.
(Kort bemærkning).";Poul Nødgaard
46849;name_party;":
Jeg synes bare, hr. Poul Nødgaard burde forklare os, hvordan skattevæsenet ved stikprøver
skulle kunne kontrollere, hvilke studerende der
studerer hjemme 1 dag om ugen, og hvilke der
gør det 2 dage om ugen, for det kræver da et ret
indgående tjek af borgerne at kunne konstatere
dette.
(Kort bemærkning).";Kjeld Rahbæk Møller
47174;name_party;":
Jeg har kun én kommentar:
Når man er tilhænger af sit eget forslag, sådan
som hr. Kjeld Rahbæk Møller er, kan man sagtens komme med en hel masse indvendinger og
sige hvis og hvis og hvis. Men jeg er et. hundrede og ti procent sikker på, at ingen danske

406

Tirsdag den 22. oktober 1996 (L 29)

kommuner vil få noget særligt arbejde ud af at
kontrollere det her.
Og hvorfor skal der i øvrigt være kontrol på
kontrol på kontrol? Lad os dog også prøve at tro
lidt på vore medmennesker.";Poul Nødgaard
47702;title_name;":
Jeg skal forsøge at gøre det endnu kortere, end
hr. Poul Nødgaard gjorde det, ved at sige, at vi
jo kan strides længe om, hvad der vil være mest
bureaukratisk. Det kunne jo komme an på en
prøve, men det bliver ikke ved denne lejlighed.
Mere generelt vil jeg sige, at regeringen ikke
er tilhænger af en fradragsordning, for vi skal
ikke indføre yderligere fradrag, hvis det overhovedet er muligt at undgå det.
(Kort bemærkning).";Ole Vig Jensen
48150;name_party;":
Nej, dér er vi lige netop fremme ved sagens kerne, og den er, at regeringen jo gang på gang, i
øvrigt med Det Radikale Venstre i spidsen, har
jagtet de mennesker, der har befordringsfradrag.
Men synes ministeren ikke, at det er ret og
rimeligt, at folk, der skal rejse frem og tilbage i
forbindelse med et arbejde - her altså frem og
tilbage i forbindelse med et studium - også skal
have lov til at foretage et befordringsfradrag?
Derer jo ikke tale om at indføre nye fradrag: der
er tale om at give en lidt større gruppe mulighed
for at foretage et sådant befordringsfradrag. Så
jeg er for en gangs skyld stadig væk vildt uenig
med ministeren.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Poul Nødgaard
48920;title_name;"Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
4) Første behandling af lovforslag nr. L 11:
Forslag til lov om Det Fælles Lønindeholdelsesregister.
Af finansministeren (Mogens Lykketoft).
(Fremsat 2/10 96).
Lovforslaget sattes til forhandling.
Forhandling";Formanden
49348;name_party;":
I finanslovaftalen for 1995 blev det aftalt at
undersøge mulighederne for at lette virksomhedernes administrative byrder. Med baggrund
i denne aftale blev der i Erhvervsministeriet
udarbejdet en rapport om det emne. Det er baggrunden for det lovforslag om et fælles indeholdelsesregister, der er til behandling her.
Lovforslaget sikrer, at den indeholdelsespligtige ikke får henvendelse fra flere offentlige
myndigheder om lønindeholdelse. Der oprettes
derfor til brug for den fremtidige indeholdelse
et fælles indeholdelsesregister. Administrationen varetages af Hypotekbanken.
Fremover fremsendes der til den virksomhed,
der skal indeholde løn, et fælles trækkort. Af
kortet vil det ikke fremgå, hvilken myndighed
der har et tilgodehavende, men alene, hvilke
beløb der skal tilbageholdes. Det vil også være
således, at oplysningerne på trækkortet kan
fremsendes til lønservicebureauer. I lovforslaget
er det i øvrigt også bestemt, i hvilken rækkefølge de indeholdte lønandele skal fordeles.
Socialdemokratiet tilslutter sig forslaget, men
vi vil under udvalgsarbejdet søge godtgjort, at
der faktisk bliver tale om en lettelse af virksomhedernes administrative byrder og ikke om etablering af et meget stort, besværligt, dyrt og
bureaukratisk system, der risikerer at svække
restanternes retssikkerhed og fjerne det nære og
fornuftige samarbejde mellem restanterne og
inddrivelsesmyndighederne samt være til
besvær og irritation for såvel restanterne som
myndighederne, således som det er blevet fremført af HK/Kommunals inkassoudvalg i et brev
til udvalget. Det handler jo også om at effektivisere og afbureaukratisere restanceinddrivelse.";Jacob Buksti
51011;name_party;":
Venstre støtter lovforslaget, idet det er et forslag, som betyder, at de administrative byrder
for virksomhederne bliver mindre. Set fra virk-

Tirsdag den 22. oktober 1996 (L 11)
somhedernes synspunkt er der tale om en forenkling, og derfor går vi ind for en gennemførelse af dette forslag som et led i en generel
lettelse af erhvervslivets vilkår.
Det er jo sådan, at der efterhånden er mange
offentlige myndigheder, der har fået lov til at
forlange, at der trækkes i lønnen i forbindelse
med, at man skylder det offentlige penge, og det
er derfor vigtigt, at hele denne inddrivelse bliver samordnet, og det kan ifølge dette lovforslag
gøres ved, at der oprettes et fælles lønindeholdelsesregister.
I forhold til den eksisterende lovgivning bliver der ikke indført ny kompetence med hensyn
til, hvem der kan forlange lønindeholdelse. Det
er vi også tilfredse med, og derfor vil vi støtte
det.
Der kan naturligvis opstå problemer af teknisk art undervejs, og dem vil vi så kigge på,
men principielt er det et klart tilsagn fra Venstre.";Peter Brixtofte
52069;name_party;":
Dette lovforslag er bl.a. en konsekvens af
finanslovaftalen for 1995, hvor det blev aftalt at
undersøge mulighederne for at lette virksomhedernes administrative byrder, og det er der
sandelig også brug for.
Selv om virksomhederne fortsat vil have
besværet med at skulle inddrive gæld til det
offentlige, er lovforslaget en klar forbedring i
forhold til det nuværende system. Og det må
erkendes, at det er nødvendigt med et lønindeholdelsessystem for at få det offentliges tilgodehavende indkasseret, også selv om det medfører
noget besvær for virksomhederne.
Med fire forskellige opkrævende myndigheder har det været svært at koordinere opkrævningen, når der er flere krav. Dette problem
løses med forslaget.
Som det også fremgår af lovforslaget, kan der
i forbindelse med skattekrav indeholdes op til
20 pet. af nettolønnen, dog under hensyn til
betalingsevnen.
Skrappere kan man gå til værks, når der er
tale om inddrivelse af underholdsbidrag og lignende. Det, der er afgørende her, er skyldnerens
betalingsevne.
Det administreres meget lemfældigt i dag fra
kommune til kommune: I nogle kommuner vil
rådighedsbeløbet efter træk være et par tusinde
kroner og i andre 3.000-4.000 kr. Derfor mener
jeg, at når vi nu behandler lovforslaget her, bør
vi se på, om der kan indføres en ensartet praksis
i hele landet.

407

Med udgangspunkt i betænkning nr. 1239 fra
1992 har Det Konservative Folkeparti tidligere
fremsat et forslag om, at private kreditorer også
bør have mulighed for at foretage lønindeholdelse, dog méd respekt af offentlige krav.
For det første er omkostningerne ved privat
inddrivelse generelt for store, når man medtager
salærer og retsafgifter. Selv inddrivelse af mindre fordringer kan sagtens koste en kreditor op
til 3.000 kr., som han selv skal betale, hvis fordringen ikke kan inddrives. For det andet er
man som privat kreditor næsten retsløs i dag og
alene henvist til at foretage udlæg i debitors
eventuelle aktiver, og det er ikke ualmindeligt,
at selv folk med en relativt god indkomst ikke
har nogen aktiver at foretage udlæg i. Hertil
kommer, at det ofte også er værdispild for debitor at realisere eventuelle aktiver, da de stort set
altid bliver bortsolgt tinder handelsværdien.
Med Det Fælles Lønindeholdelsesregister,
som der nu med dette forslag lægges op til, får
man et effektivt redskab, som lige så vel kunne
anvendes til inddrivelse af private krav. Det er i
øvrigt noget, som Det Konservative Folkeparti
vil fremsætte forslag om senere på året.
Jeg har set, at der har været nogle henvendelser til udvalget, og jeg vil også gerne se høringssvarene, men alt i alt er vi positive over for det
lovforslag, som ligger her.";Gitte Seeberg
54746;name_party;":
SF synes selvfølgelig også, det er meget fornuftigt, at det offentlige koordinerer sin indsats en
lille smule på dét her område, så erhvervsvirksomhederne ikke skal rode rundt i krav fra flere
forskellige offentlige myndigheder. Det er
udmærket, at det offentlige samler dét og prioriterer det og sørger for, at det er nemt at gå til for
virksomhederne, så de har mindst muligt arbejde med det.
Men vi er blevet opmærksomme på, at
HK/Kommunal i et høringssvar har anført, at
man mener, at den løsning, som ligger her, er alt
for kompliceret og bureaukratisk. HK/Kommunal mener, at det ville være langt billigere at
samle kravene i bopælskommunen og så koordinere opkrævningen derfra. Det vil vi godt
have belyst under udvalgsarbejdet, sådan at vi
finder den mest hensigtsmæssige løsning.
Jeg trór, vi alle sammen må kunne være enige
om, at sagen må være at løse problemet på den
billigst mulige og enklest mulige måde, sådan at
virksomhederne får den administrative lettelse,
som de har krav på.

408

Tirsdag den 22. oktober 1996 (L 11)";Jes Lunde
55803;name_party;":
Også i Enhedslisten er vi positive over for en
lettelse af administrationen på det her område
og en effektivisering af inddragelsen af gæld til
det offentlige, men vi er også åbne over for
andre forslag, og vi har hørt, at der har været
indvendinger fra folk i branchen, og dem synes
vi selvfølgelig også vi skal høre på.
Vi har selv nogle overvejelser med hensyn til,
om der retssikkerhedsmæssigt sker nogen forringelser for de personer, som der skal kræves
penge fra, og de overvejelser vil vi føre frem
under udvalgsarbejdet, for vi vil være sikre på,
at også det er helt i orden.
Og til sidst vil vi spørge finansministeren,
hvilke initiativer der er til inddragelse dér, hvor
der er flest penge til gode, nemlig hos de private
erhvervsdrivende, idet det er dem, der har den
største skattegæld og anden gæld til det offentlige. Hvis der dér er overvejelser om initiativer
til tilsvarende forenklinger og effektiviseringer
for at få de penge hjem, kan jeg i hvert fald love,
at vi også vil støtte dét.";Frank Aaen
56825;name_party;":
Da vi først så dette lovforslag om et fælles
lønindeholdelsesregister, var vores tanke: Nå,
nu skal vi have endnu en gren på det store statslige stamtræ, Nu skal vi have oprettet endnu et
departement, en stor afdeling med masser af
ansatte.
Da vi så kom om og kiggede i bemærkningerne, kunne vi se, at regeringen eller rettere sagt
finansministeren lover, at der kun skal fem årsværk til at udføre dette stykke arbejde, og når
man ellers er kommet over de etablerende
omkostninger, de indledende omkostninger, så
vil det kun koste 2 mio. kr. om året. Det håber vi
på bliver tilfældet, og vi håber ikke, at vi om 3,
4,5 år skal konstatere, at nu koster det 20 mio.
kr., og nu er der ansat 50 eller endnu flere
offentligt ansatte. For hvis det er tilfældet, så
mener vi ikke, at det er det værd.
Spørgsmålet er så, hvordan man skal få dette
organiseret på en hensigtsmæssig måde, hvis
der ikke skal være alt for mange offentligt
ansatte. Dér er vores opfattelse den, at man
meget nemt ville kunne udlicitere denne her
opgave.
Om det skal være RKI i Silkeborg, der løser
den for staten, eller om man skal finde en anden
leverandør, sådan at man ikke risikerer monopoldannelser i Silkeborg, ja, det er for os i første
omgang ikke det afgørende, men vi vil benytte
i

os af muligheden for under udvalgsarbejdet at
få afdækket, hvilke muligheder der er for at lade
denne her opgave løse uden for statens regi, for
så har vi lidt større tiltro til, at der ikke bare sker
en automatisk vækst i antallet af medarbejdere
og i de penge, der bliver afsat på finansloven til
at afholde denne her efter vores mening fornuftige udgift.
Og grunden til, at vi synes, det er fornuftigt,
er, at vi tager udgangspunkt i de små og mellemstore erhvervsvirksomheder. For de helt store virksomheder, der har kæmpestore personaleafdelinger med automatisk edb-registrering
osv. osv., er det selvfølgelig nok en stor belastning, at man skal holde rede på alle de medarbejdere, som henholdsvis skylder penge i skat
og sociale bidrag og andre ting, som skal tilbageholdes i deres løn.
Men specielt for de små og mellemstore virksomheder, hvor indehaveren ofte selv sidder
måske sammen med en medhjælpende ægtefælle og skal føre regnskabet eller sammen med sin
revisor prøver at få tingene til at hænge sammen, er det en meget stor belastning, som Folketinget har lagt på disse virksomheder ved, at
man kræver, at der holdes så nøjagtigt rede på
det. Oftest sker der også det, at konfrontationen
bliver mellem medarbejderen og arbejdsgiveren, når arbejdsgiveren af det offentlige bliver
pålagt at holde løn tilbage af den ene eller den
anden grund: en konfrontation, som jo er
arbejdsgiveren helt uvedkommende.
Hvis der kommer sådan et stykke papir, der
nemt og let forståeligt på klart og tydeligt dansk
forklarer, hvor mange penge der skal tilbageholdes, og hvordan og hvorledes, ja, så er det
vores håb, at det bliver en administrativ aflastning for de små og mellemstore virksomheder.
Men der er jo altså også nogle medarbejdere,
nogle lønmodtagere, for hvem der skal tilbageholdes løn, og dér må vi nok sige, at den måde,
som skatteforvaltningerne rundt omkring i landet fortolker gældende regler på, er meget forskellig. Vi er blevet præsenteret for sager, hvor
medarbejdere på slagterier, der skal møde
meget, meget tidligt på morgenen, hvor offentlig transport end ikke er begyndt endnu, ja, dér
har man stillet krav om, at folk bare kunne
afhænde deres bil for at være i stand til at betale
det, det koster at indfri en skattegæld.
Dér skal man fra myndighederne udvise forståelse for, at det ikke kan nytte noget, at man
klipper i folks indkomst, så de mister muligheden for fortsat at varetage et erhverv, for så

Tirsdag den 22. oktober 1996 (L 11)
ender folk bare ovre i bistandskøen eller i
arbejdsløshedskøen, og så har vi for alvor gjort
os selv en bjørnetjeneste, for så har vi ikke længere en indtægt fra de pågældende, men vi har
til gengæld som samfund fået en udgift. Og derfor en formaning om, at man specielt hos skattemyndighederne udviser større fleksibilitet i retning af at se på personen og familien og husstandens samlede økonomi frem for så nidkært
at gå ud og jagte folk, eller sagt på en anden
måde: Hellere få alle pengene hjem over fem år
end at knække manden på tre år.
Det sidste, jeg vil sige til forslaget, er spørgsmålet omkring alle de lempelser i de administrative arbejdsgange, der nu vil komme til at
foregå andre steder, fordi hele formålet med
denne øvelse er jo, at det skal være meget nemmere ikke bare for den private selvstændige
erhvervsdrivende og for store og mellemstore
virksomheder, men også for det offentlige at
holde rede på de her ting. Og dér glæder vi os til
at se, hvor mange årsværk der andre steder i
systemet kan spares som følge af denne administrative forenkling, men med disse bemærkninger en tilslutning til lovforslaget.:

409

te virksomhedernes forhold, er det klart, at så
står vi også i spidsen for at støtte sådan et lovforslag.";Kim Behnke
61837;title_name;":
Jeg vil gerne sige tak for tilslutningen.
Jeg har selvfølgelig også noteret mig de kritiske bemærkninger, der er kommet fra de folk,
der arbejder med restance ude i kommunerne,
og jeg synes, det er udmærket, at det nu bliver
genstand for en diskussion i udvalget.
Men jeg vil godt understrege, at jeg mener
ikke, at den kritik af det her for at være et meget
bureaukratisk forslag, et meget centraliserende
forslag, der har været ført frem, er rigtig. Og jeg
mener ikke, det er muligt at imødekomme det,
der er forslagets hovedformål, nemlig en aflastning af de mindre erhvervsdrivendes administrative arbejde på det her område, ved en fortsat decentral opkrævningsmodel.
Det er derfor, lovforslaget har det udseende,
det har. Men vi lytter selvfølgelig også til de råd,
der måtte komme fra folk, der arbejder med
området.

Hermed sluttede forhandlingen.";Mogens Lykketoft
62721;name_party;":
Som repræsentant for Dansk Folkeparti og dermed et parti, som står i spidsen for at kræve letAfstemning
telser i små og mellemstore virksomheders forhold, så er det klart, at vi kan støtte det her lovLovforslagets overgang til anden behandling
forslag.
vedtoges uden afstemning.
Det vil, som det jo også er sagt flere gange fra
talerstolen her, gøre det nemmere for virksomhederne og måske lidt sværere i en overgangsFormanden:
periode for de offentlige myndigheder. Og det
' Jeg foreslår, ,at lovforslaget henvises til Skathar vi det ikke så dårligt med, så derfor kan vi
teudvalget. Hvis ingen gør indsigelse mod dette I
selvfølgelig støtte forslaget.Vi regner med, at
forslag, betragter jeg det som vedtaget.
det, der står i lovforslagets bemærkninger om
(Ophold). Det er vedtaget.
økonomiske og administrative konsekvenser,
selvfølgelig står til troende. Vi er meget tilfredse
med, at man lægger op til, at de omkostninger,
der er ved at etablere det samlede register, og de
driftsudgifter, der et, dækkes af de besparelser,
der er i andre myndigheders administrationsDen næste sag på dagsordenen var:
udgifter. Det er vi meget tilfredse med. Det vil vi 5) Første behandling af lovforslag nr. L 12:
selvfølgelig også holde fast i, at sådan må det Forslag til lov om ændring af straffeloven,
være, så de samlede udgifter og det samlede
retsplejeloven og lov om udlægning af
antal offentligt ansatte ikke stiger som følge af
åndssvageforsorgen og den øvrige særforsorg
det her.
I m.v. (Samfundstjeneste og forstærket indsats
Men det er en mere praktisk måde for virkmod seksualforbrydelser m.v.).
somhederne at håndtere sagerne på. Og når
Af justitsministeren (Bjørn Westh).
regeringen endelig er kommet så langt, at man
(Fremsat 2/10 96).
nu fremsætter forslag om initiativer, der kan let-

410

Tirsdag den 22. oktober 1996 (L 12)

Lovforslaget sattes til forhandling.
Forhandling";Kristian Thulesen Dahl
64633;name_party;":
Dette forslag er i alt væsentligt en genfremsættelse af lovforslag nr. L 259 fra sidste samling, og
på den baggrund skal jeg ikke gå ned i forslagets enkelte detaljer, idet de allerede er behandlet her i Tinget. Og ligeledes skal jeg så henvise
til vort bidrag til beretningen til L 259. Ved den
lejlighed kunne Socialdemokratiet støtte forslagets enkelte dele, og det er naturligvis også tilfældet i dag.
I grunden er der tre hovedpunkter, tre
hovedelementer i dette lovforslag, nemlig for
det første at fremme muligheden for brug af
samfundstjeneste i straffesystemet, og for det
andet at modernisere den terminologi, der indtil
nu er blevet anvendt i forhold til det, der engang
hed åndssvage, som nu skal kaldes mentalt
retarderede, og så for det tredje, og det er jo nok
det, som opmærksomheden er mest skærpet
om, at få etableret en mulighed for en skærpet
indsats mod seksualforbrydelser navnlig mod
børn såvel behandlingsmæssigt som forebyggelsesmæssigt. Og som allerede sagt: Vi kan
naturligvis fuldt ud igen tilslutte os disse forslag.
Fra 1982 har det været muligt at idømme
samfundstjeneste for en række nøje definerede
lovovertrædelser. Dette initiativ har fortsat Socialdemokratiets fulde støtte, og vi kan tilslutte os,
at ordningen med samfundstjeneste nu bliver
udvidet. Det er væsentligt at holde fast i, at
samfundstjeneste er og bliver en sanktionsmulighed, men vi har jo desværre også oplevet, at
selve domstolssystemet har været mindre tilbøjeligt til at udnytte de fulde muligheder for
anvendelse af samfundstjeneste: vi ser gerne
samfundstjeneste anvendt noget mere.
Samtidig skal der jo så også gives adgang til
flere såkaldte kombinationsdomme, der består
af dels en betinget dom med samfundstjeneste
og dels en kortere ubetinget straf i form af bøde
eller fængsel. Også dette skridt kan Socialdemokratiet tilslutte sig, idet det jo giver domstolene
flere valgmuligheder i forhold til et mere nuanceret sanktionsregister, sanktionsmuligheder.
Det tredje hovedelement i forslaget koncentrerer sig om især seksuelle overgreb på navnlig
mindre børn. Noget sådant bør kunne imødegås, forebygges og behandles betydelig bedre

end nu. Der foreslås en ny forsøgsordning med
behandling af personer, der allerede har begået
sådan kriminalitet, med alternativer til fængsel.
Det er efter vores opfattelse et rigtigt skridt at
tage for at holde den humane retsopfattelse i
hævd.
Derfor kan det også accepteres, at man har
mulighed for at forlænge forvaring i forhold til
de grovere seksualforbrydere, idet lovovertræderne skal have mulighed for at komme under
en mere varig terapeutisk og eventuelt medicinsk behandling. Det er vigtigt for os at understrege, at den debat, der har kørt også i dag i
nogle dagblade og i Radioavisen osv., har været
meget koncentreret om den medicinske del. Jeg
tror, det er meget vigtigt at få understreget, at vi
taler både om den terapeutiske og den medicinske mulighed.
Desværre er det jo naturligvis ikke sådan, at
man kan udstede nogen som helst form for
garanti for, at løsladte seksualforbrydere for
altid holder sig på den rigtige side af plankeværket. Med det lovforslag, vi her behandler, er
vi nået et pænt skridt videre, og vi kan se frem
til en forhåbentlig positiv og meget hurtig
behandling i Retsudvalget.
Jeg skal så afslutningsvis meddele, at CD's
ordfører på området ikke kan være til stede på
grund af nogle andre møder lige nu. Jeg skal på
CD's vegne også meddele en tilslutning fra det
parti.";Poul Qvist Jørgensen
68113;name_party;":
Da Venstres ordfører, hr. Svend Aage Jensby, er
forhindret i dag i at være til stede, skal jeg på
hans vegne tilkendegive, at Venstre principielt
støtter det foreliggende lovforslag.
Forslaget er jo med en mindre tilføjelse, nemlig § 2, nr. 2, angående udgifterne i sager om
ændring eller ophævelse af foranstaltninger, en
uændret fremsættelse af lovforslag nr. L 259, der
blev førstebehandlet den 2. maj i år, men som
ikke nåede at blive færdigbehandlet. Derfor kan
jeg henholde mig til de synspunkter, som hr.
Svend Aage Jensby dengang gav udtryk for.
Der er blot en enkelt ting, som hr. Jensby ikke
nåede at fremhæve i maj. Det er det, der er
anført i bemærkningerne: »Justitsministeriet
forudsætter, at der ved seksualforbrydelser i
højere grad end sædvanligt gives afslag på prøveløsladelse, hvis den kriminelle ikke accepterer
et relevant vilkår om i prøvetiden at fortsætte en
påbegyndt psykiatrisk behandling eventuelt
kombineret med kønsdriftsdæmpende medicin.« Det er Venstre enig i.

Tirsdag den 22. oktober 1996 (L 12)
Jeg kan huske, og vi kan jo se i Folketingets
forhandlinger, at fru Margrete Auken dengang
foreslog, at man skulle dele lovforslaget op i flere, fordi det sådan ligesom var en sammenblanding af forskellige problematikker. Det synes jeg
nu i og for sig ikke at der er nogen grund til,
men man kunne godt spørge, og det gør jeg så,
om dette lovforslag betyder en skærpelse af,
hvad skal vi sige, indsatsen imod specielt seksualforbrydelser mod små børn. Det har været
drøftet igennem lang tid, og jeg ser altså ikke
rigtig nogen skærpende bestemmelser bortset
fra, at man vil effektivisere indsatsen ved denne
behandling. Det kan man jo så selvfølgelig i sig
selv være tilfreds med, men er det en skærpelse?
Jeg mener, at man i den grad bør satse på at
beskytte ofrene i disse forfærdelige sædelighedssager. De må beskyttes mod seksualforbrydere, og derfor er det meget vigtigt, at denne
behandlingsforsøgsordning kommer i de rigtige
hænder og bliver gennemprøvet.
Men jeg efterlyser altså for så vidt en skærpelse af kampen mod disse frygtelige forbrydelser.";Erling Oxdam
70227;name_party;":
Lovforslagets to hovedformål er vi enige i: Vi
synes, det er rigtigt at styrke muligheden for i
øget omfang at kunne anvende samfundstjeneste, og vi finder, der er behov for en forstærket
og en mere effektiv indsats over for seksualforbrydere.
Vedrørende samfundstjenesten er det rigtigt,
som lovforslaget også gør opmærksom på, at
denne sanktionsform har været anvendt lidt
mindre i de senere år, end den blev i begyndelsen af 1990'erne. Det betragter vi som en forkert
udvikling, og vi vil godt være med til at betræde
nye stier, men kun i begrænset omfang.
Vi kan tilslutte os de initiativer, justitsministeren allerede har taget med henblik på at
opmuntre anklagemyndighed, domstole, forsvar osv. til i større omfang end i dag at benytte
samfundstjenesten. Den kurs må godt fortsætte.
Men det kan ikke stå alene, og derfor betyder
dette lovforslag jo også, at man i større omfang
end hidtil kan anvende kombinationsdomme,
altså en blanding af fængselsstraf og et antal
timers samfundstjeneste: det er vi også enige i.
I virkeligheden er det jo det forslag, som den
daværende justitsminister i KV-regeringen, hr.
Hans Engell, fremsatte i 1992, men som et flertal
her i Folketinget pillede ud af lovforslaget. Og vi
finder altså i dag - som for 4 år siden - at det er

411

rigtigt, at domstolene får den mulighed at kunne
give en kriminel, som skønnes egnet, en dom,
som består af en kort fængselsstraf på op til 3
måneder og herefter samfundstjeneste i op til
240 timer.
Vi synes, det er rigtigt under to forudsætninger: For det første vil vi godt fastholde, at samfundstjenestens absolutte kerneområde - og det
hørte jeg også den socialdemokratiske ordfører
sige - fortsat er berigelseskriminalitet, og at
brug af samfundstjeneste ved grovere kriminalitet som f.eks. vold og røveri, narkosager,
sædelighedskriminalitet og tilsvarende kun
undtagelsesvis bør finde sted, og kun når særlige forhold taler for det, altså kun efter en nøje
vurdering i den enkelte sag.
Den anden forudsætning er, at samfundstjenesten i disse sager kun og alene anvendes, hvis
gerningsmanden findes egnet til denne særlige
strafform.
Så til den forstærkede indsats mod seksualforbryderne: Her lægger regeringen op til en
øget behandlingsindsats: det kan vi støtte. Det
bedste og det vigtigste må selvfølgelig være, når
ulykken nu er sket og den alvorlige kriminalitet
er begået, at samfundet gør alt, hvad det kan, for
at forhindre, at denne ekstremt farlige kriminalitet gentages én eller flere gange.
Denne behandling, som lovforslaget lægger
op til, tænkes gennemført dels ved en forsøgsordning med behandling som alternativ til frihedsstraf for visse seksualforbrydelser, dels ved
at der tilbydes en behandling til personer, som
er idømt en almindelig fængselsstraf for seksualforbrydelser.
Vi har ingen problemer med det sidste forslag, altså det, at der sideløbende med, at den
kriminelle sidder i fængsel, også gives mulighed
for behandling. Det er godt, og det er rigtigt.
Forsøgsordningen er vi ikke helt så glade for,
og vi var jo ved førstebehandlingen torsdag den
2. maj her for et halvt år siden meget skeptiske
over for netop denne del af lovforslaget. Vi er
mindre skeptiske i dag, og det er bl.a. baseret
på, at der nu i bemærkningerne for det første
står, at det klart er tilkendegivet, hvem lovforslaget skal rette sig imod.
For det andet står der også, at det alene er en
forsøgsordning, som kan justeres undervejs.
For det tredje står der, at de, der gennemgår
behandling, typisk har et indledende ophold
under fængselslignende forhold i en pension
eller en institution i en periode på typisk 3-6
måneder, altså et ophold, der kan sidestilles
med det ophold, man har i et åbent fængsel.

412

Tirsdag den 22. oktober 1996 (L 12)

Og for det fjerde står der, at det samlede
behandlingsforløb forudsættes at vare i mindst
2 år. Vi vil derfor ikke modsætte os denne forsøgsordning.
Vi har også bemærket, at det klart forudsættes, at overtrædes vilkårene i forbindelse med
behandlingen, skal der reageres hurtigt og
mærkbart, og endelig har vi noteret os, at
muligheden for at anvende en kombinationsdom, altså både en frihedsstraf og en behandling, nu er nævnt som en mulighed. Det var en
af de ting, jeg efterlyste den 2. maj, og vi synes
det er godt, hvis særlige præventive grunde
taler for det.
Lad mig så til slut vende mig til muligheden
for at anvende forvaring i øget omfang i forhold
til i dag, når det drejer sig om personer, som
man kan frygte efter en løsladelse vil gå ud og
endnu en gang begå den samme eller en tilsvarende forbrydelse over for et nyt uskyldigt offer
og meget ofte et barn: også dér kan vi følge forslaget. Vi synes, at der i langt større omfang end
i dag skal tages vare på ofrene, det vil sige, at
man skal forhindre, at flere bliver udsat for en
seksualforbryder, når vi ved, at der er en klar
sandsynlighed for, at han vil begå en tilsvarende
handling, når han atter er på fri fod.
Det er klart, at en forvaring går ud over den
kriminelle, men det er der så ikke noget at gøre
ved. Hensynet til offeret må veje langt tungere
end til den, der begår kriminaliteten og måske
vil gøre det igen.";Helge Adam Møller
75374;name_party;":
Jeg synes, det er et utroligt vanskeligt lovforslag, vi står med. Jeg vil igen sige, at jeg synes,
det er en skam, vi ikke har det delt i hvert fald i
to. Jeg fatter altså ikke rigtig, hvorfor vi, skal
snakke om to så forskellige ting som kombinationsdommene og den forstærkede indsats over
for de seksuelle krænkere. Hvorfor skal det
drøftes sammen? Er det kun, fordi man synes, vi
skal have kortere taletid? Så synes jeg måske
godt, vi kunne have ønsket os, at det var valgt
på områder, der var lidt mindre besværlige end
dette her.
Til den første del af det, altså spørgsmålet om
samfundstjenesten, vil, jeg sige nogenlunde, som
vi gjorde sidst, at det da er vældig godt, hvis
man kan få brugt samfundstjenesten mere, men
jeg synes stadig væk ikke,, vi har fået taget ,
ordentligt højde for den belastning, som fængselsdommen er. Det gode, ved samfundstjenesten er jo, at man holdt folk fri af det dér øde-

læggende fængselssystem, som vi jo alle sammen er enige om er meget, meget lidt gavnligt
for mennesker. Det er meget sjældent, de bliver
flinkere af det, og kunne vi have holdt dem
uden for det, ville det have været godt.
Det er selvfølgelig også argumentet for at
bruge kombinationsdommene. Så har vi den
kortere tid i fængslet, men jeg synes ikke, der er
argumenteret overbevisende for, at vi opnår det,
vi skal. Det er ikke det samme, som at vi vil
afvise det.
På en eller anden måde har jeg en fornemmelse af, at det ikke nytter ret meget at forblive i en
afvisende position i forhold til dette her, men så
må vi have nogle klaringer over rækkefølgen, og
vi skal være sikre på, at det ikke bliver brugt til
at gøre betingede domme ubetingede og alt det
dér, hvor man har en fornemmelse af, at der kan
laves mærkværdigheder.
Jeg synes også, at den positive side, der er i
sagen, nemlig at man skal kunne bruge samfundstjenesten i en række yderligere tilfælde, er
vældig god, for jeg mener, der har været en alt
for begrænset brug af dette i den eksisterende
lov.
Med hensyn til det andet forslag er jeg faktisk
blevet mere skeptisk, end jeg var, da vi havde
førstebehandlingen sidst. Det er simpelt hen,
fordi jeg ikke kan finde ud af, hvad dette her
forslag handler om. Hvis det handlede om, at vi
skulle afværge, at seksualforbrydere gentager
deres forbrydelser - og vi alle sammen vidste,
hvordan man gjorde det - så var det jo ingen
sag, men til den formulering, som den konservative ordfører brugte: »Når man med stor
sandsynlighed ved, at en forbrydelse vil blive
gentaget«, vil ,jeg sige: Jamen det ved man jo
ikke ret tit med nogen synderlig sandsynlighed.
Vi kan jo se på de svar, vi har fået, at vi er i et
meget uvist felt, hvad angår en række af disse
sager. Det betyder så, at man, hvis man f.eks.
skal bruge forvaringsdommen i flere tilfælde,
end vi gør i dag, så siger - jeg tror, det er Vagn
Greve, der har brugt udtrykket - at man så går
stik modsat til værks af, hvad man plejer at
gøre. Man plejer at sige, at vi hellere vil have, at
ti skyldige går fri, end at en uskyldig dømmes.
Så kan vi godt risikere at komme til at sige: Nu
vil ivi hellere have, at ti ufarlige spærres inde,
end at én farlig går fri.
Jeg synes, det er et problem, for dér, hvor vi
har, vores grundlæggende dilemma i dette her
lovforslag, er jo, at vi er nødt til at behandle
under en eller anden form for tvang. Det synes

Tirsdag den 22. oktober 1996, (L 12)
jeg er grunddilemmaet i selve sagen. Hvis ikke
vi har tvang, så har vi set nogle eksempler på, at
forbrydere nægter at se i øjnene, hvad det er, de
har gjort - jeg tror sådan set, det er det, der sker
- man nægter at konfrontere sig selv med sin
forbrydelse, man fortrænger den, og så sidder
man sådan set hellere tiden ud end at blive prøveløsladt.
Vi har jo set i hvert fald et enkelt eksempel på,
at så går man ud og gentager det, man har gjort,
hvilket var medvirkende til vores debat sidste
gang.
Og dér er det nok rigtigt, at der skal sættes
ind med langt mere pres - lad mig så kalde det
sådan - over for forbryderen, end det har været
muligt at gøre i dag, men det løser jo ikke det
dilemma, at det er meget svært i Danmark, ikke
bare fordi loven siger, at vi ikke må lave medicinsk behandling under tvang, men jo altså fordi
der er dårligere erfaringer med behandling, der
laves under tvang.
Jeg tror nok, at vi skal have nogle flere forsikringer fra ministeren om, at det er behandlingsdelen, den grundige sexologiske behandlingsdel, man primært lægger vægt på i dette her forslag, før vi skal være med. For det er så utrolig
fristende at sige, at nu sætter vi folk i forvaring.
Jeg ved godt, at det ikke er ministerens hensigt,
men det er jo en meget nem måde at gøre det på,
hvis man siger: Jamen vi vil hellere have, at der
sidder ti ufarlige i forvaring, end at ét barn bliver krænket.
Jeg synes, det sådan set er det dilemma, vi
står i. Og dér synes jeg, at vi godt vil have nogle
forsikringer om, at det ikke bliver sådan, det bliver presset igennem, og også, at den medicinske
kastration, som der er argtimenteret utrolig dårligt for både i forslaget og i de svar, vi har fået
indtil nu, også er noget, man i meget begrænset
omfang bruger, om overhovedet.";Margrete Auken
80536;name_party;":
Vi havde jo en længere debat, i maj måned var
det vist, da vi havde lovforslaget her til behandling i forrige folketingssamling, og derfor skal
jeg være meget kortfattet her ved min ordførettale ved førstebehandlingen og hilse forslaget
velkommen.
I mit parti er vi glade for, at vi nu får lejlighed
til i Folketinget at tage fat i det igen. Vi vil gøre
vores til, at vi kan blive færdige med det i denne
folketingssamling - og gerne tidligt i denne folketingssamling.
De tre hovedelementer i forslaget synes vi alle
om.

413

Først det om samfundstjenesten: Vi har med
beklagelse noteret os, at antallet af domme til
samfundstjeneste er faldet. Det ville selvfølgelig
være godt, hvis det var en afspejling af, at kriminaliteten var faldende som sådan, men andelen af domme til samfundstjeneste har været for
nedadgående. Også anklagemyndighedens
anmodning om at få foretaget en egnethedsvurdering til samfundstjeneste har udvist et fald, og
det er vi kede af, for vi mener, at samfundstjeneste er en af de alternative sanktionsformer, som
meget gerne skulle finde udvidet anvendelse i
de kommende år.
Derfor er vi også helt med på den nye idé, der
lanceres her, om, at man skal kunne kombinere
samfundstjeneste med en kort ubetinget frihedsstraf. Vi ser også meget gerne, at der udvides til andre forbrydelseskategorier end tidligere. Den forsigtighed, den varsomhed, det princip, det dogme, som man nærmest har anvendt
tidligere her i Folketinget - og har fastholdt ser vi meget gerne, at vi ændrer på.
Så er der elementerne i lovforslaget, som vedrører seksualforbrydelserne. Også her ser vi
meget positivt på de forslag, som justitsministeren fremlægger. Det lægger op til mere behandling over for seksualforbrydelser forsøgsmæssigt, og det er vi også helt med på.
Den udvidelse, der er tale om på forvaringsområdet - domme til forvaring - mener vi også
er forsvarlig og påkrævet, som tingene har tegnet sig i de senere år.
Vi har været inde på - det mener jeg vi var i
udvalget, og det er så også noget af det, vi skal
ind på igen - at man forestiller sig, at hvor vi i
dag har 2 til 3 domme om året, så skal man op
på måske 5 til 6 domme om året. Det har vi forstået på ministeren, og det vil vi så også gerne
dyrke lidt videre. Det er så en gennemsnitsbetragtning.
Det er klart, at kommer der en meget alvorlig
sag, som udvider antallet måske til 7, er der intet
til hinder for - hverken hos anklagemyndigheden eller hos domstolene - at man kan gøre det.
Og er der år, hvor situationen er så lykkelig, at
vi ikke engang skal have en eneste dom til forvaring, så er det heller ikke i strid med lovforslagets ånd. Det er vi meget med på.
Vi vil også gerne se nøjere på de aspekter,
som igen her blev rejst. Da jeg kom sent i salen,
har jeg kun kunnet høre det, som SF's ordfører,
fru Margrete Auken, sagde, netop det om den
medicinske kastration, og hvad det fører til, Når
vi taler om behandling, er det jo ikke alene en

414

Tirsdag den 22. oktober 1996 (L 12)

medicinsk behandling, der skal anvendes: den
må ikke stå alene. Der skal være samtaleterapi,
og der skal være andre former for psykiatrisk
behandling. Der er ting og sager omkring det
med den medicinske kastration, som fortjener
en udvidet opmærksomhed, og det er vi med på
at give både i udvalgsfasen og i et senere forløb.";Bjørn Elmquist
83849;name_party;":
Lad mig starte med en kommentar til fru Margrete Auken, som i sit indlæg gav udtryk for, at
fængsel ikke hjælper, og at der ikke kommer
noget godt ud af at sætte folk i fængsel, og så
sagde fru Margrete Auken: Det er vi jo enige i
herinde.
Det vil jeg ikke tages til indtægt for, og jeg
tror også, at der er andre partier, som gerne vil
frabede sig at blive taget til indtægt for, at der
ikke skulle komme noget som helst godt ud af,
at de værste forbrydere kommer i fængsel.
Forslaget her er som nævnt en genfremsættelse, og vi ser i Fremskridtspartiet gerne en udvidet brug af samfundstjeneste, men vi er fortsat
imod brug af samfundstjeneste til voldsforbrydere og andre personfarlige kriminelle. Vi
mener, det er en god idé med kombinationsdomme, men det skal ikke komme så vidt, at
ubetinget fængsel bliver et helt udvandet
begreb.
Vi mener ikke, at samfundstjeneste kun skal
kunne træde i stedet for ubetinget fængsel. Det
vil jo alt andet lige trække strafniveauet ned. Vi
ser i Fremskridtspartiet hellere, at samfundstjenesten bliver en mellemting mellem den betingede og den ubetingede dom, således at domstolene med samfundstjenesten får en bredere
sanktionsskala.
Det er således også Fremskridtspartiets opfattelse, at det skal være muligt at idømme længere
frihedsstraffe end tre måneders fængsel i forbindelse med en kombinationsdom.
I øvrigt kan man jo af forslagets bemærkninger se, at der er meget stor variation i, hvor lang
tid man kan idømmes samfundstjeneste, og jeg
synes ikke rigtig, der er sammenhæng mellem
de kriminelle handlinger, personerne begår, og
så den samfundstjeneste, de bliver idømt.
Hvis man f.eks. ser på, at en person, der har
begået underslæb, får samfundstjeneste i 240
timer, samtidig med at en voldsforbryder får 60
timers samfundstjeneste, så synes jeg ligesom
ikke, der er overensstemmelse mellem tingene.
Voldsforbrydere burde slet ikke have muligheden for at nøjes med samfundstjeneste, men når

flertallet i Folketinget vil have det sådan, så må
vi som minimum kræve,, at samfundstjenesten
får et omfang, der står i forhold til andre domme
om samfundstjeneste.
Det er også lidt skuffende, at flertallet i Folketinget stadig holder fast i den lidt middelalderlige holdning, at berigelseskriminalitet skal
straffes hårdere end vold og legemskrænkelse.
Vi har i Fremskridtspartiet den klare opfattelse,
at voldskriminelle skal straffes hårdere og hurtigere.
Den del af forslaget, som handler om opstramninger i forhold til seksualforbrydere,
kan Fremskridtspartiet ubetinget tilslutte sig,
men spørgsmålet er, om det, ministeren har
fremsat, er nok. Det er vigtigt med behandling,
for straf i sig selv hjælper kun sjældent. Det vigtige skal jo være at forhindre, at personen gentager sin kriminelle handling, og i netop disse tilfælde er der ingen tvivl om, at behandling er
bedre end bare at frihedsberøve.
Det ville dog være en fordel også på dette
område, hvis man indførte en mulighed for
kombinationsdomme, således at behandling kan
kombineres med frihedsberøvelse. Det har
ministeren ikke foreslået i sit forslag, men i løbet
af udvalgsbehandlingen vil vi fra Fremskridtspartiets side prøve at arbejde for, at vi også på
det område får mulighed for en kombinationsdom.
Så er der den del af forslaget, som handler om
at ændre begrebet åndssvage til begrebet mentalt retarderede i højere grad, og det skulle så
være en sproglig fornyelse og forenkling af
begrebet. Det mener jeg bestemt ikke det er. Vi
har i Fremskridtspartiet den opfattelse, at netop
det begreb er et begreb, som alle, der arbejder
med disse personer - det er både juridisk og
sundhedsmæssigt - ved præcis, hvad dækker
over. Man ved dér, hvad begrebet dækker, man
ved præcis, hvad det er for en persongruppe, vi
taler om, og derfor føler vi, at det er overflødigt
og måske endda uhensigtsmæssigt at ændre et
velkendt begreb. Det vil alt andet lige i en
årrække give forvirring og usikkerhed om, hvad
det egentlig er for en gruppe, vi taler om, indtil
det nye begreb ligesom sætter sig fast. Så det
synes vi vil være en dårlig idé, men den del skal
ikke afholde os fra at stemme for det samlede
forslag.
Så har ministeren i forbindelse med genfremsættelsen været så flink at tilsætte forslaget endnu et element. Man kunne med rette spørge, om
forslaget i forvejen ikke er temmelig omfattende

Tirsdag den 22. oktober 1996 (L 12)
og nærmest ligner et kludetæppe af forskellige
elementer, der bliver stykket sammen til ét forslag. Dette fjerde element går som nævnt ud på
at gøre det gratis for en dømt at indbringe sagen
for retten igen med henblik på ændring eller
ophævelse af en idømt foranstaltning, jf. straffelovens § 72.
I dag er det sådan, at udgangspunktet er, at
personen skal betale, men med en mulighed for
at kunne slippe i særlige tilfælde, hvis sagen
ikke falder ud til personens fordel. Forslaget
ændrer princippet til, at hovedreglen skal være,
at man kører gratis igennem, dog med en
mulighed for, at personen i særlige tilfælde skal
betale sagens omkostninger. Ministerens argument er, at nogle kunne afholde sig fra at få en
foranstaltning prøvet med henvisning til, at det
kunne risikere at koste dem penge.
Jeg mener ikke, det argument holder, for hvis
man sidder i en situation, hvor man er blevet
idømt en eller anden foranstaltning, og der så
opstår en ny situation, ja, så vil man selvfølgelig
lade sin sag prøve, hvis man er sikker på at vinde den. Men det skal selvfølgelig heller ikke
være sådan, at vi tilsidesætter retssikkerheden,
og derfor må udvalgsbehandlingen føre til, at
ministeren anskueliggør behovet for denne
ændring, og kan ministeren anskueliggøre, at
der ligger et behov her, så er vi selvfølgelig klar
til at se meget positivt på det.
Men sammenfattende: Vi er relativt positive.
Der er nogle småting, som vi gerne så ændret,
og det vil vi så forsøge at få gjort i løbet af
udvalgsbehandlingen.";Tom Behnke
89731;name_party;":
I det fremsatte lovforslag er der elementer, som
Enhedslisten kan gå ind for: øget brug af samfundstjeneste og øget behandlingsindsats over
for de seksualforbrydere, som i dag ikke modtager nogen behandling. Men loven har også
elementer, som vi ikke kan støtte i den nuværende form, først og fremmest spørgsmålet om
øget anvendelse af forvaring.
Enhedslisten er principielt imod tidsubestemte forvaringsdomme. Det er vi, fordi vi mener, at
der dermed sker en uheldig sammenblanding af
behandling og straf. Spørgsmålet er jo, om et
fængsel er det bedste miljø at behandle folk med
alvorlige psykiske problemer i. Det kan der rejses alvorlige indvendinger imod, hvilket bl.a.
også er gjort af Jørgen Ortmann, der har arbejdet som psykiatrisk overlæge lige præcis på
Anstalten ved Herstedvester, hvor mange af de

415

seksualdømte sidder. I fagbladet Sygeplejersken
skrev han for nogle år siden:
»Såvel generelt som i relation til sindssyge
kriminelle har der i Herstedvester til stadighed
bestået en konflikt mellem behandling og straf.
Denne konflikt blev skærpet ved ændringen fra
lægelig til juridisk ledelse, idet straffuldbyrdelsen herefter blev det absolut primære, og
behandling ikke har kunnet gennemføres, hvor
den på den mindste måde var i modstrid med
strafprincippet.«
Der er derfor vores opfattelse, at folk, som
gentagne gange har begået alvorlige seksualforbrydelser, bør behandles som de karakterafvigere, de er, og idømmes en behandlingsdom.
Dermed gives der også mulighed for at indespærre en person i ubestemt tid på en behandlingsinstitution, men det centrale er ikke straffen, men netop behandlingen, så nye forbrydelser undgås.
Vi er enige med Dansk Psykiatrisk Selskab,
når de i deres høringssvar skriver, at ud fra en
lægelig synsvinkel vil det være særdeles vanskeligt at afgrænse de få yderligere personer,
der efter forslaget formodes at blive idømt forvaring. Og vi kan også tilslutte os deres frygt
for, at der er risiko for en udglidning, således at
antallet af forvaringsdomme stiger mere end
forudsat.
Denne frygt bliver ikke mindre, når Justitsministeriet i bemærkningerne udpeger anklagemyndigheden som instans for retssikkerheden,
denne, som man skriver, vil »føre løbende tilsyn
med, om der er grundlag for at ophæve eller
ændre en dom til forvaring.« Det er jo næsten en
joke, især når man tager i betragtning, at Justitsministeriet selv i et svar til Folketinget har måttet erkende, at anklagemyndigheden frem til i
dag ikke i ét eneste tilfælde har begæret en prøveudskrivelse.
Formålet med at kunne idømme de her forvaringsdomme er måske først og fremmest at kunne tvinge medicinsk kastration igennem, for det
er jo det, der er formålet. Der står således i
bemærkningerne til forslaget: »Erfaringen viser,
at indsattes villighed til at indgå i en behandling
ofte er begrundet i et ønske om at opnå forskellige frihedsgoder, herunder prøveudskrivning
fra forvaring.«
Det er det, som man på normalt dansk vil kalde tvang. Justitsministeriet kunne godt have
præciseret det mere: Der er ingen, der kommer
ud af forvaring, uden at de accepterer medicinsk
kastration.

416

Tirsdag den 22. oktober 1996 (L 12)

Så kan man jo sige: Hvad så? Men problemet
er bare, at medicinsk kastration ikke er en ligegyldig ting. Der er uenighed i Den Videnskabsetiske Komité. Læs bemærkningerne fra Lægeforeningen, som slår fast, at langtidsvirkningerne af den kemiske kastration ikke kendes, og at
de næsten altid anvendes under et betydeligt
pres på patienten.
I den forbindelse synes vi, at justitsministeren
hidtil har behandlet kritikken af den medicinske
kastration med en noget nonchalant holdning,
og derfor vil vi godt spørge justitsministeren,
om han her fra Folketingets talerstol vil garantere over for Folketinget, at disse midler mod seksualdriften - det drejer sig om Androcur og
Decapeptul - virkelig er afprøvet og godkendt
af Sundhedsstyrelsen til langtidsbrug. Det vil vi
godt have at ministeren bekræfter, så vi kan få
det på det rene.
Endelig vil vi godt spørge justitsministeren,
om det virkelig er mere almindeligt, at seksualforbrydere med en tidsbestemt straf, som nægter at modtage medicinsk kastration, efterfølgende oftere begår sædelighedsforbrydelser end
de fanger, som under fangenskabet accepterer
den medicinske kastration.
Der er altså en række spørgsmål, som ikke er
afklaret, og vi er, hvad angår denne del af forslaget, uenige i det fundamentale, og jeg må
derfor konstatere, at vi ikke kan støtte forslaget i
dets nuværende udformning.";Søren Søndergaard
94246;name_party;":
Der er ligesom sidste gang, vi diskuterede det
her forslag, flere elementer. Jeg synes, at det
positive er, at det bliver fremsat på så tidligt et
tidspunkt, så det bliver genstand for en grundig
debat og meget gerne en stramning set med
Dansk Folkepartis øjne.
Jeg er bestemt heller ikke tilhænger af, at man
blander så mange ting ind i et forslag. Det er en
uskik/som breder sig mere og mere fra ministrenes side. Jeg ved ikke, hvad hensigten er.
Dansk Folkepartis holdning er med hensyn til
det element i forslaget, der drejer sig om seksualforbrydelser, helt klart, at disse grove forbrydere i hvert fald i flergangstilfælde underkastes
en medicinsk kastration. Vi har jo selv tidligere
fremsat forslag om en tvangsmæssig medicinsk
kastration af voldtægtsforbrydere, specielt når
det drejer sig om sexforbrydelser mod børn. Det
er forbrydelser, der er blevet grovere, og der bør
naturligvis tilsvarende skrides ind over for den
slags forbrydelser.

Jeg er også lidt spændt på ministerens besvarelse ud fra et lidt modsat synspunkt end hr.
Søren Søndergaards, for hvad mener regeringen
egentlig med de bemærkninger, der står i forslaget? For mig ser det ud, som om regeringen blot
vil anvende forvaringsdomme lidt mere, end tilfældet er nu. Medicinsk kastration skal naturligvis ikke stå alene, men Dansk Folkeparti ønsker
ganske afgjort en øget brug af dette. Jeg synes
altså, at vi trænger til en nærmere uddybning af,
hvad regeringen egentlig mener med de ting,
der står i bemærkningerne.
Så er der også et element som samfundstjeneste, hvor Dansk Folkeparti også mener, at man
skal være yderst påpasselig med, hvad man
bruger samfundstjeneste til. Det skal nemlig
være på en måde, så ofrene ikke krænkes ved, at
man benytter sig af samfundstjeneste - det vil
sige, at man udelukkende gør det ved mindre
belastende forbrydelser. Det er langt fra alle forhold, hvor man kan bruge samfundstjenesten.
Jeg ved ærlig talt ikke, hvor god den er i sin
reelle form, men selvfølgelig kan man bruge den
i nogle forhold, men man skal være yderst
påpasselig med, hvor man bruger den.
Jeg vil også stille det spørgsmål - det gjorde
jeg også rede for første gang, vi behandlede det
her forslag - om den ændring af det sprogmæssige, som også går igen i det her forslag, er på
sin rette plads. Det er jeg ærlig talt stærkt i tvivl
om. Man vil ændre betydningen og forsøge at
lave det ord - altså åndssvag, bare for at tage et
enkelt af ordene - om, fordi det bruges i en dårlig betydning. Måske burde man i stedet for
ændre holdningen til det ord og sige, at det ikke
er et skældsord, men et ord for det, som det
egentlig betyder, i stedet for at begynde at lave
om på sproget og gøre sproget mere forfinet,
end folk måske bruger normalt.
Der er mange elementer i forslaget, som der
skaL ses på under udvalgsbehandlingen, og
Dansk Folkeparti håber, at Folketinget når frem
til en fornuftig løsning, for der er utrolig mange
ting, som der trænger til at blive strammet op på
specielt i forholdet til seksualforbrydelser, hvor
vi klart skal anbefale en øget brug af medicinsk
kastration.";Pia Kjærsgaard
97355;title_name;":
Jeg vil først sige tak for en generelt positiv modtagelse af lovforslaget, som jeg synes indeholder
mange fremadrettede elementer i politikken
inden for kriminalforsorgens område.

(53)
Tirsdag den 22. oktober 1996 (L 12)
Jeg synes, det er helt afgørende, at vi beskæftiger os med at få så lidt kriminalitet i vores
samfund som overhovedet muligt. Det er også
afgørende, at vi i forbindelse med vores straffesystem ser på, om vi opnår dette formål, samtidig med at folk får den straf, som samfundet
mener, de skal have.
Det er baggrunden for forslaget: at markere,
at folk har overtrådt nogle grænser, som samfundet ikke kan acceptere, men samtidig gøre
det på en måde, der er utvetydig og alligevel
mindsker risikoen for tilbagefald til kriminalitet
og styrker chancen for, at folk kan få et fornuftigt og ordentligt liv efter den begåede kriminalitet. Det er det, vi gerne skulle opnå ved at bruge et større behandlingselement - og i og for sig
også samfundstjeneste, kan man sige - i forbindelse med visse straffe, også ved de seksuelle
forbrydelser, der er omtalt her.
Med hensyn til de konkrete spørgsmål skal
jeg sige, at i udvalget er der jo stillet en række
spørgsmål, der er besvaret, og at jeg glæder mig
til den udvalgsbehandling, vi nu skal i gang
med.
Til hr. Oxdams spørgsmål, om det betyder en
skærpelse af indsatsen mod forbrydelser, vil jeg
sige: Ja, det gør det, og det er i hvert fald helt
klart en meget skærpet indsats med det formål,
at der skal blive færre ofre i fremtiden. Behandlingselementet skulle gerne sikre, at færre bliver
udsat for forbrydelser fra de personer, der én
gang har begået dem. Et af hovedformålene er at
sikre, at der kommer så få ofre som overhovedet
muligt, fordi de personer, der kunne tænkes at
begå disse forbrydelser, får en behandling, der
gør, at de ikke begår dem.
Jeg kan bekræfte over for hr. Helge Adam
Møller, at der i forhold til det tidligere lovforslag er foretaget visse ændringer, som blev bragt
frem i den debat, vi havde sidste gang, bl.a.
vedrørende forsøgsordningens udformning.
Fru Margrete Auken var meget inde på, at
forslaget ikke må betyde, at betingede domme
vil blive gjort ubetingede. Det står udtrykkeligt
fremhævet i bemærkningerne og i fremsættelsestalen, at det ikke er hensigten. Hensigten er
at sige, at nok skal vi straffe og også straffe
sådan, at folk kan forstå, de har gjort noget forkert: men vi skal ikke ødelægge fremtidige livsmuligheder for de personer. De må altså godt
opleve, at de får en straf, men de skal også hjælpes videre på vej, og derfor tror jeg på, at kombinationsdomme kan være det rigtige. Vi understreger alvoren, men vi giver de menne-

417

sker hurtigere mulighed for at komme ud i et
normalt liv, og det tror jeg er en rigtig betragtning.
Med hensyn til psykisk syge er jeg selvfølgelig enig i, at de normalt ikke får den bedste
behandling i et fængsel: jeg tror, at både hr.
Søren Søndergaard og fru Margrete Auken var
inde på det. Men det er jo også derfor, at der
lægges megen vægt på i dette forslag at tage
behandling ind, og i virkeligheden er hovedtendensen i forslaget, at der nu vil blive forsøgt
behandling i større udstrækning end i dag over
for disse mennesker. Og det vil være overraskende for mig, hvis det skulle ende med - men
det tror jeg nu heller ikke - at Enhedslisten eller
SF alligevel vil stemme imod den tendens, der
ligger i forslaget, for den bygger jo på, at vi skal
bruge behandling i større udstrækning i vores
straffesystem. Jeg håber selvfølgelig personlig
på, at forsøgsordningen bliver vellykket, så vi
med god baggrund kan gå videre ad vejen med
behandling.
Jeg synes også, det er vigtigt at understrege,
at hvis der anvendes forvaring i et større
omfang, er det rigtigt, som hr. Bjørn Elmquist
var inde på, at de tal, der er opgivet, er gennemsnitstal. Der vil blive tale om yderligere 2-3 personer, det er i og for sig det skøn, man har. Jeg
vil gerne sige, at hvis det i virkeligheden viser
sig, at det skøn afviger væsentligt, vil jeg orientere Retsudvalget om det, så vi kan tage en drøftelse på baggrund af spørgsmålet: Er der forkerte forudsætninger, eller er afvigelsen forsvarlig
ud fra intentionerne? Så tager vi en drøftelse af
det.
Men selvfølgelig må målet være, at der bliver
så få som muligt, der får en sådan dom. Det skal
også ses i en lidt større sammenhæng med både
Socialministeriet, Sundhedsministeriet og
Justitsministeriet om behandling af psykisk syge
i det hele taget. Bliver behandlingen bedre, vil vi
også få færre psykisk syge kriminelle, og på den
måde kunne vi måske mindske antallet af de
personer, hvor vi i dag føler, det er nødvendigt
at idømme forvaring, fordi de udgør en fare for
andre mennesker. Det er jo den afvejning, vi står
i med dette lovforslag: Hvilken risiko skal vi
udsætte det omgivende samfund for, når nogle
folk har vist, at de er meget farlige for samfundet? Der er meget lidt forståelse for, at samfundet ikke har prøvet at gribe ind over for en person, som begår den samme kriminalitet gang på
gang, især hvis børn mishandles meget voldsomt. Men også disse mennesker skal tilbydes

418

Tirsdag den 22. oktober 1996 (L 12)

behandling, og her er der både tale om en medicinsk, en terapeutisk og en sexologisk-psykiatrisk behandling, og alle dele skal ses under ét.
Det er ikke, som hr. Poul Qvist Jørgensen var
inde på, tilstrækkeligt med den medicinske
behandling alene: den må kombineres med de
andre former.
Så vil jeg sige, at lægeforeningen, som jo er
hovedforeningen i den forsamling, hr. Søren
Søndergaard henviser til, siger, at den finder, at
det over for nogle svært psykisk afvigende kriminelle kan være relevant at anvende den medicinske behandling, hvis den kombineres med de
andre behandlingsformer: samtaleterapi, sexologisk behandling, psykiatrisk behandling, og
hvad der ellers kan være tale om. Jeg vil også
gerne sige her, at denne behandling kan foretages af andre end psykiatere. Også socialmedarbejdere, der indgår i et team, kan være med til at
hjælpe de mennesker.
Så hele lovforslaget skal altså ses i det lys, at
vi gennem behandling og hjælp til dem, der har
begået nogle forbrydelser, skal prøve at sikre, at
de begår færre forbrydelser i fremtiden, og at de
får et bedre liv.";Bjørn Westh
103587;name_party;":
Justitsministeren beroliger os med, at det kun er
dem, der har vist, at de er farlige, der skal idømmes forvaring. Men ifølge de tal, ministeren selv
har offentliggjort i bemærkningerne med hensyn til gentagelsestilfælde - altså folk, der gentager forbrydelsen - har 88 pet. modtaget én
dom, og der er 8 pet., der har fået to domme, altså langt under en tiendedel. Så er der 2 pet., der
har fået tre domme - det er en fjerdedel af de
8 pet. - og endelig er der 1 pet., der har fire
domme, mens 0,2 pet. har flere end fire domme.
Det interessante er: Hvordari viser man, at man
stadig er farlig? Og jeg synes, at den bemærkning, justitsministeren kommer med om, at de
har vist, at de er farlige, illustrerer hele den problematik, der er til debat, og gør, at det hele ikke
er særlig klart.
For det andet: Ja, vi går vel alle sammen ind
for behandling. Men problemet er, at når vi kigger på det her, er der én ting, der i hvert fald er
et sikkert element i behandlingen, og det er den
kemiske kastration. Det fremgår klart og tydeligt, at der ikke er nogen, der bliver lukket ud på
prøve fra en anbringelse, hvis de ikke har accepteret en kemisk kastration. Så den kemiske
kastration er ikke bare et af elementerne, den er
et sikkert element i den såkaldte behandling. Og

her er spørgsmålet, om kemisk kastration er
relevant og afgørende i denne forbindelse.
Det hænger selvfølgelig sammen med mange
ting. Det hænger sammen med, hvordan den
virker, og det stillede jeg et spørgsmål om: det
spørgsmål kunne ministeren ikke besvare på
stående fod, og det forstår jeg måske nok. Men
det hænger jo også sammen med, hvilken virkning de stoffer, man putter i folk, har på dem, og
jeg synes, det må være et utrolig simpelt spørgsmål at stille justitsministeren: Er det stof, som
justitsministeren påstår, man skal proppe ind i
alle fanger, der er dømt til forvaring, godkendt
af Sundhedsstyrelsen til langtidsbrug? Det må
være et helt elementært spørgsmål, og jeg går da
ud fra, at justitsministeren har svaret som elementær paratviden. For ellers er der jo ikke tale
om behandling, ikke engang i justitsministeriel
forstand, så er der jo tale om medicinske forsøg.";Søren Søndergaard
105778;title_name;":
Der er tale om, at nogle mennesker, som ellers
ikke ville blive prøveløsladt, får en chance for at
få et liv uden for den institution, hvor man ellers
mener, de skal opholde sig af hensyn til beskyttelse af det omgivende samfund. De får altså
chancen for at leve et så normalt liv som muligt,
på det nær at de skal undergive sig en behandling, som skønnes at være relevant for dem rent
medicinsk, socialt, pædagogisk, psykologisk
osv. Det er et tilbud til de mennesker.
Jeg synes i og for sig, det er trist at tænke på,
at nogle mennesker skal gå i årevis inden for en
institutions grænser, hvis de kunne få et liv
udenfor med en relevant behandling. Og den
relevante behandling, der foreslås her, er den,
som lægevidenskaben og anden videnskab
anbefaler som den bedst mulige, og som Sundhedsstyrelsen og andre tager stilling til.
Jeg skal ikke personlig tage stilling til
behandlingsformen, men om man kan give folk
en behandling. Og hr. Søren Søndergaard henviste selv til udtalelsen fra lægeforeningen, som
siger, at det kan være relevant at give de mennesker en behandling. Det kan godt være, at
deres liv ikke bliver 100 pet., som det ellers kunne have været, men de kan få et 90 pet. normalt
liv og et familieliv uden for institutionen, hvor
vi ellers måtte sige: I må blive inden for institutionens rammer, for I udgør en fare for det
omgivende samfund, som vi ikke vil udsætte
samfundet for. Det er altså også et forsøg på at
hjælpe de mennesker, der er i den ulykkelige
situation, at de ikke altid kan styre sig selv og
derved er til fare for andre mennesker.

Tirsdag den 22. oktober 1996 (L 12)";Bjørn Westh
107406;name_party;":
Så vil jeg godt spørge ministeren igen, for jeg
synes, det har været svært at se af forslaget, om
hr. Søren Søndergaard har ret i, at det er umuligt at forestille sig, at en prøveløsladelse fra en
forvaringsdom kan finde sted uden den medicinske, altså den kemiske behandling. Jeg synes
ikke, at ministeren svarede særlig klart på, om
der er åbnet mulighed for det, hvis man får den
relevante sexologiske behandling bortset fra den
medicinske - ja, jeg foretrækker altså at kalde
den det, fordi jeg er lidt nervøs for, at man slækker på kravene til behandlingens kvalitet.
Der er for mange steder, hvor der er for løse
formuleringer. Det er svære sager, og det er altså en indsats på et niveau, hvor det er mere end
en times snak om ugen eller noget i den retning,
der skal til. Hvis man går helhjertet ind for at
hjælpe de mennesker og samtidig forebygge og det gør vi jo alle sammen - skal der virkelig
noget andet til, end at man lidt blødt siger, hvad
man nu sådan kan finde på. Der er faktisk meget
god viden om en relevant sexologisk behandling, og det er altså sexologer, vi skal have fat i
her, ikke almindelige psykiatere. De bruger
meget tid på det, og de skal virkelig bruge
meget tid, som man kan se i det canadiske eksempel, vi også henviste til i et af spørgsmålene i
foråret.
Og kunne vi så ikke sige: Jamen hvis man
foretager en sådan behandling, er det så ikke
det, der skal satses på? Eller lad mig spørge den
vej rundt: Satses der ikke på, at det er sådan
noget, behandlerne skal kunne, så vi undgår at
sende folk ud efter at have behandlet dem med
en medicinsk kastration, som vi faktisk ved
meget lidt om? Vi ved nemlig ikke ret meget om
dens virkninger, og det er en anden side af
sagen: én ting er virkningen på den person, der
udsættes for den behandling, og noget andet er
følgerne for de børn, vi ønsker at skåne. Det ved
vi heller ikke nok om.
Men det er jo nemmere at putte folk i forvaring og give dem en sprøjte, hvis de skal ud, og
derfor er det vigtigt, at vi får ministeren til at
sige tingene klart, hvis vi skal bevæge os ind på
det utrolig belastede område med flere forvaringsdomme. Jeg synes simpelt heri, det er giftigt, og jeg synes, at en række af de argumenter,
vi har fået, er for svage til at overbevise om, at vi
skal gøre det. Men hvis vi gør det, må det være
. helt sikkert, at det ikke bare bliver den nemme
løsning: Forvaring og sprøjten. Jeg ser meget
gerne, at ministeren kan forsikre, at det også er

419

Justitsministeriets stærke intention at undgå den
form for behandling, hvis man kan, og altså
koncentrere sig om den sexologiske behandling.";Margrete Auken
110038;title_name;":
Hele dette forslag bygger på behandling. Det
bygger på, at der nu skal laves centre for en
sexologisk-psykologisk behandling af folk. Det
bygger på, at folk, der udøver begrænset kriminalitet, i første omgang skal hjælpes ved
behandling uden for systemet, så de ikke kommer ind i systemet. Men folk, der har lavet mere
alvorlig kriminalitet og er inden for straffesystemet, skal også have behandling.
Og med hensyn til de allerallersværeste tilfælde, vi taler om, er der ikke noget som helst
krav om, at der skal gå medicinsk behandling
forud for en prøveløsladelse af dem. Der er krav
om, at der skal foreligge en situation, hvor de
ikke udgør den fare, de ellers har gjort. Er den
risiko fjernet gennem en sexologisk-psykologisk
behandling, samtaleterapi eller andet, er det fint:
så er det i orden, hvis resultatet af behandlingen
er sådan, at man skønner, det er forsvarligt at
lukke dem ud i det normale liv. Men der er ikke
noget som helst krav om medicin.
Det eneste, jeg vil sige, er, at den medicinske
behandling aldrig kan stå alene: men det kan
den sexologisk-psykologiske behandling.
Dén kan stå alene, men den médicinske
behandling ville altid skulle følges op af andre
former for behandling: samtaleterapi, sexologisk
behandling, som fru Margrete Auken er inde på.
Så der kan godt være tale om prøveløsladelse,
også af de her mennesker, uden medicinsk
behandling. Det er et spørgsmål om, hvordan
man vurderer at de vil opføre sig, når de ikke er
inden for de beskyttede rammer.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bjørn Westh
111655;title_name;"Jeg foreslår, at lovforslaget henvises til Retsudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

420

Tirsdag den 22. oktober 1996";Formanden
111864;title_name;"På grund af erhvervsministerens sygdom udgår
som tidligere meddelt punkterne 6-10 af dagsordenen for mødet i dag, nemlig:
6) Første behandling af lovforslag nr. L 16:
Forslag til lov om ophævelse af lov om skoleskìbsafgifl.
Af erhvervsministeren (Mimi Jakobsen).:
(Fremsat 3/10 96).
7) Første, behandling af lovforslag nr. L 17:
Forslag til lov om ændring af lov om skibsregistrering. (Slettelse af lystfartøjer og, onlineadgang til skibsregistret m.v.).
Af erhvervsministeren (Mimi Jakobsen).
(Fremsat 3/10 96).
8) Første behandling af lovforslag nr. L 18:
Forslag til lov om ændring af varemærkeloven.
(Gennemførelse af TRIPS-aftalen, Trademark
Law Treaty m.v.).
Af erhvervsministeren (Mimi Iakohsen).,
(Fremsat 3/10 96).
9) Første behandling af lovforslag nr. L 19:
Forslag til lov om ændring af lov om kontrol
med arbejder af ædle metaller m.v.
Af erhvervsministeren. (Mimi! Jakobsen).,
(Fremsat 3/10 96).,
10) Første behandling af lovforslag nr. L 20:
Forslag til lov om ændring af lov om kommuners og amtskommuners deltagelse: i erhvervsudviklingsaktiviteter.
Af erhvervsministeren, (Mirni Iakobsen).
(Fremsat 3/10, 96).

Den sidste sag på dagsordenen var:
11) Første behandling af lovforslag nr. L 28:
Forslag til lov om ændring af lov om social
bistand. (Regler om oprettelse, visitation og
finansiering m.v. af individuelt beskyttede
enkeltpladser efter bìstandsloyens, §§' 91-95).
Af socialministeren (Karen lespersen). ,
(Fremsat 9/10 96).,
lovforslaget sattes til forhandling.

Forhandling";Formanden
113382;name_party;":
Lovforslag nr. L 28, der i dag skal førstebehandles, er en følge af det arbejde, der er lavet i
udvalget om skånejob i et samarbejde mellem
Arbejdsministeriet og Socialministeriet.
Ca. 2.000 personer er i 1996 beskæftiget under
denne lov, som giver mulighed for, at man kan
lave en aftale med en arbejdsgiver, offentlig
eller privat, om fortsat ansættelse i sit job, til
trods for at: kræfterne kun rækker til et lettere
arbejde. Det betyder, at man kan fortsætte et
aktivt arbejdsliv, selv om kræfterne ikke er til 37
timer om ugen.
Aflønning af den person, der er i skånejob,
kan variere fra 70 pet. til 100 pet. af den afløn-,
ning, der er normal på det pågældende arbejdsområde., Arbejdsgiveren får en kompensation på
50 pct,.. af den. udbetalte løn, som gives i forbindelse med skånejobbet.
Ordningen om skånejob betyder meget for
den enkelte, der har behov og mulighed for at
være aktiv på arbejdsmarkedet. Ligeledes giver
ordningen gode muligheder for, at arbejdsgiveren kan beholde en medarbejder, der af en eller
anden årsag ikke mere er i stand til at klare et
fuldt. job.
Det nye i dette forslag er, at det fremover bliver kommunerne, der skal have ansvaret for, at
det nødvendige antal stillinger bliver oprettet.
Denne bemyndigelse har hidtil ligget i amtskommunalt regi. At ansvaret for oprettelse af
50/50 stillingerne flyttes fra amtskommunerne
til kommunerne betyder ikke, at amterne ikke
mere kan anvende denne mulighed. Det vil stadig være: muligt for amtskommunerne at ansætte personer i skånejob,, men det skal ske i samarbejde med hjemkommunen.
Baggrunden for at flytte ansvaret og finansieringen til kommunerne er, at disse har den
største økonomiske interesse i at oprette stillingerne, og samtidig: er det for at sikre en hurtigere indsats over, for de personer, der har brug for
et skånejob. Fremover vil 50/50 stillingerne
være: en kommunal udgift, men med en 50 pct.s
refusion fra staten. Dermed finansieres oprettelsen. af stillingerne af de myndigheder, som i
øvrigt har besparelserne i form af kontanthjælp
og: andre offentlige ydelser samt forøgelsen af
skatteindtægterne ved stillingernes oprettelse.
Socialdemokratiet mener,, at denne lov vil
være en klar forbedring for alle parter: derfor
kan vi støtte: forslaget.

Tirsdag den 22. oktober 1996 (L 28)";Jytte Madsen
115697;name_party;":
Jeg vil gerne tilslutte mig meget af det, som fru
Jytte Madsen har sagt. Også Venstre ser med
positive øjne på dette lovforslag.
Det at gå på arbejde er en vigtig ting, og mange af os henter delvis vores identitet igennem
vores arbejde. Det må naturligvis også gælde
den gruppe af mennesker, der har nedsat
erhvervsevne, men ikke i et sådant omfang, at
de er berettiget til pension, og de folk, som ikke
kan revalideres til fuld normal beskæftigelse. Vi
så gerne langt flere personer i denne kategori få
tilknytning til arbejdsmarkedet, og vi må jo
erkende, at med det nuværende løn- og måske
ikke mindst skattesystem i Danmark er det nødvendigt at have særlige støtteordninger for at
sikre beskæftigelse af denne personkreds.
På den baggrund er vi meget enige i sigtet
med denne lov, som jo går ud på to ting, nemlig
for det første at yde en hurtigere indsats over for
personer, der har behov for og ønske om at
opnå en 50/50 stilling eller et skånejob, og for
det andet at placere ansvaret, kompetencen og
finansieringen hos de myndigheder, der har den
største økonomiske interesse i stillingernes
oprettelse. Det er god liberal politik at lægge
ansvar og kompetence det sted, hvor man også
har incitamentet til at forvalte det bedst muligt.
Det er vi enige i, og vi hilser med tilfredshed
ideen om, at det nu som altoverskyggende
hovedregel bliver primærkommunerne, der har
ansvaret for at visitere til skånejob.
Til gengæld må jeg så sige, at vi under det
videre udvalgsarbejde gerne vil have kigget på
et par ting. Det gælder for det første det hensigtsmæssige i, at denne udmærkede hovedregel om, at ansvar, finansiering og kompetence
ligger samme sted, brydes, for så vidt angår de
situationer, hvor amtskommunen er arbejdsgiver. Vi forstår for så vidt godt hensigten, men
spørgsmålet er, om det er ønskeligt, at man får
sådan en lomme, hvor en amtskommune kan
visitere til en stilling, mens det i virkeligheden
er kommunen med statsrefusion, der skal finansiere det.
Vi betragter det som ønskeligt, at der i den
enkelte kommune kan lægges et snit, lægges en
politik på det her område, og sætter derfor et lille spørgsmålstegn ved, om det er ønskeligt at
have denne undtagelse fra hovedreglen. Det er i
hvert fald et element, vi gerne vil dyrke nærmere under udvalgsarbejdet.
Det samme gælder spørgsmålet om satser,
hvor jeg ikke umiddelbart er i stand til helt at

421

gennemskue, om der er tale om en realitetsændring eller ej. Det er jo sådan, at der i det cirkulære, der er gældende på området i øjeblikket,
skrives, at aflønning i almindelighed sker inden
for intervallet 70-100 pet., mens der i lovteksten
står, at lønnen mindst skal ligge i intervallet
70-100 pct. af overenskomstens begyndelsestimeløn. Det er et forhold, vi også vil dyrke lidt
nærmere.
Vi har i øvrigt den generelle holdning, at
spørgsmålet om at finde arbejdsplacering til
denne gruppe mennesker, som ikke kan bestride et ganske almindeligt arbejde på almindelige
vilkår, også er et spørgsmål, som bør optage
arbejdsmarkedets parter i større omfang, end
det har gjort til dato, at det ret beset burde være
arbejdsmarkedets parter, der forhandlede nogle
løsninger hjem på dette område, og at vi så rent
lovgivningsteknisk efterfølgende kunne understøtte de steder, hvor det er nødvendigt. Også i
det lys vil jeg sætte et lille spørgsmålstegn ved
det hensigtsmæssige i, at vi nu lovgiver så præcist om aflønningen og satserne.
Men det er to knaster, som vi vil kigge på
under udvalgsarbejdet. Jeg skal i hvert fald her
give tilsagn om, at vi vil fremme forslaget mest
muligt, og at vi er enige i hovedsigtet.";Lars Løkke Rasmussen
119309;name_party;":
Baggrunden for lovforslaget her er, at vi igennem en årrække har haft et arbejdsmarked, hvor
der sker en voldsom udstødning. Det gælder
både det offentlige arbejdsmarked og det private arbejdsmarked. Man kan vel karakterisere det
sådan, at de, der ikke er i stand til at yde en indsats på 110 pet., systematisk er blevet sorteret fra
i effektivitetens hellige navn.
Det er en meget længere og meget mere
grundlæggende diskussion, men det er vel
egentlig den diskussion, der er den vigtige i forbindelse med lovforslaget her.
Om lovforslaget vil jeg sige, at det er et oplæg
til en ændret byrdefordeling mellem stat, amter
og kommuner omkring de beskyttede enkeltpladser, hvad enten det er skånejob eller 50/50
stillinger eller tredjedelsstillinger.
Vi er enige i den ny ansvarsfordeling, der
lægges op til, nemlig at amtsrådene bevarer
ansvaret for personer, der modtager social pension, og at kommunalbestyrelserne har ansvaret
for stillingens oprettelse, når det drejer sig om
personer, der ikke modtager social pension.
Vi er enige i den hensigt, loven er udtryk for,
nemlig at sikre, at ansvar og finansiering ligger

422

Tirsdag den 22. oktober 1996 (L 28)

det samme sted, nemlig det sted, hvor man oven
i købet har den største økonomiske interesse i, at
stillingen bliver oprettet, helt konkret derved, at
det vil være en økonomisk fordel for kommuner
at oprette beskyttede stillinger, fordi indtægterne i form af øget skat og sparet kontanthjælp vil
være større end udgifterne til 50 pet. af en
beskyttet enkeltstilling. Det må alt andet lige
betyde, at den forholdsvis favorable finansiering
gør, at kommunerne i langt højere grad end nu
går i gang med at oprette beskyttede enkeltstillinger.
Vi er også enige i, at det er klogt at flytte visitationsretten til kommunerne, dog med undtagelse af de stillinger, hvor amterne selv er
arbejdsgiver, hvor den bliver i amterne. Det vil
vi i SF også godt kigge lidt nærmere på.
Hvad angår selve finansieringen, flyttes en
del jo også til staten. Det indebærer den administrative forenkling, at der fremover ikke er den
barriere, der hedder amtets kvote for beskyttede
stillinger. Fremover anmeldes de nye stillinger
blot til staten, der så refunderer, og det betyder
igen, at vi fjerner en barriere i forhold til at
oprette mange beskyttede stillinger.
Vi er også enige i den forbedrede retsstilling,
der flyder af, at man flytter aflønningen fra cirktùære til lov.
Socialministeren får hjemmel til at fastsætte
regler om vederlag og befordringsgodtgørelse.
Det vil vi holde øje med.
Vi har så tre punkter, vi vil være optaget af
under det videre udvalgsarbejde. Det ene er, at
der til ordningerne her ikke er knyttet anciennitet. Jeg synes, man skal være opmærksom på, at
hvad angår mange af de nye skånejob, der
oprettes, taler vi dér om job, som mennesker
formentlig vil skulle være i i et helt livsforløb.
De mennesker, der er på det ordinære arbejdsmarked, er tilknyttet anciennitetsordninger, der
betyder, at med alderen og med en stigende
anciennitet får man også en højere aflønning. Jeg
vil godt sige, at det næppe er rimeligt at give
mennesker, der skal ind i skånejob, den negative
særbehandling, at man ikke får adgang til de
anciennitetsregler, der i øvrigt er gældende på
arbejdsmarkedet. Det er det ene konkrete, vi vil
interessere os for under udvalgsarbejdet.
Det andet konkrete, vi vil interessere os for, er
det laveste interval. Intervallet, der er beskrevet,
ligger mellem 70 pet. og 100 pet. af overenskomstens begyndelsestimeløn. Vi så meget gerne, at
der var et laveste interval, der hed dagpengemaksimum.

Det tredje, vi vil være optaget af, er, at disse
ordninger ikke er dagpengegivende. Normalt er
det jo sådan, at når man arbejder, optjener man
retten til dagpenge og til de ydelser, der flyder
af at være dagpengeberettiget, nemlig efterløn
osv.
Jeg vil godt bede ministeren bekræfte, at det
ikke er lagt ind i loven her. Og jeg vil dermed
også signalere, at det vil være det tredie punkt,
SF vil være meget optaget af.
Vi støtter lovforslagets hovedintentioner. Vi
har nogle hjørner - de tre nævnte - som vi godt
vil kigge på under udvalgsarbejdet.
Bjøm Elmquist (RV):
Skånejob er en relativ ny opfindelse både i vores
sprogbrug og vel egentlig også i vores samfund.
Det Radikale Venstre mener, at de er kommet
for at blive. Det er godt, at vi på den måde kan
sikre folk, der ellers har svært ved at finde fodfæste på arbejdsmarkedet, og for nogens vedkommende derfor måske også har svært ved at
finde et egentligt indhold i deres liv, mulighed
for det.
Vi synes, lovforslaget rammer præcist på en
række områder. Jeg skal ikke gennemgå detaljerne: det er allerede sket. Jeg synes, jeg kan dele
mange af de synspunkter, som Venstres ordfører var inde på med hensyn til arbejdsmarkedets
parter. Men jeg synes modsat ham ikke, at det
her kommer for tidligt. Jeg synes nok, at det
offentlige må have en forpligtelse til både at få
klaret de ting, som skal klares, fordi det offentlige her er arbejdsgiver, og at få fastsat en række
af de her områder, blandt andet også for, at det
så måske kan bryde isen på det private arbejdsmarked.
Der kan være ting og sager, der, som SF's
ordfører sagde for et øjeblik siden, skal passes
ind i en større sammenhæng. Det beviser jo faktisk, at vi endnu kun er ved begyndelsen af alt
det her. Så selv om lovforslaget her måske nok
er lidt beskedent i sit omfang og bestemt ikke
klarer alle problemerne i relation til skånejob og
slet ikke får taget fat i spørgsmålet om overenskomstparternes mulighed for, jeg vil næsten
kalde det forpligtelse til at skabe basis for endnu
flere skånejob også i det private erhvervsliv, så
kan vi give det vores støtte. Vi må så under
udvalgsarbejdet se, om vi kan få afklaret nogle
af de yderligere spørgsmål, der er peget på.

Tirsdag den 22. oktober 1996 (L 28)";Villy Søvndal
125142;name_party;":
Fremskridtspartiet støtter varmt intentionerne i
forslaget, intentionerne om at gøre mere for personer med nedsat erhvervsevne og øge mulighederne for skånejob hos både private og
offentlige arbejdsgivere. Der skal ikke være tvivl
om, at de pågældende personer i forvejen har
nok at slås med, så det er helt på sin plads, at det
offentlige går ind og støtter og hjælper så meget,
som det nu er muligt.
Når det er sagt, er jeg imidlertid nødt til at
påpege to ting. Den ene er, at Dansk Arbejdsgiverforening med rette har sat spørgsmålstegn
ved den bemyndigelse, ministeren ønsker. Jeg er
for så vidt enig i Dansk Arbejdsgiverforenings
betragtninger, når de i deres høringssvar bl.a.";Tom Behnke
125836;title_name;"»Den foreslåede bestemmelse er i modstrid
med de intentioner, der søges opfyldt med de
sociale kapitler i overenskomsterne. Endvidere
vil bestemmelsen virke hindrende for oprettelsen og udbredelsen af individuelt beskyttede
enkeltpladser. Udgangspunktet for at indføre
sociale kapitler i overenskomsterne var netop at
tilgodese bl.a. det politiske system og lovgivers
ønske om, at arbejdsmarkedet blev så fleksibelt
som muligt. Arbejdsmarkedets parter har med
indførelsen af de sociale kapitler skabt de overenskomstmæssige rammer for, at arbejdsmarkedet kan blive mere rummeligt.«
Jeg synes, det er et høringssvar, som er værd
at tage til efterretning, og det er et høringssvar,
som vi under udvalgsbehandlingen bør se noget
nøjere på, for så vidt jeg kan forstå, når jeg læser
ministerens forslag og sammenholder det med
høringssvaret fra Dansk Arbejdsgiverforening,
er det i virkeligheden kun en enkelt linje i en
enkelt paragraf, der skiller. Hvis det er nok med
det, tror jeg, at vi må kunne finde frem til
en ordning på det og imødekomme Dansk
Arbejdsgiverforenings ønsker, for jeg føler også,
at den taler på vegne af arbejdsmarkedet som
helhed, når den udtaler sig, som her citeret.
Men udvalgsbehandlingen vil som sagt føre
frem til, om det bliver nødvendigt at stille nogle
ændringsforslag.
Det andet, jeg vil påpege, er den uhensigtsmæssige formulering af selve paragrafferne.
Hvorfor har ministeren ikke, når man nu alligevel er gået i gang med at revidere det hele, lavet
en personmæssig opdeling i paragrafferne, således at vi på den ene side har personer med nedsat erhvervsevne, som ikke får pension, og på
den anden side dem, der får pension, så de står

423

hver for sig med deres rettigheder og pligter,
således at en person kan slå ned på § NN og
sige: Her står mine rettigheder, og her står mine
pligter i den situation, jeg står i? Sådan som
ministeren har lavet forslaget, skal man hoppe
frem og tilbage i fire forskellige paragraffer for
at finde ud af, hvordan éns retsstilling er.
Grunden til, at jeg fremhæver det her, er, at
ministeren selv skriver i bemærkningerne til
lovforslaget, at meningen med forslaget også er
at tydeliggøre borgernes retsstilling, og at det er
en modernisering af reglerne om skånejob. Når
nu ministeren har taget så flotte ord med i sit
forslag, burde ministeren ligesom have kørt tanken helt ud, og det tror jeg også at vi under
udvalgsbehandlingen kan finde frem til på en
fornuftig måde, således at det ikke kun er
embedsmænd og andre med indsigt i tingene,
der kan læse paragrafferne, men også at de borgere, der skal benytte sig af den her lovgivning,
er i stand til at læse paragrafferne og forstå dem.
Vi er således positive over for lovforslaget,
som jeg indledte med at sige, og vi ender også
med at stemme for forslaget, men vi har disse
småting, som vi under udvalgsbehandlingen vil
forsøge at gøre noget ved.
Jeg vil også fastholde ministeren på det
smukke princip, som ministeren lægger op til,
nemlig at finansieringen skal ligge dér, hvor
besparelserne i givet fald vil opstå. Det synes jeg
er et godt og smukt princip, og jeg kan love
ministeren, at ministerens formulering vil blive
ordret citeret i det forslag, som jeg på vegne af
Fremskridtspartiet inden længe genfremsætter,
nemlig forslaget om finansiering af afvænning
af narkomaner. Præcis på det område taler vi
om en persongruppe, hvor det er kommunerne
og amterne, der har udgifterne, men besparelsen ved, at narkomanerne bliver afvænnet, tilfalder udelukkende staten.
Så med ministerens ord vil vi genfremsætte
vores forslag, og så kan vi ikke se andet, end at
ministeren støtter vores forslag, således at
finansieringen af behandling af narkomaner ud
fra ministerens egne smukke visioner selvfølgelig fremover skal ligge i staten.
Karen Høj te Jensen (KF):
Der findes en stor gruppe personer, som ikke er
i stand til at varetage et arbejde på normale vilkår. Det kan eksempelvis skyldes svigtende helbred. Mange har gennemgået revalideringsforløb, som ikke har ført til beskæftigelse. For disse
personer med nedsat erhvervsevne må der

424

Tirsdag den 22. oktober 1996 (L 28)

gøres en massiv indsats for at sikre deres tilknytning til arbejdsmarkedet.
Det Konservative Folkeparti har den grundlæggende opfattelse, at den største respekt, man
kan yde et menneske, er at vise, at der er brug
for vedkommende. Jeg mener, det er positivt, at
mange virksomheder har oprettet skånejob, men
der er bestemt brug for flere.
Det forslag, som i dag er til behandling, skal
justere en række gældende regler. Vi kan tilslutte os, at kompetencen vedrørende oprettelse af
50/50-stillingerne flyttes fra amtskommunerne
til kommunerne, men at amtskommunerne så
alligevel skal bevare kompetencen i de tilfælde,
hvor amterne selv er arbejdsgiver, finder jeg
ikke logisk. Måske kan ministeren kommentere
dette forhold.
Vi finder det fornuftigt at ændre finansieringen af løntilskuddet. Derimod vender vi os
imod, at aflønningen fastsættes i lovforslaget.
Den skal være 70-100 pet. af overenskomstens
begyndelsesløn. Det vil efter vores opfattelse
medføre, at de sociale kapitler, som arbejdsmarkedets parter aftalte ved de sidste overenskomstforhandlinger, og som skulle bane vejen
for en række aftalebestemte skånejob, vil blive
overflødige. I forvejen er det jo sådan, at 50/50
pet. tilskudsjob er begunstiget af, at de medfører
optjening af efterlønsrettigheder, hvilket ikke er
tilfældet med skånejob efter de sociale kapitler.
Fastlægges et relativt højt indkomstniveau i lovgivningen ved 50/50-job, vil der næppe blive
oprettet nye skånejob efter de sociale kapitler,
og hele indsatsen for disse grupper vil formentlig derfor blive lagt i offentligt tilskudsregi.
Jeg synes, dette forhold er bemærkelsesværdigt, når man tager i betragtning, hvor kraftigt
regeringen opfordrede arbejdsmarkedets parter
til at indføre de sociale kapitler i overenskomsterne ved de sidste overenskomstforhandlinger. Jeg mener, at dette forhold med de lovbestemte 70-100 pet. går i modsat retning.";skriver
131853;name_party;":
Tanken om, at personer har mulighed for at
have et job på mindre end fuld kraft enten som
substans eller som tid, hvis de af en eller anden
grund ikke er i stand til at varetage et helt job, er
besnærende og en tanke, som vi i udgangspunktet må støtte. Vi har heller ingen indvendinger imod, at man lader amtets andel overgå
til staten, så det nu bliver 25 pet. til staten og 25
pet. til kommunen af de 50 pet., som gives i tilskud til 50/50-jobbene.

Men det er klart, at vi har et par forudsætninger for, at dette lovforslag samlet kan få vores
støtte, og en af de væsentlige og absolut afgørende er aflønningsformen. Den mener vi bør
ændres. Vi finder det uacceptabelt, at der skal
aflønnes med mellem 70-100 pet. af startlønnen
inden for det pågældende område. Vores bud
er, at det skal være på overenskomstmæssige
vilkår, og det betyder, at det naturligvis er klart,
at det er arbejdsmarkedets parter, der skal indgå
en overenskomst, og at man skal have overenskomstmæssig løn og mulighed for at optjene
anciennitet af dagpenge, og hvad der ellers gælder af vilkår for området. På det punkt er vi
fuldstændig i overensstemmelse med LO og
LO's bidrag til det oprindelige lovudkast, som
man så åbenbart ikke har villet tage hensyn til.
Hvis man ikke laver en sådan klausul, risikerer vi let en uacceptabel skævvridning af
arbejdsmarkedet, så det enten bliver en stribe
andenrangsjob, eller det bliver job, som med
stats- og kommunetilskud fungerer som løntrykkerjob inden for f.eks. det ufaglærte område, men også generelt på andre områder.
Vi kan dog ikke undgå at bemærke, at det
eneste høringssvar, som der åbenbart er taget
højde for i det endelige lovudkast, er det
høringssvar, der foreligger fra Dansk Arbejdsgiverforening, hvor det er sådan, at man åbenbart
er nervøs for visse typer job. Både høringssvarene fra LO, KL og andre har man ikke kunnet
tage til efterretning. Det synes vi i det mindste er
en interessant betragtning.
Derudover er der nogle lidt forblommede formuleringer om forholdet til EF-Traktaten og det
retslige forhold i den forbindelse. Det betyder
bl.a., at ministeren kan friholde visse områder
fra at blive brugt som skånejobområder. Det vil
vi godt have uddybet lidt mere i forbindelse
med udvalgsarbejdet. Vi vil også godt vide, om
ministeren har tal på, hvor mange man forventer på lidt længere sigt skal dækkes af denne
lov. I Sverige er der, så vidt jeg er orienteret, en
stor gruppe, som er i forskellige typer skånejob,
og der har i debatten herhjemme været tal fremme om at skabe 50.000 job eller i den størrelsesorden. Det er muligvis o.k. Vi vil ikke på forhånd sige, at der noget forkert i den størrelsesorden, men vi vil meget gerne vide lidt mere
nøjagtigt om, hvad denne lov skal bruges til, om
den muligvis også skal ses i lyset af diskussionen om fremtidens førtidspensioner, om det er
den slags overvejelser, der ligger som en skjult
dagsorden. I det mindste vil vi gerne vide det,

Tirsdag den 22. oktober 1996 (L 28)
inden vi går i gang med den endelige vedtagelse
af lovforslaget.
Som sagt er spørgsmålet om aflønningen et
fundamentalt punkt for os, og hvis ikke det bliver ændret, er vi ikke i stand til at støtte lovforslaget.";Bruno Jerup
135058;name_party;":
Skånejob er godt for dem, der har behov for det,
og godt for samfundet som helhed for at fastholde nogle personer i job. Dansk Folkeparti
tror faktisk, at der er god brug for de fleste mennesker på arbejdsmarkedet, også selv om de
ikke kan yde en såkaldt normal indsats, men
alligevel en meget aktiv og helhjertet indsats.
Der har været god enighed om dette lovforslag, hvor hensigten jo er at opretholde skånejob, og der burde faktisk gælde den samme
enighed, når samfundets mindre stærke som
helhed bliver diskuteret her i Tinget.
Det, det drejer sig om med dette forslag, er, at
finansieringen af det offentliges andel af det bliver ændret, og dér er Dansk Folkeparti i det store og hele enig. Det er muligt, at der skal ske
nogle afklaringer af forskellige spørgsmål i
udvalget, men som sådan er vi enige og skal tilslutte os det på lige fod med de andre ordførere.";Pia Kjærsgaard
135964;title_name;":
Jeg vil godt sige tak for den store interesse og
også, synes jeg, tilslutning til lovforslaget og
hele tankegangen om, at vi skal sørge for at indrette arbejdsmarkedet sådan, at der er plads til
de mennesker, der har en nedsat erhvervsevne.
Jeg vil selvfølgelig også give fuld tilslutning til,
at vi får set på de spørgsmål, der blev rejst her
under behandlingen. Det var jo meget de samme spørgsmål, der gik igen hos ordførerne, men
ud fra en lidt forskellig vinkel.
Der har været rejst spørgsmålet om, hvorvidt
amterne i særlige tilfælde, det vil sige, når de
selv er arbejdsgivere, fortsat skulle have mulighed for at visitere til skånejob. Tanken bag det er
sådan set at benytte alle muligheder for at få
skånejob, og hvis der kan være nogle situationer, hvor amtet selv er arbejdsgiver og gerne vil
give skånejob til nogle af sine egne ansatte, var
det måske en måde, hvorpå vi kunne sørge for,
at der blev lidt flere skånejob, end der ellers ville
være. Men det må vi selvfølgelig se videre på
under udvalgsarbejdet.
Når det drejer sig om, at lønnen skal ligge
mellem 70 og 100 pet. af mindstelønnen, er der
absolut ingen realitetsændring i forhold til det,

425

der gælder i dag. Den formulering, der står i
lovforslaget, står i dag i det cirkulære, der følger
med bistandsloven. Men hensigten er jo i det
hele taget at få afskaffet cirkulæret som en overflødig form og i stedet kun at have bekendtgørelser og vejledninger. Retskraften er nøjagtig
den samme, hvad enten en formulering står i et
cirkulære eller i en lov, og begrundelsen for, at
vi hverken har taget højde for LO's eller Dansk
Arbejdsgiverforenings høringssvar, er egentlig,
at denne formulering fastholder det, som allerede er gældende i dag.
Hr. Villy Søvndal havde nogle spørgsmål ud
over de to, som flere af ordførerne har været
inde på. Det ene var om anciennitet, og der er
det jo sådan/at det er muligt for arbejdsmarkedets parter at aftale regler ud over det, der gælder. Man kan også godt aftale en højere løn, men
den får man så bare ikke tilskud til. Så på den
måde kan man faktisk godt få nogle anciennitetstillæg.
Når det gælder dagpengeretten, og det
spurgte hr. Villy Søvndal også om, er det rigtigt,
at man ikke optjener dagpengeret på skånejob,
men det gør man altså i princippet heller ikke,
hvis man ikke står til rådighed for arbejdsmarkedet, fordi man har nedsat erhvervsevne.
Spørgsmålet om dagpengeretten er så i øvrigt et
anliggende for arbejdsministeren.
Regeringen har nedsat det såkaldte Skånejobudvalg, hvor både fagbevægelsen og arbejdsgiverne er med for hele tiden at se på, hvordan
vi kan indrette disse skånejob på en måde, så de
fremmer tanken bag mest muligt, samtidig med
at de tilgodeser behovene på arbejdsmarkedet
og arbejdsmarkedets parter bedst muligt. Det er
bl.a. Skånejobudvalget, der er kommet med de
ideer, der nu bliver omsat i lovforslaget her.
Hr. Tom Behnke foreslog, at man i lovteksten
skulle stræbe efter at have en klarere adskillelse
mellem de to former for skånejob: De, der retter
sig mod dem, der ikke har pension endnu, altså
50/50-ordningen, og de, der retter sig mod
dem, der har en pension, nemlig en 1/3-ordning. Jeg vil meget gerne se på, om det kan lade
sig gøre. Det synes jeg var en konstruktiv tankegang, men jeg håber på, at vi kan finde frem til
enighed om forslaget her under udvalgsarbejdet.
(Kort bemærkning).";Karen Jespersen
139338;name_party;":
Jeg er da selvfølgelig glad for, ministeren fremhæver, at det er en fortsættelse af gældende

426

Tirsdag den 22. oktober 1996 (L 28)

bekendtgørelser, men ministeren er vel også
bekendt med, at der bl.a. i LO's svar til ministeren står, at der ikke er ret mange eksempler på
nogle, der aflønnes under overenskomstens
begyndelsesløn. Og en af de ting, som LO fremhæver som problemet, er, at ved at lovfæste, at
man kan gøre det, kan man derved fremme en
proces, hvor stadig flere af dem, der er på
50/50-job bliver placeret i aflønninger på f.eks.
70-80 pet. af begyndelseslønnen.
Derfor synes jeg, at det er en uheldig ting,
hvis man ved hjælp af lovgivningen er med til at
presse igennem, at der på områder eksisterer
lavere lønninger end de overenskomstmæssige
lønninger for den del af funktionerne, som i virkeligheden varetages på et normalt niveau. Det,
det handler om ved skånejob, er jo typisk, at
man har nogle funktioner, som i den konkrete
situation bliver varetaget på et normalt niveau,
og som måske bare ikke er på den fulde tid eller
måske er den halve indsats.
(Kort bemærkning).";Bruno Jerup
140456;name_party;":
Jeg skal også kort kvittere for socialministerens
svar og sige, at det, jeg synes er afgørende i
tænkningen bag skånejob - vi er jo enige i selve
intentionerne bag det - er, at man også er villig
til at parallelisere, når det gælder så at sige positive ting for den, der skal i skånejob. For os er
det det, der er afgørende, men jeg forstod også,
at det var en af de ting, der blev diskuteret i
regeringen. Og når socialministeren nævner det,
er det vel formentlig, fordi socialministeren vil
være villig til at deltage i en diskussion om, at
det kunne gøres dagpengegivende.
Jeg synes, det er helt afgørende, når vi bruger
- det bemærkede jeg, at flere af de borgerlige
ordførere også brugte - parallellen til arbejdsmarkedsforhold i øvrigt, at man så fører det til
vejs ende, også når det betyder en fordel for
den, der skal i skånejob eller ind i en beskyttet
stilling.
Jeg vil så under det videre udvalgsarbejde
lægge vægt på, at vi gør det tydeligt, at anciennitetsmuligheden er til stede, altså at der er
mulighed for at tillægge anciennitet. Vi taler jo
ofte om mennesker, der vil være en billig
arbejdskraft - også på den måde, at arbejdsgiverens udgift kun er 50 pct., og det offentliges
er andre 50 pet. i forhold til et menneske, der
ganske vist har et handicap, men måske er i
stand til at yde en arbejdsindsats ganske tæt på
100 pet.";Villy Søvndal
141840;title_name;":
Jeg vil gerne benytte anledningen til at få ryddet
noget, der kunne udvikles til en misforståelse,
som hr. Bruno Jerup udtrykte det, af vejen. Når
muligheden for en lavere aflønning end mindstelønnen overhovedet fortsat eksisterer, drejer
det sig i virkeligheden om nogle få tilfælde,
sådan som hr. Bruno Jerup også selv sagde det.
Og det er i tilfælde, hvor der er en meget høj
begyndelsesløn, og hvor man kan sige, at det
kunne være en hæmsko for at få de mennesker
ansat i de stillinger, hvis de skulle ansættes med
den høje begyndelsesløn.
Men det gælder her, som når vi snakker anciennitet, at der er fuld mulighed for arbejdsmarkedets parter til selv at aftale en overenskomstmæssig løn for det skånejob eller for de skånejob
på arbejdspladsen inden for branchen. Der er
reglerne sådan, at man får tilskud op til mindstelønnen, så man vil altid kunne aftale, at når
man har skånejob inden for et område, så skal
der være en mindsteløn. Så på den måde er der
mulighed for at få det med i overenskomsterne.
Sådan er det faktisk mange steder. Derfor er det
stort set alle steder i dag sådan, at det er mindstelønnen. Men vi har ikke ønsket at bruge det
her lovforslag til at ændre på denne del. Derfor
har vi simpelt hen taget ordlyden fra cirkulæret
og løftet den ind i lovforslaget, og det er der
ikke ændret ved. Det er de andre ting, der er
interessante, i denne her omgang, synes jeg.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Karen Jespersen
143382;title_name;":
Jeg foreslår, at lovforslaget henvises til Socialudvalget. Hvis ingen gør indsigelse mod dette
forslag, betragter jeg det som vedtaget.
(Ophold). Det er vedtaget.

Tirsdag den 22. oktober 1996
Meddelelser fra fonnanden";Margrete Auken
143639;title_name;":
Der er ikke mere på dagsordenen.
Folketingets næste møde afholdes i morgen,
onsdag den 23. oktober 1996, kl. 13.00.

427

Angående dagsordenen skal jeg henvise til
den dagsorden, der er opslået i salen.
Mødet hævet kl. 15.36

428

Onsdag den 23. oktober 1996 (D)
Skriftlig begrundelse

10. m ø d e";Margrete Auken
143977;Time;"Dagsorden
1) Spørgsmål til ministrene.
2) Spørgsmål om fremme af forespørgsel nr.
F 18:
Forespørgsel til miljø- og energiministeren [om
en strategi for udvikling af coastertransporten
som led i nedbringelse af CO2-bidragetJ.
Af Bent Hindrup Andersen (EL) m.fl.
(Forespørgslen anmeldt 9/10 96).
3) Første behandling af lovforslag nr. L 30:
Forslag til lov om ændring af lov om valg af
danske repræsentanter til Europa-Parlamentet.
(Ændring vedrørende meddelelser til de øvrige
medlemsstater).
Af indenrigsministeren (Birte Weiss).
(Fremsat 9/10 96).
4) Forespørgsel nr. F 8:
Forespørgsel til justitsministeren [om regeringens bestræbelser på at gøre Danmark til fuldgyldigt medlem af Schengensamarbejdet].
Af Kim Behnke (FP) m.fl.
(Forespørgslen anmeldt 2/10 96. Fremme af
forespørgslen vedtaget 8/10 96).

Den første sag på dagsordenen var:
1) Spørgsmål til ministrene.
Spm. nr. S 167
1) Til finansministeren af:";kl. 13.00
144915;name_party;":
»Vil ministeren tage initiativ til at bringe kalkulationsreglerne i Finansministeriets udbudscirkttlære i overensstemmelse med EU's udbudsregler?«
i

Det fremgår af Berlingske Tidende den 10. oktober 1996, at EU's udbudsregler er sådan formuleret, at en statsinstitution, der byder på en
opgave, ikke kan lægge noget som helst oven i
konkurrenternes bud i forbindelse med en
udbudsforretning. Derfor er kalkulationsreglerne i Finansministeriets cirkulære om udbud af
statslige drifts- og anlægsopgaver sandsynligvis
i strid med EU's udbudsregler.
Ifølge kalkulationsreglerne skal de statsinstitutioner, der afgiver såkaldte »kontrolbud«, forhøje private tilbudsgiveres bud med den statslige myndigheds følgeomkostninger ved at miste
opgaven. Sådanne følgeomkostninger kan bl.a.
være udgifter til omskoling af personale og
rådighedsløn til tjenestemænd.
Ifølge Statens Indkøbsvejledning »Offentlige
Indkøb i Praksis« side 336 er disse regler imidlertid ikke i overensstemmelse med de EF-retlige krav til ligebehandling og anvendelse af
valgkriterier. Således lyder vejledningen: »Problemstillingen er den, at Finansministeriets kalkulationsregler i en række tilfælde indebærer en
forhøjelse af eksterne udbud, således at valget af
leverandør i sådanne tilfælde i praksis ikke
kommer til at foregå mellem tilbud, der er
udformet i overensstemmelse med udbudsmaterialet, eller på grundlag af de fastlagte kriterier
for valg af leverandør. Denne forhøjelse af eksterne tilbud skyldes de kalkulationsregler, der
indebærer en belastning af de eksterne tilbud
med institutionernes egne følgeomkostninger
ved at opgive egenudførelse af den pågældende
opgave og overlade opgaven til en ekstern leverandør«.
Endelig konkluderer vejledningen: »De
nævnte kalkulationsregler fra udliciteringscirkulæret kan som nævnt ikke finde anvendelse i
forbindelse med EF-udbud«.";Lars Løkke Rasmussen
146796;name_party;":
Når en statsinstitution udbyder en opgave og
selv afgiver et såkaldt kontrolbud, skal det ske
efter de kalkulationsregler, der fremgår af
Finansministeriets cirkulære om udbud af statslige drifts- og anlægsopgaver. Det betyder bl.a.,
at statsinstitutionen skal forhøje de private tilbudsgiveres bud med den statslige myndigheds
følgeomkostninger ved ikke længere at løse
opgaven i eget regi. Det kan f.eks. være udgifter
til omskoling af personale og rådighedsløn til
tjenestemænd.
j";Lars Løkke Rasmussen
