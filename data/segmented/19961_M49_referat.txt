split;reason;text;value
0;;"(455)
Onsdag den 29. januar 1997 (D)

3633

Justitsministeren (Frank Jensen) har meddelt
mig, at han ønsker skriftligt at fremsætte:
49. m ø d e";
181;Time;"Dagsorden
1) Spørgsmål til ministrene.
2) Første behandling af lovforslag nr. L 136:
Forslag til lov om ændring af lov om folkeskolen. (Styrelsesregler m.v.).
Af undervisningsministeren (Ole Vig Jensen).
(Fremsat 22/1 97).
3) Første behandling af lovforslag nr. L 138:
Forslag til lov om ændring af lov om folkekirkens økonomi. (Budgetprocedure, kirkebladsudgifter, finansiering af præstestillinger, oprettelse af provstiudvalgskasse m.v.).
Af kirkeministeren (Ole Vig Jensen).
(Fremsat 22/1 97).

Meddelelser fra formanden";kl. 13.00
738;title_name;":
Miljø- og energiministeren (Svend Auken) har
meddelt mig, at han ønsker skriftligt at fremsætte:
Forslag til lov om ændring af lov om udnyttelse
af vedvarende energikilder m.v. (Udviklingsprogrammet for Vedvarende Energi m.v.).
(Lovforslag nr. L 147).
Forslag til lov om ændring af lov om planlægning. (Ophævelse af § 3 a om etablering af indkvarteringssteder for asylansøgere m.v.).
(Lovforslag nr. L 148).
Forsvarsministeren (Hans Hækkerup) har meddelt mig, at han ønsker skriftligt at fremsætte:
Forslag til lov om ophævelse af lov om anvendelse af de i den ophævede lov om ordningen af
Kjøbenhavns Væbriing af 28. maj 1870, § 13,
omhandlede fonds m.v.
i
(Lovforslag nr. L 149).
j

Forslag til lov om indfødsrets meddelelse.
(Lovforslag nr. L 150).
Forslag til lov om ændring af straffeloven. (Grov
miljøkriminalitet).
(Lovforslag nr. L 151).
Fødevareministeren (Henrik Dam Kristensen)
har meddelt mig, at han ønsker skriftligt at
fremsætte:
Forslag til lov om fødevarekvalitet.
(Lovforslag nr. L 152).
Skatteministeren (Carsten Koch) har meddelt
mig, at han ønsker skriftligt at fremsætte:
Forslag til lov om ændring af ligningsloven.
(Skattefritagelse af beløb, som afholdes af det
offentlige eller Oliebranchens Miljøpulje til
oprensning af forurenede ejendomme).
(Lovforslag nr. L 153).
Medlemmer af Folketinget Bent Hindrup
Andersen (EL) og Keld Albrechtsen (EL) har
meddelt mig, at de ønsker skriftligt at fremsætte:
Forslag til folketingsbeslutning om bevaring af
bevaringsværdige bygninger.
(Beslutningsforslag nr. B 92).

Den første sag på dagsordenen var:
1) Spørgsmål til ministrene.
Spm. nr. S 1198
1) Til udenrigsministeren af:";Ivar Hansen
2405;name_party;":
»Kan udenrigsministeren bekræfte, at firkløverregeringen i foråret 1988 bad USA om at lægge
pres på Socialdemokratiets formand for at få
denne til at ændre sit partis atompolitik?«

3634

Onsdag den 29. januar 1997 (Spm)

Skriftlig begrundelse
Ifølge Information den 24. april 1992 opfordrede
daværende forsvarsminister Bernt Johan Collet
(KF) i foråret 1988 den amerikanske ambassadør
i København, Terrence A. Todmann, til at overtale Socialdemokratiets formand, Svend Auken,
til at ændre atompolitik. Oplysningerne fremkom senere i en bog om daværende statsminister Poul Schlüter. Bogen byggede på samtaler
med Bernt Johan Collet. Som resultat af samtalen mellem Bernt Johan Collet og Terrence A.
Todmann opsøgte sidstnævnte i foråret 1988
Svend Auken for at aflevere en skarp amerikansk protest.
Tidligere udenrigsminister Uffe EllemannJensen sagde ifølge Information den 24. april
1992, at disse oplysninger fra bogen om Schlüter
efter hans bedste erindring var noget »stjernevås«. Ikke desto mindre bekræftede Socialdemokratiets daværende sikkerhedspolitiske ordfører, Lasse Budtz, der dengang deltog i Svend
Aukens møder med Terrence A. Todmann, at
det helt klart var hans opfattelse, at Terrence A.
Todmann blandede sig i dansk indenrigspolitik
efter aftale med den danske regering. Terrence
A. Todmann sagde ifølge Lasse Budtz til socialdemokraterne, at hvis de ikke makkede ret, så
ville der blive udskrevet valg. Som bekendt blev
dette også resultatet.";Keld Albrechtsen
3892;name_party;":
Sidste uge diskuterede vi i Folketingets spørgetid, om hr. Uffe Ellemann-Jensen i 1988 misbrugte sit embede som udenrigsminister til at
bestille en vred reaktion fra USA på den dagsorden, som Folketinget havde vedtaget.
Ministeren sagde, at han gerne ville drøfte
den sag yderligere i Udenrigspolitisk Nævn. Det
har vi så gjort. Der kom desværre ingen yderligere bidrag fra ministeren til en afklaring af det
spørgsmål. Der er så siden kommet oplysninger
frem om, at den daværende regering, allerede
inden dagsordenen blev vedtaget i Folketinget,
henvendte sig til USA's ambassadør for at få
ham til at lægge pres på Socialdemokratiets formand, hr. Svend Auken.
Jeg vil gerne bede ministeren om, at vi kan få
det spørgsmål besvaret i spørgetiden i dag.";Keld Albrechtsen
4689;title_name;":
Jeg vil allerførst have lov at sige til hr. Keld
Albrechtsen, at jeg i allerhøjeste grad synes, vi
kom videre med sagen under Det Udenrigspoli-

tiske Nævns drøftelse. Her kunne jeg jo overrække hr. Keld Albrechtsen det omfattende
materiale, der belyste sagen, som hr. Keld
Albrechtsen spurgte om sidst.
Dette spørgsmål handler om, hvad der måtte
være passeret for snart ni år siden mellem en
række navngivne personer. Der anføres en række kilder i spørgsmålet, der efter spørgerens
opfattelse belyser det spørgsmål, han har stillet.
Der anføres også kilder, der har givet et andet
svar end de først nævnte kilder.
Jeg kan sige, at i begrundelsen for spørgsmålet har jeg i alt anført følgende navne: Hr. Bernt
Johan Collet, hr. Terrence Todmann, hr. Svend
Auken, hr. Uffe Ellemann-Jensen og hr. Lasse
Budtz. Spørgeren vil sådan set have mig til nu
med 9 års forsinkelse at redegøre for, hvad der
måtte være foregået i samtaler mellem disse
personer.
Det er jeg ikke i stand til. Det er en kildekritisk diskussion, som ikke er et anliggende for
regeringen.";Niels Helveg Petersen
5768;name_party;":
Det, jeg ønsker, er, at ministeren går i Forsvarsministeriets og Udenrigsministeriets arkiver og
finder ud af, hvad daværende forsvarsminister
Collet foretog sig, da han henvendte sig til den
amerikanske ambassadør for at bede denne om
at møde op på Christiansborg og lægge pres på
Socialdemokratiets daværende formand, hr.
Svend Auken. Det er simpelt hen et spørgsmål
om at undersøge de arkiver, der ligger i ministerierne. Det vil jeg gerne have bekræftet at
ministeren godt kunne gøre, hvis ministeren
ønskede det.
Så vil jeg godt spørge ministeren, om hele
denne modvilje mod at undersøge omstændighederne omkring atomvalget i 1988 i virkeligheden skyldes, at ministeren frygter, at hans egen
rolle i de begivenheder også skulle gå hen og
blive undersøgt.
Dér vil jeg henvise til de bemærkninger, der
står i Søndagspolitiken den 26. januar, hvori der
rejses det spørgsmål, om ministeren har en personlig modvilje imod en undersøgelse af
1988-valget, fordi han som leder af Det Radikale
Venstre på det tidspunkt faktisk var med til at
lede Socialdemokratiet i en fælde. Han var med
til at vedtage en dagsorden sammen med Socialdemokratiet, som han så bagefter annullerede
og løb fra, da han efter valget gik i regering
sammen med daværende statsminister Schlüter.

Onsdag den 29. januar 1997 (Spm)
Er det den virkelige årsag til, at ministeren
ikke ønsker, at der skal gennemføres undersøgelser om det her spørgsmål?
Ame Melchior (CD):
Jeg er meget interesseret i at høre udenrigsministerens syn på følgende spørgsmål: Kan det virkelig være Folketingets opgave at være historisk
forskningsorgan? En ting er, at Folketinget
beslutter at undersøge ting, der netop er foregået, men disse begivenheder nærmer sig de 10 års
ælde!
Skal Folketingets spørgetid eller debatter i
øvrigt laves om til en historisk studiekreds?
Hvis udenrigsministeren lidt uforberedt kan
udtale sig om dette emne.";Keld Albrechtsen
7702;title_name;":
Hr. Keld Albrechtsen spørger, om det er min
egen rolle i sagen, der ligger bag min holdning.
Svaret er nej.
Hr. Arne Melchior spørger mig, om det er
Folketingets opgave at optræde som historieskriver. Svaret er efter min mening nej.";Niels Helveg Petersen
7958;name_party;":
Når jeg stiller spørgsmålet om ministerens personlige modvilje imod at få afklaret, hvad der
skete, og når jeg mener, at det er et spørgsmål,
som stadig væk har stor aktuel og politisk interesse, er det ikke kun, fordi de mennesker, der
havde ansvaret for det, der skete dengang, stadig væk er centralt placeret i dansk politik, men
også fordi ministeren selv henviste til begivenhederne i Det Udenrigspolitiske Nævn i fredags.
Ministeren siger, at jeg fik en omfattende
dokumentsamling. Det er disse dokumenter. De
bringer ikke sagen et skridt videre end, hvad vi
vidste i forvejen.
Er det rigtigt, hvad hr. Jørgen Dragsdahl skriver i Weekendavisen her forleden: at den danske regering, da USA ville frigive nogle af disse
dokumenter, bad USA om, om man ikke godt
ville lade være med at offentliggøre dem, og kan
ministeren belyse, hvis Dragsdahls oplysninger
er rigtige, hvorfor Danmark forsøgte at lægge
låg på den historie, som ministeren nu igen forsøger at lægge låg på?";Keld Albrechtsen
8979;title_name;":
Jeg har ikke læst den pågældende artikel af Jørgen Dragsdahl. Jeg synes ikke, at jeg er forpligtet til at svare på, hvad der står i en artikel, som
jeg ikke har læst.

3635";Niels Helveg Petersen
9176;name_party;":
Jeg vil godt spørge ministeren, om det kan være
rigtigt, at vi, når vi forsøger på at få undersøgt et
spørgsmål, som vi sidste onsdag var enige om
var et spørgsmål af offentlig interesse, gang på
gang skal have at vide, at det agter ministeren
ikke at bidrage yderligere til at få oplyst.
Jeg vil også godt sige til ministeren, og det
skal så være min afsluttende bemærkning på
grund af taletiden, at vi er fra SF's og Enhedslistens side ikke indstillet på at acceptere det,
hvis ministeren tror, at han kan feje disse
spørgsmål ind under gulvtæppet. Især ikke når
ministeren åbenbart ikke er til sinds at bidrage
til at få belyst sin egen rolle i de begivenheder,
der skete i 1988.";Keld Albrechtsen
9903;title_name;":
Min egen rolle i de begivenheder foreligger
overordentligt velbelyst i en række forskellige
avisartikler og også i flere bøger.
Jeg har ikke noget som helst at skjule vedrørende den rolle og vil så i øvrigt sige til hr. Keld
Albrechtsen, at hr. Keld Albrechtsen ikke skal
komme forgæves til mig, når han spørger om,
hvad det drejer sig om, og hvad regeringens
politik er, men jeg opfatter ikke min rolle her i
spørgetiden som værende historieskriverens.
Hermed sluttede spørgsmålet.
Spm. nr. S 1106
2) Til indenrigsministeren af:";Niels Helveg Petersen
10459;name_party;":
»Vil ministeren som tilsynsmyndighed foranstalte en undersøgelse af, om Københavns Kommune begår ulovlig magtfordrejning i forbindelse med den såkaldte arbejdskonflikt i
Nyhavn, samt efterfølgende gribe ind, hvis
magtfordrejning finder sted?«
Skriftlig begrundelse
Københavns Kommunes renovationsselskab
R98 har ikke set sig i stand til at overholde sine
lovmæssige forpligtelser over for 17 restauratører i Nyhavn. Kommunen har efterfølgende
med henvisning til miljøloven krævet selskaberne lukket, da kommunen ikke mener, at restauranterne har godtgjort, at de bortskaffer affaldet
på en miljømæssig betryggende vis. Kommu-

3636

I

Onsdag den 29. januar 1997 (Spm)

nens manglende overholdelse af sine forpligtelser over for restauratørerne'og efterfølgende
anvendelse af miljøloven over for disse tyder på,
at kommunen gør sig skyldig i grov magtfordrejning. Af hensyn til opretholdelsen af Danmark som en retsstat vil det være naturligt, at
Indenrigsministeriet foranstalter en undersøgelse af Københavns Kommune og efterfølgende
griber ind, hvis ulovlig magtfordrejning finder
sted.";Jens Løgstrup Madsen
11576;name_party;":
Spørgsmålet drejer sig om, hvorvidt miljøkontrollen i Københavns Kommune magtfordrejer
miljøbeskyttelsesloven til at tvinge dem, der er
ansat på restauranterne i Nyhavn, til at være
medlem af en bestemt fagforening.
Jeg har på det allerseneste forstået, at advo.,
katfirniaet Johannes Bruun på vegne af virksomhederne i Nyhavn har rettet en klage til
Indenrigsministeriet. Og jeg vil så bare spørge
ministeren, om ministeren i forbindelse med
den klage vil behandle spørgsmålet om magtfordrejning, samt høre, hvornår klagerne i givet
fald vil kunne forvente at få svar på den, da det
er en presserende sag for dem.";Jens Løgstrup Madsen
12226;title_name;":
Jeg kan bekræfte over for hr. Jens Løgstrup
Madsen, at Nyhavns Arbejdsgiverforening
inden for de allerseneste dage - det er ved breve
den 20. januar og den 24. januar - over for
Indenrigsministeriet har indbragt spørgsmålet
om, hvorvidt Københavns Kommune opfylder
sin pligt efter miljøbeskyttelsesloven til at fjerne
affald fra restaurationer i Nyhavn, og det er jo
dem, der er omfattet af den igangværende konflikt.
Gangen i en sag af den karakter er, at vi
umiddelbart har anmodet Københavns Kommune og Miljøstyrelsen om udtalelser i sagen.
Det må sige sig selv, at sådan som sagen står
nu, har jeg ikke nogen adgang til at udtale mig
om den, men jeg kan bekræfte, at vi har et ønske
om, at den bliver afsluttet så hurtigt som muligt,
og det vil sige, at det, vi afventer, er høringssvarene fra Københavns Kommune og Miljøstyrelsen.
Derudover vil jeg blot sige, at jeg nok skal
sørge for, at spørgeren bliver orienteret direkte
om ministeriets udtalelse i sagen, så snart den
foreligger.";Birte Weiss
13244;name_party;":
Kan ministeren så bekræfte, at i det, som klagerne har klaget over, indgår ordet magtfordrejning, og at ministeren derfor i forbindelse med
behandlingen af klagen vil undersøge, om der
har fundet en magtfordrejning sted?";Jens Løgstrup Madsen
13500;title_name;":
Som jeg sagde for et øjeblik siden, ville det være
aldeles upassende, hvis jeg, sådan som sagen
står i øjeblikket, hvor den er sendt til høring, gik
ind i at kommentere hele sagen, dele af den eller
enkelte ord, og derfor afstår jeg fra det. Men jeg
skal sørge for, som jeg sagde før, at spørgeren
direkte bliver orienteret, så snart sagen er ved
vejs ende.";Birte Weiss
13884;name_party;":
Jeg vil godt spørge ministeren, om klagen har
opsættende virkning i forhold til truslerne om
lukning af de pågældende virksomheder i
Nyhavn.";Jens Løgstrup Madsen
14060;title_name;":
Jeg kan ikke give andre svar end dem, jeg har
givet i de to forudgående spørgsmål.
Hermed sluttede spørgsmålet.
Spm. nr. S 1199
3) Til justitsministeren af:";Birte Weiss
14237;name_party;":
»Vil ministeren tage et omgående initiativ til at
opfylde den i grundlovens § 78, stk. 5, indeholdte bestemmelse om en lov, der fastsætter retsvirkningerne af en eventuel opløsning ved dom
af en forening i henhold til samme paragrafs stk.
2?«
Skriftlig begrundelse
Muligheden af en aktivering af grundlovens
§ 78 er rejst fra forskellig side. Imidlertid er der
ikke - som forudsat i paragraffens stk. 5 - vedtaget nogen lov om, hvilke retsvirkninger en
eventuel opløsning af en forening vil få.";Arne Melchior
14766;title_name;":
Bestemmelsen i grundlovens § 78, stk. 2, indebærer, at bl.a. foreninger, der virker ved vold,
skal opløses ved dom. Det følger endvidere af

Onsdag den 29. januar 1997 (Spm)
grundlovens § 78, stk. 5, at opløsningens retsvirkninger fastsættes nærmere ved lov.
Jeg kan oplyse, at der allerede i den gældende
lovgivning er fastsat regler om retsvirkningerne
af en opløsningsdom. I straffelovens § 75, stk. 5,
er der således hjemmel til at konfiskere den
pågældende forenings formue, arkiv, protokoller og lignende. Efter straffelovens § 132 a straffes den, der deltager i fortsættelse af en forening, der er opløst ved dom, med hæfte eller
fængsel i indtil 1 år. Den, der efter opløsningen
indtræder som medlem af en sådan forening,
straffes med bøde eller hæfte.
Disse bestemmelser blev indsat i straffeloven
i 1939. Formålet med dem var at opfylde et krav,
der var indeholdt i grundlovsforslaget i 1938
om, at retsvirkningerne af en opløsningsdom
fastsættes ved lov. Grundlovsændringen blev,
som det vil være kendt af de fleste, imidlertid
ikke gennemført på grund af udfaldet af folkeafstemningen i 1939. Da bestemmelsen om, at
opløsningens retsvirkning skal fastsættes ved
lov, blev indsat i den gældende grundlov fra
1953, var retsvirkningsreglerne således allerede
gennemført i straffelovens bestemmelser.
På den anførte baggrund finder jeg ikke, at
det vil være nødvendigt at gennemføre en særlig retsvirkningslov. Med andre ord, vi har allerede i dag det nødvendige lovmæssige grundlag
for at opløse foreninger, der kan bevises at være
ulovlige på den måde, der er nævnt i grundlovens § 78, stk. 2.
Ame Melchior (CD):
Jeg er selvfølgelig meget glad og tilmed taknemlig for justitsministerens svar, og jeg ville i
givet fald stemme for, at jeg burde have en påtale for unødig trætte.
Min undskyldning for at stille et muligvis
overflødigt spørgsmål må nok søges i, at vi kun
har kigget og søgt efter begivenheder efter
grundlovens vedtagelse. For når det står i
grundloven, at der skal laves sådan en lov, så
går man altså ikke tilbage, når man leder, og ser,
hvilke paragraffer der allerede var gældende,
inden dette - kan jeg forstå på justitsministeren
- overflødige stk. 5 er blevet sat ind i grundloven i 1953.
Men jeg er så glad for - og måske lige justitsministeren kan bekræfte, at jeg kan forstå hans
svar sådan - at § 78, de tidligere fire stykker,
således er operative på nuværende tidspunkt,
hvis der på et eller andet tidspunkt skulle blive
behov for det.

3637

Må jeg så sluttelig benytte lejligheden til at
henlede justitsministerens opmærksomhed på
grundlovens § 69, der kort og godt siger: »De fra
folkekirken afvigende trossamfunds forhold
ordnes nærmere ved lov.«
Jeg går ikke ud fra, at der også findes en
sådan lov fra før 1953, men det kan vi undersøge ved anden lejlighed. Det varer jo ikke længe,
før vi skal have en grundlovsdiskussion her i
salen.";Frank Jensen
17680;title_name;":
Selv om det ikke tilkommer mig, vil jeg gerne
give fuld tilgivelse for, at hr. Arne Melchior har
stillet dette onsdagsspørgsmål, for der er jo er en
meget stor interesse i øjeblikket for netop
grundlovens bestemmelser i § 78, stk. 2, i forbindelse med den undersøgelse, der finder sted hos
Rigsadvokaten omkring rockerne.
Det har også i forbindelse med den seneste
sag omkring de højreekstremistiske grupper
været påpeget, at her kunne det i givet fald, hvis
det kan påvises, at disse højreekstremistiske foreningsdannelser virker med og for vold, komme
på tale at opløse dem. Så jeg har fuld forståelse
for spørgerens interesse for sagen.
Der er som sagt ikke noget at klandre grundlovsfædrene, og når nu spørgerne stiller det
spørgsmål, om § 78, stk. 5, så ikke er overflødigt,
er svaret, at det, at man har fastholdt stk. 5 i
§ 78, hænger sammen med, at Folketinget ikke
kan fjerne disse paragraffer, der nu er i straffelovens bestemmelser. Det er en grundlovssikret
indføjelse, der har fundet sted i straffelovens
bestemmelser, og den vil Folketinget ikke kunne
fjerne fra straffeloven uden at krænke grundloven.
Der blev spurgt, om de øvrige fire stykker i
§ 78 er operative. Svaret er, at de er operative,
og jeg kan måske oplyse over for spørgeren, at
skulle det vise sig, at Rigsadvokaten i den pågående undersøgelse kan dokumentere, at der er
en sammenhæng i en rockerforenings aktiviteter
og så en krænkelse af grundlovens § 78, stk. 2,
altså det med at virke med og for vold, ja, så
ifalder det justitsministeren at indbringe denne
sag for domstolene og dermed få foreningerne
domfældt til opløsning.
Justitsministeren har også mulighed for efter
stk. 3 i § 78 foreløbig at forbyde en sådan forening og derefter indbringe sagen om opløsning
for domstolene.
Så vi har allerede det operative grundlag, hvis
det skulle vise sig at være nødvendigt.

3638

Onsdag den 29. januar 1997 (Spm)

Hermed sluttede spørgsmålet.
Spm. nr. S 1203
4) Til undervisningsministeren af:";Frank Jensen
19680;name_party;":
»Hvorfor vil ministeren forhindre de tekniske
skoler i at tilbyde unge mennesker et spændende alternativ til folkeskolens 10. klasse?«
Skriftlig begrundelse
Ifølge Politiken den 22. januar 1997 ser ministeren ikke positivt på de tekniske skolers planer
om at give skoleelever et spændende alternativ
til folkeskolens 10. klasse. Ministeren erklærer
sig ifølge avisen ligefrem parat til at tilbageholde statstilskud til de tekniske skoler for at forhindre deres planer om en alternativ 10. klasse.
Dansk Arbejdsgiverforening beklager ifølge
avisen ministerens holdning og giver udtryk for,
at de tekniske skoler kan give eleverne et meget
bedre tilbud, end folkeskolen kan.";Frank Dahlgaard
20375;name_party;":
Det er jo en velkendt ting, at mange skolebørn er
trætte, når de når frem til 9.-10. klasse, og gerne
vil skifte miljø eller prøve noget andet, og nu er
der nogle tekniske skoler, som byder sig til med,
skal vi sige, en alternativ form for 10. klasse, og
ifølge dagspressen i sidste uge er ministeren
parat til at stoppe det.
Det er baggrunden for spørgsmålet.";Frank Dahlgaard
20778;title_name;":
Dertil kan jeg svare enkelt og klart nej. Det er
ikke min agt, og det har jeg aldrig udtalt mig
om.
Men det stillede spørgsmål kan tage
udgangspunkt i et sammenkog af forskellige
ting, som jeg dog lige vil bruge et kort øjeblik
på. Vi vedtog nemlig her i Tinget i 1995 på min
foranledning at give de tekniske skoler muligheder for at udbyde en mere spændende første
og fleksibel skoleperiode i erhvervsuddannelserne. I daglig tale kalder vi det teknisk introduktion. Den gennemføres af nogle elever efter
folkeskolens 9. klasse, af andre efter afsluttet 10.
klasse og endelig af nogle som led i et brobygningsforløb, hvor teknisk introduktion er integreret med folkeskolens 10. klasse. Og det vil jeg
som sagt ikke søge at forhindre, tværtimod. Det
er jo sådan, det er tænkt, også fra min side.

Men det, spørgsmålet drejede sig om, da jeg
blev spurgt, var, om de tekniske skoler kan
udbyde folkeskolens 10. klasse. Det kan de ikke.
Den ligger i folkeskolen, og den finansieres af
kommunerne, hvorimod erhvervsskolernes
aktiviteter finansieres af staten.
Misforståelsen er tilsyneladende opstået på
den måde, at der mig bekendt et enkelt sted her
i landet er sket det, at kommunen i et brochuremateriale, som præsenterer 10. klasse-tilbudene
i den pågældende kommune, har medtaget den
tekniske skoles tilbud om teknisk introduktion,
som om det var 10. klasse.
Teknisk introduktion har til formål at give
eleverne et solidt grundlag for valg af en efterfølgende erhvervsuddannelse samt at give
muligheder for, at eleverne kan forberede sig på
de krav, som den valgte uddannelse måtte rumme. Forløbene er frivillige, og varigheden kan
være fra 5 til 40 uger afhængig af den enkelte
elevs behov.
På baggrund af presseomtalen har vi i ministeriet undersøgt de skoler, der blev omtalt i
Politiken den 21. januar 1997, og jeg kan fastslå,
at ud fra det foreliggende er der tale om udbud
af netop tekniske introduktionsforløb, som lever
op til lovens krav, så der skulle ikke være nogen
problemer.";Ole Vig Jensen
22791;name_party;":
Jeg takker for ministerens svar. Det var jo fuldt
tilfredsstillende.
Hermed sluttede spørgsmålet, og spørgetiden
var dermed til ende.

Bortfaldet spørgsmål";Frank Dahlgaard
22981;title_name;":
Spørgsmål nr. S 1148, der er stillet til miljø- og
energiministeren af fru Kirsten Jacobsen, er
taget tilbage af spørgeren. Spørgsmålet, der hermed er bortfaldet, lød således:
Spm. nr. S 1148
Til miljø- og energiministeren (21/1 97) af:";Ivar Hansen
23241;name_party;":
»Vil ministeren oplyse, om § 16, stk. 2, i lov om
energimærkning betyder, at en sælger, der ikke

Onsdag den 29. januar 1997 (Spm)
kan levere energiattest i forbindelse med handlens indgåelse, også kan foretage sig en ansvarsfraskrivelse af alle forhold, som en senere energiattest måtte indeholde?«
Begrundelse
Loven om obligatorisk energimærkning er et
misfoster, der aldrig burde være vedtaget.
Såfremt man gennem smarte formuleringer er i
stand til at sætte loven ud af kraft, bliver det
komplet latterligt. Det forekommer grotesk og
helt ulogisk, at en obligatorisk energiattest for
det første kan leveres efter handelens indgåelse
og desforuden gøre sælger fri for ansvar ved
hjælp af generelle ansvarsfrihedsklausuler i
købsaftalen. Hvis en sælger på denne måde kan
aftale sig ud af en obligatorisk energimærkning,
bliver det obligatoriske meningsløst.

Den næste sag på dagsordenen var:
2) Første behandling af lovforslag nr. L 136:
Forslag til lov om ændring af lov om folkeskolen. (Styrelsesregler m.v.).
Af undervisningsministeren (Ole Vig Jensen).
(Fremsat 22/1 97).
Lovforslaget sattes til forhandling.
Forhandling";Kirsten Jacobsen
24397;name_party;":
Det foreliggende lovforslag skal bl.a. medvirke
til at øge interessen for skolebestyrelsens arbejde og bidrage til bedre vilkår for skolebestyrelsens arbejde, og det støtter vi helhjertet i Socialdemokratiet.
Vi ønsker, at skolebestyrelsen kan være forældrenes talerør over for skolen og formidle det
samarbejde mellem forældrene og skolen, som
er så betydningsfuldt for skolens arbejde og for
den enkelte elev. På den ene side skal skolen
være åben over for forældrenes krav og forventninger til skolen, på den anden side skal forældrene selvfølgelig også leve op til deres ansvar
og forpligtelser, og jeg mener, at skolebestyrelsen er et godt led i formidlingen af det samarbejde, der gerne skulle komme ud af disse hold-

3639

ninger, og det skal vi skabe de bedst mulige
rammer for.
Det lovforslag, som vi her har til behandling,
følger i det væsentligste de anbefalinger, som et
udvalg nedsat af ministeren har udarbejdet. Jeg
vil blot kommentere nogle af enkeltforslagene.
Et af dem går ud på, at skolebestyrelsesmedlemmerne skal have stemmeret, alle skal have
stemmeret, altså også elever og medarbejdere,
og det finder vi både naturligt og rimeligt, når
blot det sikres, at forældrene fortsat udgør flertallet i skolebestyrelserne. Det finder vi er en
forudsætning, og det er også det, der lægges op
til.
Det foreslås også, at undervisningsministeren
bemyndiges til at fastsætte regler om vederlag
m.v. til forældre- og elevrepræsentanter. Det er
fortsat kommunen, der kan bestemme, og der
skal være forhandlinger om taksternes størrelse.
Vi er helt indstillet på at medvirke til det her,
men vi har også den bemærkning til det, og det
indeholdes også delvis, men jeg vil gerne
understrege det her, at vi absolut synes, at elevernes honorering eller aflønning, eller hvad
man vil kalde det, skal være på et lavere niveau.
Hvor meget, det kan vi komme tilbage til, men
det skal være på et væsentligt lavere niveau, og
måske skulle det også begrænses til alene at
omfatte mødediæter.
Det delforslag, som jeg tror kan komme til at
betyde mest for skolebestyrelsernes arbejde, er
forslaget om, at skolebestyrelsen skal udarbejde
en årlig beretning over skolens virksomhed. Det
kan rigtigt udnyttet blive et godt redskab for
skolebestyrelserne i deres drøftelse af skolens
hele virksomhed og den linje og de initiativer,
der er gennemført. En sådan beretning kan også
tjene som skolebestyrelsens oplysning over for
forældrene om skolen, så det er faktisk det, jeg
synes er det mest afgørende i det, vi har for os
her.
Det er meget tilfredsstillende, at kommunerne
nu med dette forslag forpligtes til at etablere et
fælles forum til drøftelse af det lokale skolevæsens vilkår og udvikling. Jeg havde gerne set, at
alle kommuner oprettede det, der i folkeskoleloven er omtalt som et fælles organ, men det her
er et udmærket alternativ, hvis man ikke vil lave
det mere formelt. Her får skolebestyrelsen en
mulighed for at drøfte skolevæsenets og også
den enkelte skoles forhold og vilkår med en bredere kreds, og det finder jeg er godt.
Jeg tillægger det også meget stor betydning,
at der nu kommer et omfattende vejlednings-

3640

Onsdag den 29. januar 1997 (L 136)

materiale for skolebestyrelserne. Det tror jeg har
været savnet. Mange står famlende: Hvad er det
for en opgave, vi har? Jeg håber, at dette materiale kan komme så betids, at det også kan danne
grundlag op til det næste valg til skolebestyrelse, så der kan sendes noget ud, således at de, der
agter og ønsker at stille op, kan blive informeret
godt om, hvad det er, de indlader sig på.
Lad mig så afslutningsvis fremhæve forslaget
om, at undervisningsministeren kan godkende
etablering af en skole, der kun omfatter 10. klasse. Det er en tanke, vi har arbejdet en del med i
Socialdemokratiet, og jeg tror, vi vil komme til
at se mange initiativer til samling af kommunens 10. klasser i såkaldte 10. klasses-centre.
Vi betragter det ikke som noget besparelsesforslag, som der er nogle der gør, men som en
mulighed for at give disse elever et bedre tilbud,
end de vil kunne få, hvis de er i en 10. klasse
med 10-15 elever f.eks. Så vi er glade for, at det
nu bliver enklere at kunne oprette sådanne skoler, hvor der kun er 10. klasser.
Alt i alt må vi sige om lovforslaget, at det
rummer en række gode initiativer, som vi helhjertet kan støtte, og vi går gerne ind i et sagligt
udvalgsarbejde omkring det.
Anders Mølgaard (V):
Lad det være sagt med det samme: Også fra
Venstres side finder vi, at dette lovforslag klart
er et skridt i den rigtige retning.
Men når det er sagt, må vi med hånden på
hjertet også sige, at vi havde måske ønsket os et
lidt højere ambitionsniveau, lidt mere mod med
hensyn til, ja, til forældreindflydelse. Vi mener,
der er noget, der er ladt tilbage dér. Vi så gerne
fra Venstres side, at der var flyttet flere hegnspæle, sådan at forældreindflydelsen blev markant øget, altså at forældrenes kompetence blev
øget, og at de fik mere vidtgående indflydelse
end det, der lægges op til med dette forslag.
For os i Venstre er det afgørende, at vi fra lovgivningsmæssig side gør, hvad der er muligt for
at stimulere, specielt øge substansen i skolehjem-samarbejdet, og dér er jeg helt enig med
den socialdemokratiske ordfører. Vi mener, det
bør have meget høj prioritet i de kommende års
uddannelsespolitik på folkeskoleområdet.
Som bekendt støtter Venstre varmt skolebestyrelsesarbejdet. Initiativer fra den tidligere
regering gjorde, at vi i 1989 indførte skolebestyrelser, der som bekendt betød en markant styrkelse af forældreindflydelsen. Og forventningerne var jo som bekendt også store i foråret

1990. Tusindvis af forældre indtog deres sæde i
skolebestyrelserne i foråret 1990.
Hvilke erfaringer gjorde de så i den første
pionerperiode, i den første funktionsperiode? Ja,
det kan vi jo læse, når vi ser rapporten fra januar
1994, hvor vi fik en meget omfattende rapport
leveret på bordet. Desværre må vi sige, at den
store begejstring, der var i foråret 1990, delvis
var afløst af en udpræget grad af skuffelse.
Tusindvis af forældre, der var blevet interviewet, gav udtryk for, at der stadig var en masse
kommunikationsproblemer mellem det kommunale niveau og så den skolebestyrelse, de
konkret sad i. Mange forældre gav også udtryk
for, at de havde tidsmæssige problemer. Nogle
gav udtryk for skuffelse over manglende gennemslagskraft, og nogle gav også udtryk for
samarbejdsproblemer.
Der var selvfølgelig også andre parametre,
men generelt må man sige, at rapporten fra
januar 1994 dokumenterer, at der har været en
række fødselsvanskeligheder, men det er jo ikke
ensbetydende med, at barnet ikke både kan
være sundt og velskabt og levedygtigt, og i
Venstre er vi selvfølgelig af den opfattelse, at
det er det. Der har været en række fødselsvanskeligheder, men det hele er altså ikke sort i
sort.
Men det, der er vigtigt, er, at vi fra politisk
hold gør, hvad vi kan for at sikre, at den lidt
bekymrende udvikling, der blev skitseret i rapporten fra 1994 - og som vi også så ved det
manglende fremmøde og den manglende folkelige deltagelse ved valgene i 1994 - ikke fortsætter. Det var også baggrunden for, at vi fra Venstres og De Konservatives side som bekendt
fremlagde en 9-punkts-plan, B 82, i marts 1994,
i et forsøg på at vitalisere skolebestyrelsesarbejdet, så vi ved næste valghandling kunne sikre et
større engagement. Jeg synes personlig, at vi
havde en meget positiv debat i maj 1994 om
både ministerens redegørelse og VK-beslutningsforslaget, og der blev som bekendt nedsat
en arbejdsgruppe bl.a. på grund af noget, vi
havde foreslået i VK-forslaget. Det er denne
arbejdsgruppes anbefalinger, vi langt hen ad
vejen står med her.
Nu er der ikke tid til at komme med detaljerede kommentarer, men generelt vil jeg sige, at vi
er meget positive over for en række elementer i
forslaget, bl.a. muligheden for at gå fra 7 til 5
forældrerepræsentanter og accept af, at skoleledere kan have stedfortrædere med. Vi er også
tilfredse med, at der åbnes mulighed for rullen-

Onsdag den 29. januar 1997 (L 136)
de valgperioder, for det er faktisk noget, vi selv
har foreslået.
Vi hilser også med stor glæde de 3 ændringer,
ministeren lægger op til i § 4 om en markant
øget information og dialog mellem skole og
hjem, og alle de initiativer, der er skitseret i § 44,
kan vi selvfølgelig støtte varmt af samme grund.
Men for så at gå fra det søde til det sure må vi
sige, at vi er mildest talt bekymrede over de forslag, der ligger i § 43. Her er vi mildest talt kritiske. Vi mener, det er en uheldig glidebane, at
der nu lægges op til, at forældre kan få erstatning for dokumenterede merudgifter, herunder
børnepasning. Hvad bliver egentlig det næste
her i Tilskudsdanmark?
Vi er egentlig også bekymrede over, at skoleelever fremover skal have betaling for at deltage
i skolebestyrelsesmøder. Hvad er det for en
moral, man her lægger for dagen?
Men generelt vil jeg altså håbe, at vi her i foråret kan få flyttet de sidste hegnspæle. Jeg ser
med fortrøstning frem til, at vi kan finde hinanden under forhandlingerne.
Til sidst vil jeg sige, at jeg også mener, det er
vigtigt, at vi fra Folketingets side sender et markant signal med vedtagelsen af dette lovforslag
med de ændringer, der er nødvendige, fordi vi
ønsker at vitalisere skolebestyrelsesarbejdet: Vi
har læst rapporten fra januar 1994, og vi har forstået den markering, der kom til udtryk ved den
manglede deltagelse i foråret 1994, så vi kan
starte på en frisk ved det valg, der kommer allerede i foråret 1998.
(Kort bemærkning).";Hans Peter Baadsgaard
33921;name_party;":
Jeg er da glad for Venstres positive holdning til
dette lovforslag, og jeg sagde selv, at vi går ind i
en saglig udvalgsbehandling og bestemt er indstillet på at drøfte elementerne i forslaget. Vi
synes selv, det er et godt forslag, regeringen
fremsætter her.
Men hr. Anders Mølgaard gjorde en bemærkning, hvor jeg tror, han valgte de ord, at det var
for lidt ambitiøst, hvad angår forældreindflydelse. Hr. Anders Mølgaard sagde også, at skolebestyrelsesloven, som den oprindelig blev
vedtaget, betød en markant styrkelse af forældreindflydelsen. Det er jo netop det, vi ønsker,
og det er også det, dette forslag skal tjene til.
Jeg synes, at jeg forud for udvalgsbehandlingen mangler en lidt mere præcis tilkendegivelse:
Hvad er det for nogle elementer, hr. Anders
Mølgaard tænker på og vil have med ind, når

3641

han taler om at styrke forældrenes indflydelse?
Altså helt konkret: Hvad tænker man på i den
forbindelse i Venstre?
(Kort bemærkning).";Hans Peter Baadsgaard
34891;name_party;":
Det er et lille spørgsmål til hr. Anders Mølgaard
i anledning af noget af det sidste, hr. Mølgaard
kom ind på. Han snakkede om elevernes moral,
hvis det var sådan, at de kunne modtage et
vederlag for at deltage i bestyrelsesmøderne.
Jeg kunne godt tænke mig at vide, om det er
sådan, at hr. Mølgaard mener, der er stor forskel
på, hvilken moral eleverne skal have for at kunne deltage, og hvilken moral forældrene eller
andre skal have for at deltage i bestyrelsesmøder. Jeg tror, det er hr. Anders Mølgaard
bekendt, at i kommunale sammenhænge er det
sådan, at man har forskellige former for råd og
udvalg, som kommunalbestyrelsesmedlemmer
og andre sidder i, og her har man et fast system
med betaling af vederlag, bl.a. fordi nogle mister en arbejdsindtægt, og andre bruger noget tid
til det. Jeg vil tro, at eleverne bruger lige så
meget tid, som forældrene gør, hvis de sidder i
en skolebestyrelse, så jeg kan ikke forstå, hvorfor hr. Mølgaard laver den klare moralske skelnen mellem elever og forældre.
(Kort bemærkning).";Bruno Jerup
35937;name_party;":
Jeg må sige, at jeg undrede mig også lidt over
hr. Anders Mølgaards manglende tilslutning til
§ 43, stk. 3, hvorefter man kan give vederlag.
Der står nemlig udtrykkeligt, at kommunalbestyrelsen kan yde forældre og elevrepræsentanter vederlag. Det er mit klare indtryk, at Venstres grundlæggende politik går ud på, at kommunalbestyrelser skal kunne handle: men jeg
kan nu forstå, at man fra Venstres side ikke tør
overlade en beslutning af denne karakter til
kommunalbestyrelserne, og det er noget nyt for
mig.
(Kort bemærkning).
Anders Mølgaard (V):
3 venlige og kærlige spørgsmål, og svarene vil
blive det samme, men også bestemte.
Først til hr. Baadsgaard: Hr. Baadsgaard
efterlyser konkrete eksempler på lidt mere mod,
et lidt højere ambitionsniveau og på, at hegnspælene måske kunne flyttes lidt længere ud, og
jeg vil godt nævne et meget konkret punkt. I
VK's fælles 9-punkts-plan fra den 15. marts

3642

Onsdag den 29. januar 1997 (L 136)

1994 har vi i et af punkterne påpeget, at vi f.eks.
synes, man seriøst burde overveje at fastsætte,
at hvis der er tale om en enig indstilling fra en
skolebestyrelse om en lederansættelse, skal
kommunalbestyrelsen følge den indstilling. Jeg
synes egentlig, det er logik for præriehøns, hvis
en enig skolebestyrelse overhovedet skal føle, at
den bliver taget alvorligt.
Men hvis en enig skolebestyrelse f.eks. i forbindelse med lederansættelse peger på person
X, er det da mildest talt demotiverende og desillusionerende, hvis kommunalbestyrelsen bagefter vælger person Y. Det synes jeg egentlig burde være indlysende for alle. Det er et eksempel
på en hegnspæl, som vi stadig mener det bør
overvejes at flytte i foråret altså med hensyn til
forældrenes og skolebestyrelsernes indflydelse
på lederansættelse. Det ville være naturligt i en
hvilken som helst privat virksomhed, så det er
et meget konkret eksempel på en hegnspæl, vi
synes, der bør flyttes.
Så til hr. Bruno Jerup angående elevbetaling:
Nu er det jo sådan, at den store forskel mellem
forældre og elever som oftest er, at forældre ofte
mister en arbejdsindtægt. Generelt er vi i Venstre - den debat har vi også haft i sidste samling
- meget modstandere af tendensen til, at man
allerede som barn lærer, at man skal have penge
for alting. Vi er i det hele taget modstandere af
det statslommepengesamfund, som en række
mennesker gør sig til talsmænd og -kvinder for,
og i det hele taget ved hr. Jerup også godt, at vi
ikke er vilde med at udvide tilskudssamfundet
mere end højst nødvendigt.
Til sidst vil jeg sige til fru Baastrup, at det er
naturligt, at vi har store forventninger til det
kommunale selvstyre. Men vi mener, at der her
er tale om et mildest talt uheldigt signal, og det
kunne godt være, nogle misforstod det signal.
(Kort bemærkning).";Anne Baastrup
38726;name_party;":
Jeg vil gerne sige tak for svaret. Der var kun ét
eksempel på, hvor man vil styrke forældreindflydelsen, og det er da også bedre end intet. Men
jeg troede, at man havde en række initiativer,
man kunne præsentere Folketinget for i dag,
men det havde man altså ikke.
Derfor vil jeg gerne stille et yderligere
spørgsmål. Jeg forstår, det er Venstres politik, at
ansættelseskompetencen skal flyttes ud til skolebestyrelserne. Det er ikke den melding, jeg har
hørt fra kommunerne, men det må være, hvad
det er. Jeg vil gerne spørge, om man også mener,

at skolebestyrelsen skal have kompetence til at
afskedige. Vi har den opfattelse, at de, der har
det økonomiske ansvar, også skal have ansættelses- og afskedigelseskompetencen, og det må
vel indebære for Venstre, at hvis man vil flytte
ansættelseskompetencen, skal man også flytte
afskedigelseskompetencen. De to ting kan vel
ikke skilles ad.
(Kort bemærkning).";Hans Peter Baadsgaard
39654;name_party;":
Man kunne måske få det indtryk, at hr. Anders
Mølgaard ikke helt lever i virkelighedens verden, når det handler om nutidens ungdom: men
jeg håber og tror, hr. Anders Mølgaard ved, at
en meget stor del af de unge rent faktisk har
erhvervsarbejde efter skoletid og om aftenen og
nogle gange i weekenden. Men det betyder jo
også, at når man bruger tiden på f.eks. det nødvendige bestyrelsesarbejde - jeg håber, hr.
Anders Mølgaard også mener, det er nødvendigt arbejde, også for eleverne - afskærer man
sig selvfølgelig fra at passe sit erhvervsarbejde.
Så kan man selvfølgelig have den holdning, at
skoleelever ikke bør arbejde, at det er bedst, hvis
de ikke gør det, og at det ikke er nødvendigt, at
de arbejder, osv. Men det er overhovedet ikke
virkelighedens verden, og derfor kan jeg ikke
forstå, hvorfor hr. Anders Mølgaard mener, at
netop eleverne skal deltage i møderne uden at få
noget vederlag, hvorimod det er helt i orden, at
forældrene, som trods alt - forhåbentlig da - har
en lidt større og fast indkomst, skal have vederlag. Det synes jeg sådan set er lidt skævt.
(Kort bemærkning).";Bruno Jerup
40770;name_party;":
Jeg havde ikke tænkt mig at blande mig, men jeg
synes faktisk, debatten er ved at køre lidt af sporet vedrørende ansættelse af skoleledere, som
det hedder nu. Før hed det jo skoleinspektør,
men det fik man så lavet om, og jeg ved egentlig
ikke hvorfor: men det kan være, ministeren kan
forklare, hvorfor det ikke må hedde skoleinspektør længere.
Jeg er enig med hr. Anders Mølgaard i, at hvis
vi mener noget med decentralisering og nærdemokrati og alle de store, flotte ord, vi spreder
om os, er det da helt oplagt, at hvis skolebestyrelsen ønsker person X ansat som leder, skal han
ansættes. Men i realiteten er det rent juridisk
ikke skolen, der ansætter ham. Den indstiller til
kommunalbestyrelsen, at den pågældende
ansættes, men kommunalbestyrelsen må selv-

Onsdag den 29. januar 1997 (L 136)
følgelig være forpligtet til at følge den indstilling, når den er enstemmig. Der er også en masse jura i tingene vedrørende afskedigelse. Det er
kun kommunalbestyrelsen, der kan afskedige,
men det er da klart, at hvis en skolebestyrelse
kommer og siger, at den ikke kan bruge den
mand eller kvinde, den har ansat, tror jeg nok,
kommunalbestyrelsen vil finde en løsning på
det spørgsmål. i
Jeg synes, det hele er en strid om ord. Det er
juridisk set kommunalbestyrelsen eller byrådet,
der ansætter folk, men jeg er fuldstændig enig
med hr. Anders Mølgaard i, at det naturligvis
vil stride mod gl sund fornuft, hvis ikke byrådet
følger en enstemmig indstilling fra en skolebestyrelse.
(Kort bemærkning).
Anders Mølgaard (V):
Først en kort kojmmentar til hr. Baadsgaard: Jeg
vil varmt anbefale hr. Baadsgaard at læse vores
plan, og ellers vil jeg efter debatten her aflevere
en kopi af vort beslutningsforslag fra den 15.
marts 1994, hvor vi har skitseret alle vores forslag. Jeg nævnte ét punkt, fordi jeg synes, det er
essentielt og et meget principielt spørgsmål,
nemlig ansættelse af ledere, selv om jeg godt
kunne have valgt et af de 8 andre punkter. Men
det tillader tiden ikke, så jeg vil anbefale hr.
Baadsgaard at læse de 8 andre konkrete forslag.
Så synes jeg som sagt stadig, det er logisk som hr. Nødgaard også sagde for kort tid siden
- at hvis der er en enig indstilling fra en skolebestyrelse om ansættelse af en leder, bør kommunalbestyrelsen følge denne indstilling. Alt
andet er demotiverende. Vi er fra Venstres side
meget åbne over for, om det samme måske
skulle gøre sig gældende i afskedigelsessager,
og generelt er vi i det hele taget meget fordomsfri på det felt, bare vi kan sikre, at forældrene får
mere reel indflydelse. Vi er ikke tilhængere af
pseudodemokrati.
Til sidst en kort kommentar til hr. Jerup: Det
er egentlig lidt tankevækkende, at hr. Jerup og
Enhedslisten netop gør opmærksom på, at der
er mange unge, der har fritidsarbejde. Mig
bekendt havde vi en tankevækkende debat for
et års tid siden om unges fritidsarbejde, hvor
bl.a. hr. Jerup og resten af venstrefløjen gjorde
sig til talsmænd og -kvinder for, at unges fritidsjob skulle forbydes, så det argument er mildest talt både dobbeltmoralsk og lidt hyklerisk.
Jeg vil også sige, at det kunne måske få en lidt
demotiverende effekt på rekrutteringen, hvis
o

3643

nogle elever fik betaling for at deltage i visse
møder, og andre ikke gjorde det. Det burde hr.
Jerup måske også overveje.";Poul Nødgaard
44070;name_party;":
Det foreliggende lovforslag er jo affødt af en vis
frustration efter skolestyrelsesreformen i 1989,
hvor man nedlagde skolenævnene og skolekommissionerne og i stedet oprettede skolebestyrelser. Meningen var, at der skulle komme
mere beslutningskraft og indflydelse ud på skolerne gennem de nye skolebestyrelser.
Interessen var også stor ved det første valg i
1990, men så bredte skuffelsen sig. Der var ikke
mange, der ønskede genvalg, da vi nåede frem
til 1994, og derfor nedsatte man som følge af et
VK-forslag denne arbejdsgruppe, som skulle
overveje, hvad man kunne gøre.
Arbejdsgruppen har barslet med en rapport,
og en del af anbefalingerne fra rapporten er indarbejdet i lovforslaget, og det synes vi fra konservativ side sådan set er meget godt.
Men en af de ting, man ikke tog fat på, og som
der måske var behov for, var jo det med at få
klarlagt kompetenceforholdene mellem kommunalbestyrelsen på den ene side og skolebestyrelsen på den anden side først og fremmest.
Der er et gråzoneområde, som giver anledning
til en del frustrationer rundt omkring over,
hvem der egentlig bestemmer.
Dér vil vi sige fra konservativ side - og derfor
afventer vi med interesse ministerens vejledende materiale, der skal gå ud til skolebestyrelserne, og det er jo en god ting i sig selv, at der kommer dette vejledende materiale - at hvis det er
sådan, at der i det vejledende materiale kommer
en afklaring, som indebærer, at skolebestyrelserne med beslutningskraft skal til at bestemme
undervisningens indhold og form og meget
konkret omkring skole-hjem-samarbejdet, så
melder vi fra.
Det kan jo ikke være sådan i det hellige
demokratis misforståede navn, at - undskyld,
jeg siger det lidt groft - nogle amatører skal
kunne bestemme over nogle professionelle. Det
er jo skolens folk, det er lærerne, og det er skoleinspektøren, som ved, hvordan man underviser,
som kender undervisningsformen og har forskellige metoder at gå frem efter, og de skal ikke
lægges i lænker af et skoledemokrati. Det går jeg
da ud fra at der er enighed om her.
Så der er grænser for, hvor langt det er godt,
at demokratiet skal gå, for der står altså nogle
lægfolk over for nogle fagfolk, og vi skal ikke

3644

Onsdag den 29. januar 1997 (L 136)

begrænse metodefriheden i folkeskolen, så vi
afventer med interesse dette vejledningsmateriale. Det var den ene ting.
En anden ting, der kan være anledning til at
sige her, er, at det er vigtigt, vi får de rigtige
skoleinspektører, de rigtige skoleledere. Hvis vi
havde de rigtige, gode skoleledere på de 1.677
folkeskoler, der er i dag, så var mange problemer løst. Men det kræver også, at disse ledere
har beføjelserne.
Det skal heller ikke være sådan, at skoledemokratiet her begrænser lederens beføjelser til
at skaffe sig det personale, som hun eller han
anser for at være det rigtige, og at skaffe sig af
med det personale, som ikke er til gavn for skolen - og på alle de andre områder, hvor der skal
træffes beslutninger: at man ikke begrænser
mulighederne for skoleinspektørerne, sådan at
vi oplever det, som de jo oplever i dag, at det
simpelt hen er svært at skaffe folk til at besætte
skolelederposterne.
Og det er jo nok, fordi det måske ikke er så
vellønnet, som det burde være: det svarer jo til
at være direktør for en ret stor virksomhed at
være leder på en almindelig dansk folkeskole en ret stor virksomhed, som ikke producerer
plasticspande, men som præger og påvirker og
indlærer børn. En temmelig vigtig sag. Og en
anden ting er, at det åbenbart er så surt at være
skoleleder, at det ikke er tillokkende for mange,
og man har besvær med de ting. Det er noget af
det, vi må have ind i debatten her.
Så har jeg et spørgsmål omkring disse diæter
og faste vederlag, der opereres med i forslaget,
hvor der jo i øvrigt står i bemærkningerne, at
forslaget ingen økonomiske konsekvenser har,
og jeg går ud fra, at det gælder både statskassen
og kommunekasserne - altså i det hele taget de
offentlige finanser.
Der er behov for at præcisere enten nu her
ved førstebehandlingen eller under udvalgsbehandlingen, hvad der sker af ændringer. Går
disse diæter og faste vederlag op eller ned? Det
er klart, at fra konservativ side synes vi ligesom
Venstre ikke, at det er nogen god idé, at man
skal aflønnes for at deltage i demokratiet.
Er det her i virkeligheden udtryk for, at man
skal til at købe sig folk, fordi man ikke gider
genopstille eller opstille? Det er jo ikke den vej,
vi skal, så en afklaring på det område er tiltrængt, men ellers er vi positivt indstillet over
for lovforslaget.

(Kort bemærkning).";Frank Dahlgaard
48641;name_party;":
Hr. Frank Dahlgaard sagde i sit indlæg, at skoleledernes beføjelser skulle styrkes eller skulle i
hvert fald fastholdes. De skulle styrkes, sådan at
vi får nogle gode ledere, der er dygtige til at lede
skolerne. Sådan må jeg forstå det, og det ligger
der da mange gode tanker i formentlig.
Derfor vil jeg gerne spørge hr. Frank Dahlgaard, hvordan Det Konservative Folkeparti
stiller sig til, at ansættelses- og afskedigelseskompetencen så skal ligge i skolebestyrelsen.
Når skolelederne skal have disse stærke beføjelser, er det vel svært foreneligt med, at de samtidig skulle kunne afskediges af den bestyrelse,
som sidder på skolen.
Derfor synes jeg, at der godt kunne blive en
modsætning dér, og jeg vil gerne høre, hvordan
Det Konservative Folkeparti stiller sig til det
mål, at skolelederen skal være en stærk leder, og
at skolebestyrelsen skulle kunne afskedige skolelederen, hvis de er utilfredse med ham.
(Kort bemærkning).";Hans Peter Baadsgaard
49593;name_party;":
Det, der lige bringer mig herop, var hr. Frank
Dahlgaards indlæg.
Nu er hr. Frank Dahlgaard jo kendt for at
bruge stærke udtryk, og det gør jeg da også
somme tider selv indimellem, men jeg synes
nok, at det var en grov nedvurdering af skolebestyrelserne. Jeg noterede det direkte ned, og
hr. Frank Dahlgaard sagde: Sådan nogle amatører skal ikke have indflydelse på, hvad der skal
foregå i skolen over for de professionelle.
I relation til vores skole kan jeg ikke lide
ordene om, hvem der er professionelle, og hvem
der er amatører. På en skole er det sådan - jeg
bor selv i sådan et lokalsamfund - at dér arbejder en skolebestyrelse, lederen og lærerne sammen i et teamarbejde, og man står ikke og bygger berlinmure op mellem hinanden: det skal du
gøre, og det skal jeg gøre. Man arbejder i et fællesskab.
Jeg vil også gerne gøre hr. Dahlgaard
opmærksom på, at de, der sidder i skolebestyrelsen, trods alt er dem, der sender børnene til
skolerne, det er forældrenes skole, og det er forældrenes repræsentanter. Det kunne jo også
godt være, at de havde en mening om nogle
ting, hvor selv den professionelle, som hr.
Dahlgaard kalder lærerne og lederen, måske
skulle lytte lidt.

Onsdag den 29. januar 1997 (L 136)
Nej, jeg tror slet ikke, det her er noget problem, for jeg tror, at ude omkring finder de ud af
det dér, og hvis de vil opbygge de berlinmure,
som Frank Dahlgaard lægger op til i sit indlæg,
så tror jeg, at det ville se meget broget ud for
den pågældende skole.
(Kort bemærkning).";Poul Nødgaard
51112;name_party;":
Til hr. Hans Peter Baadsgaard vil jeg sige, at det
da var en tanke værd.
Når nu man kan sammenligne en folkeskole
med en stor virksomhed, hvor »produktionen«
er overordentlig vigtig - det er den vigtigste
»produktion«, der findes i dette land, det er den
produktion, der sker i folkeskolen med at
undervise, med at præge og give de kommende
generationer kundskaber og holdning - så var
det jo også værd at give lederen af den virksomhed, skolelederen, beføjelser.
På en virksomhed kan direktøren jo ansætte
og afskedige medarbejdere, og det er noget, hun
eller han bestemmer. Så kan det være, at direktøren i virksomheden eller skolelederen i skolen
viser sig ikke at kunne leve op til forventningerne, og så må overliggende instanser gribe ind,
og så er det et spørgsmål: Skal det være kommunalbestyrelsen, eller skal det være skolebestyrelsen?
Men i det daglige arbejde bør lederen af en
virksomhed og også af en skole kunne handle
frit. Så er der nok flere, der ville være interesseret i at få skolelederjobbet. Det var det, der var
tanken i det, jeg sagde.
Så vil jeg sige til hr. Poul Nødgaard, at det jo
var et citat, der var grebet ud af sin sammenhæng. Jeg sagde jo ikke bare amatører, jeg forklarede også, at det her nok var en lidt firkantet
og hård måde at sige det på.
Men det kan da ikke være sådan - selv om
flertallet i skolebestyrelsen repræsenteres af forældrene, og det er godt og rigtigt - hvis skolebestyrelsen i en eller anden konkret sag beslutter at trumfe igennem, at nu skal der altså
undervises efter nogle ganske bestemte bøger
og på en ganske bestemt måde på trods af et
enigt lærerkorps, som er uddannet og har erfaring i, hvordan man bedst underviser børn. Det
kan ikke være rigtigt.
(Kort bemærkning).";Frank Dahlgaard
52872;name_party;":
Jeg må have udtrykt mig uklart, eller jeg kan
også sige det på en anden måde. Hr. Frank

3645

Dahlgaard misforstod i hvert fald mit spørgsmål. Jeg er helt uenig i det billede, hr. Frank
Dahlgaard tegner: at skolen er en virksomhed
med en direktør og en produktion. Men lad det
nu ligge.
Det, jeg spurgte hr. Frank Dahlgaard om, var
ikke, om skolelederen skulle have bemyndigelse
til at afskedige lærerne. Det synes vi ikke skolelederen skal have i sig selv som person eller som
aleneperson. Men det, der var interessant, var
jo, at Venstres ordfører plæderede for den tanke,
at skolebestyrelsen skulle have ansættelses- og
afskedigelseskompetencen over for skolelederen.
Hvis skolelederen skal være en stærk leder,
der måske ikke engang efter hr. Frank Dahlgaards opfattelse skal lytte til forældrene, skal
forældrene så kunne afskedige skolelederen,
som hr. Anders Mølgaard ønsker? Eller skal han
være en stærk person, der ikke kan afskediges af
skolebestyrelsen? Det var det, mit ærinde gik
på.
(Kort bemærkning).";Hans Peter Baadsgaard
53911;name_party;":
Det er sådan en underlig pseudodebat. Altså,
selvfølgelig skal man lytte til hinanden. Det
gjorde man da også, dengang man havde skolenævn, som ikke havde så store beføjelser. De
havde da alligevel stor indflydelse, for man lyttede til dem. Det skal man da også gøre til skolebestyrelserne.
Men i de ganske få tilfælde, der kan være - og
måske bliver - tale om, at det går op i en spids,
er spørgsmålet: hvor ligger beslutningskraften?
Og dér mener jeg i spørgsmålet om skolelederens eventuelle afskedigelse og ansættelse, at
det må være kommunalbestyrelsen. Dér er vi
enige. Det må være den, der betaler gildet, der
også har det endelige ansvar, men det må også
være naturligt, at kommunalbestyrelsen lægger
overordentlig stor vægt på, hvad skolebestyrelsen har sagt. Og hvis der foreligger en enig indstilling fra skolebestyrelsen, så skal der jo overordentlig vægtige grunde til ikke at følge den.
Det siger sig selv.";Frank Dahlgaard
54852;name_party;":
SF's formål med ændring af skolestyrelsesloven
er at sikre, at vi til næste valg til skolebestyrelserne får en noget anden tilslutning end sidste
gang. Det var en beskæmmende oplevelse.
Men det, der så også har været beskæmmende i forløbet fra sidste valg, er, at vi har set alt

3646

Onsdag den 29. januar 1997 (L 136)

for mange medlemmer af skolebestyrelserne,
der langsomt siver. Jeg har kendskab til skoler,
som ikke kan fylde lovkravet op om, hvor mange medlemmer de skal være, fordi folk lige så
stille er forsvundet.
Med det her lovforslag tages der hul på nogle
af problemerne, og ministeren har jo så i
bemærkningerne lovet meget kraftigt, at der
kommer et ordentligt vejledningsmateriale.
Kombineret med nogle bedre uddannelser af
skolebestyrelsesmedlemmerne så kunne det
være, at man rent faktisk fik nogle skolebestyrelser, der kunne tage arbejdet op.
Og det er et meget stort arbejde at sidde i en
skolebestyrelse, fordi man jo på den ene side har
en skoleinspektør, skoleleder, der jo har det fulde og totale eneansvar for eleverne, og på den
anden side har man nogle lærere, der, og det er
jeg fuldstændig enig i, som hr. Frank Dahlgaard
siger, har metodefriheden, så kan det godt være
meget vanskeligt som skolebestyrelsesmedlem
at finde lige præcis den sti, man selv kan gå ad.
Og dér synes jeg også, vi skal være opmærksomme på bladet Børn & Samfund, som Skole &
Samfund udgiver, der jo netop nu peger på
muligheden for, at den enkelte skolebestyrelse
laver læseplaner på områder, hvor man i den
enkelte skole har interesse for det. Det er nogle
af de veje, jeg mener skolebestyrelserne skal
starte på at betræde.
Vi havde gerne set, at der var åbnet op for
åbne skolebestyrelsesmøder. Og jeg forstår i og
for sig stadig væk ikke argumentet for, at man
ikke vil overlade det til kommunalbestyrelsen at
træffe beslutning om, at skolebestyrelserne kan,
hvis de selv ønsker det, have åbne skolebestyrelsesmøder.
Det mindre i det mere er så forslaget om, at
skolebestyrelserne skal holde mindst ét årligt
møde, hvor de skal fremlægge årsberetningen,
og at mødeprotokollen i øvrigt skal være offentligt tilgængelig.
Jeg håber så sandelig, at kravet om, at man
skal holde et årligt møde, er et lovkrav, der bliver til grin. Jeg kan ikke forestille mig, at der er
nogen forældrevalgte medlemmer af en skolebestyrelse, der ikke med jævne mellemrum holder møde med deres bagland, nemlig forældrene eller repræsentanterne for forældrene i de
forskellige klasser.
SF havde i og for sig gerne set, at vi kunne
benytte os af sådan en lille snydevej til at få kravet om, at elever skal være omfattet af arbejdsmiljøloven, ind i denne lovgivning, men man

må selvfølgelig også erkende, at det ville være
ret meget lovsjusk.
Vi har nu fået en bestemmelse, som åbner op
for, at eleverne kan deltage i sikkerhedsorganisationen, og så skal vi bare have lavet den anden
lille krølle, nemlig at få arbejdsministeren til at
forstå, at vi altså skal have arbejdsmiljøloven
lavet om.
Så nævnte hr. Poul Nødgaard her i en kort
bemærkning, at der er faldet en berlinmur. Jeg
tror i virkeligheden også - det var så en anden
berlinmur, der var faldet - at der er en lille berlinmur, der er faldet: Det er, at lærerne nu får
stemmeret i skolebestyrelsen.
Jeg tror i virkeligheden, at det vil give lærerne
en mere aktiv og positiv indfaldsvinkel til det
meget vigtige arbejde, som også forældre og
elever laver i skolebestyrelsen. Jeg havde gerne
set, at man måske i højere grad kunne vende tilbage til, at lærerne fik deres eget rum, men vi
må nok erkende, at det ikke er det, der skal starte med denne ændring.
Lovforslaget indeholder en lang række andre
småting, som jeg ikke skal komme ind på, men
grundlæggende støtter vi det.
(Kort bemærkning).";Anne Baastrup
58614;name_party;":
Fru Baastrup nævnte noget om, at der var mange, der var udtrådt af de her skolebestyrelser.
Det er også helt rigtigt. Det er der desværre
mange steder, og de steder, jeg har kendskab til,
er det altså ikke på grund af, der er intern
uenighed i skolebestyrelsen på skolen, det er
snarere på grund af dialogen med det kommunale system, for det skal en skolebestyrelse jo
også have med det kommunale udvalg, byråd
osv.
Jeg vil gerne her i debatten i dag fremhæve, at
det nok var en fejl, da vi i sin tid lavede det
sådan, at der ikke skulle sidde et byrådsmedlem
som en form for tilforordnet i skolebestyrelserne. Det var egentlig et ganske udmærket system,
at et byrådsmedlem fik dagsordenen til mødet i
det, der dengang hed skolenævnet, og som nu
hedder skolebestyrelsen. Og den pågældende
mødte så ofte, som den pågældende havde
mulighed for, og dermed havde skolenævnet,
nu skolebestyrelsen, en utrolig fin kontakt.
Nu står der vist noget i loven om, at man kan
gøre det, men jeg synes, det var fint, dengang
det faktisk var sådan, at vi i byrådene skulle
udpege et tilforordnet medlem af de pågældende skolenævn. Det gav en god dialog, men det
er desværre afskaffet.

Onsdag den 29. januar 1997 (L 136)
(Kort bemærkning).";Poul Nødgaard
59859;name_party;":
Som hr. Poul Nødgaard ganske rigtigt sagde, så
står der i lovgivningen, at kommunalbestyrelserne kan beslutte, men derudover er der kravet
om, at skolernes repræsentanter i kommunerne
skal mødes et par gange årlig. Det er fuldstændig latterligt, at det skal være nødvendigt for os
herinde at fastlægge den slags krav i lovgivningen, men det har rent faktisk vist sig, at det er
nødvendigt. Vi bliver nødt til at have dialog
mellem de forskellige skoler og i den forbindel' se også en dialog mellem de kommunalbestyrelsesmedlemmer, der er ansvarlige for skolepolitikken.
Så jeg skal sige til hr. Poul Nødgaard, at vi
ikke er uenige lige præcis her, og det er ganske
overraskende, men det er rart at erkende, at vi
somme tider er enige.
Elsebeth Gemer Nielsen (RV):
Demokrati er en livsform, en måde at leve livet
på. Demokrati er ikke bare en styreform. Vi kender alle sammen formuleringen, og Hal Koch
sagde det. Det samme gjorde Grundtvig i modsætning til Kierkegaard, som mente, at det altid
vil ende med, at det er de få, som træffer beslutningerne, og som altså kommer til at udgøre
demokratiet. At der desværre er fare for, at
Kierkegaard får ret, bevidnes af mange magtudredningsarbejder gennem det moderne demokratis historie. Hvis vi ikke passer vældig meget
på, så bliver demokratiet for de få.
Derfor starter forberedelserne til demokratiet
selvfølgelig med opdragelsen af barnet, og det
er i det lys, at en del af nærværende lovforslag
skal ses. Selvfølgelig - er jeg fristet til at sige skal eleverne have stemmeret i skolebestyrelsen.
At det så ikke er gjort med, at de får stemmeret,
er en anden sag. Det bliver i høj grad op til de
voksne i skolebestyrelsen at hjælpe eleverne til
at få den nødvendige indsigt til, at de kan stemme og har lyst til det.
Man kan også sige det på den måde, at den
formelle stemmeret alene kan bruges fornuftigt,
hvis den er understøttet af en demokratisk ånd
på hele skolen.
Det Radikale Venstre kan også tilslutte sig, at
der bliver større åbenhed omkring folkeskolens
arbejde. Det er vigtigt, at så mange som muligt
tager del i udviklingen af vor fælles skole, folkeskolen. Det Radikale Venstre ønsker, at folkeskolen skal være et kulturcentrum, sådan som vi
jo også lagde op til i forbindelse med 7-punkts-

-

3647

programmet. Den skal være et kulturcentrum,
hvor alle aldersgrupper har deres gang, og hvor
der er gode muligheder for at præge skolens
arbejde.
Skolebestyrelserne er en god begyndelse.
Arbejdet udbygges nu gennem etableringen af
et fælles dialogforum mellem kommunalbestyrelse og skolebestyrelse med henblik på at få en
åben debat om fremtidens skole. Dermed får
kommunalbestyrelserne forhåbentlig også større indsigt i, hvad det f.eks. betyder for edbudbygningen og skolebøgernes kvalitet, når
skolernes rammebeløb beskæres.
I Det Radikale Venstre vil vi være interesserede i at gå endnu længere i udviklingen af folkeskolens demokrati. Hvorfor skal det kun være
forældre og byråd, som har indflydelse på
skolebørnenes hverdag og på skolens udvikling? Hvorfor ikke inddrage andre voksne fra
lokalsamfundet i beslutningerne om vores fælles skole, kunne man spørge. Hvordan styrker
vi i det hele taget demokratiet og interessen for
skolen bedst muligt?
Der er en tendens til i samfundet som sådan,
at vi betragter os enten som forbrugere eller som
brugere, men i virkeligheden er vi jo alle sammen borgere, og som borgere har vi nødvendigvis også et ansvar for at tage del i udviklingen af
folkeskolen, og det er en tendens, jeg og vi i Det
Radikale Venstre gerne så blev udbygget endnu
mere, sådan at vi tog et fælles ansvar for en af
de vigtigste institutioner i samfundet overhovedet, nemlig folkeskolen.
Ideen med at oprette selvstændige 10. klasses-skoler kan vi også tilslutte os i Det Radikale
Venstre, og det betyder, at vi kan tilslutte os
lovforslaget i sin helhed.";Anne Baastrup
63722;name_party;":
Da vores ordfører ikke kan være til stede her i
dag, har jeg lovet at læse vores ordførers tale op.
Fremskridtspartiet har som bekendt været
med til at udforme dette lovforslag igennem et
forlig med folkeskoleforligspartierne. Derfor
siger det sig selv, at vi stiller os positivt over for
forslaget. Det er ingen hemmelighed, at vi jo i
mange år har plæderet for, at vi skulle gøre
noget mere intensivt for, at forældrene blev
interesseret i at komme i skolebestyrelserne.
Vi kunne ikke nå så langt som til at åbne
bestyrelsesmødeme på lige fod med kommunalbestyrelsesmøder, men vi er dog glade for, at
der er blevet taget hensyn til vores holdninger
til det emne. Alle har været klar over, at det var

3648

Onsdag den 29. januar 1997 (L 136)

nødvendigt med større åbenhed, og derfor er
det flot, at vi kan se, at skolebestyrelsen skal
gøre dagsorden og beslutningsprotokol offentligt tilgængelige.
Herudover er der ligeledes det aspekt, at
skolebestyrelsen også skal afgive en årlig beretning. Denne årlige beretning skal så fungere
som evalueringsredskab indadtil samt som
informationsredskab, der skal fungere udadtil,
og sidst, men ikke mindst som en handlingsplan
for den kommende tid.
Med hensyn til møder med forældre, altså
åbenhed over for forældrene, er vi godt tilfreds
med, at skolebestyrelsen nu skal afholde mindst
ét møde årlig, hvor forældrene bliver inviteret
og sagerne drøftet.
Fremskridtspartiet er nok på linje med andre
partier ikke helt tilfreds med alle aspekter i forslaget - sådan vil et forlig jo altid være - men vi
synes stort set, at vi er nået langt med hensyn til
større åbenhed og dermed også med hensyn til
at give forældrene en større interesse i at
beskæftige sig med skolebestyrelsesarbejde.
Derudover har vi i Fremskridtspartiet haft
den holdning, at skolebestyrelsen skulle have en
større bemyndigelse, og dér mener vi stadig, at
der er noget, der halter.
Men altså Fremskridtspartiet er godt tilfreds
med resultatet, og vi vil støtte lovforslaget.";Aage Brusgaard
65731;name_party;":
Det foreliggende lovforslag er fremsat i forlængelse af debatten om skolebestyrelsens virke.
Hovedemnet for lovforslaget er demokratiet i
folkeskolen, så vidt vi kan se.
For Enhedslisten er demokratiet i folkeskolen
utrolig vigtigt. I folkeskolens formålsparagraf
hedder det:
»Skolens undervisning og hele dagligliv må
derfor bygge på åndsfrihed, ligeværd og demokrati.«
Men efter Enhedslistens opfattelse skal
eleverne i skolen ikke blot lære om demokrati i
timerne. De skal leve i et demokrati, hvis formålsparagraffen skal tages alvorligt.
Forslaget tager nogle små skridt i retning af
en demokratisk folkeskole. Alle medlemmer i
skolebestyrelsen tillægges stemmeret. Det er et
fremskridt. Skolebestyrelserne pålægges at
aflægge en årlig beretning og have offentligt tilgængelige dagsordener og beslutningsprotokoller, men der er tale om små skridt.
Ved det sidste skolebestyrelsesvalg var der
fredsvalg på tre ud af fire folkeskoler, og stem-

meprocenten blandt forældrene på de skoler,
hvor der var afstemning, var under 40. Det må
mane til eftertanke.
Hvordan kan interessen for skolebestyrelserne styrkes? Efter Enhedslistens opfattelse sker
det ikke kun ved forældrenes deltagelse, men
også ved at gå længere i retning af - som lovforslaget lægger op til - at øge indflydelsen til de
direkte brugere: eleverne og de ansatte.
Et element, der kunne styrke flere forældres
mulighed for at deltage i skolebestyrelsesarbejde, er klare regler for vederlag til skolebestyrelsernes medlemmer. De enkelte skolebestyrelser
fungerer meget forskelligt rundt om i landet.
Lovgivningen kan og skal kun lægge rammer,
som lokalt fyldes ud. Lovgivningen skal ikke
regulere detaljerne og vil aldrig kunne skabe
samarbejde, hvis der alligevel ikke er vilje til
det, men lovgivningens rammer skal være klare
og konsekvente, så skolebestyrelsernes kompetence står klar. Det gælder både i forholdet mellem bestyrelsen og skolelederne og i forholdet
mellem skolebestyrelser og kommunalbestyrelsen. Derfor er det Enhedslistens holdning, at
kommunalbestyrelserne skal pålægges at oprette et rådgivende organ. I det foreliggende lovforslag er det stadig lagt op til de enkelte kommuner, om man ønsker råd fra skolens brugere.
Det er også uforståeligt, at skolebestyrelsen fortsat kun skal godkende skolens budget, men ikke
skal godkende skolens regnskab.
Der er som sagt et par mindre forbedringer.
Der er også nogle paragraffer, som vi har konkrete spørgsmål til. Det drejer sig bl.a. om den
formulering, der er af § 38. Det har vi tænkt os at
arbejde lidt mere med i udvalgsarbejdet.
Så meget om de spørgsmål, der handler om
forslaget, men der er en række elementer, som
ikke behandles, ligesom vi har nogle yderligere
ændringsforslag i forhold til gældende lov.
For det første mener Enhedslisten, at den
demokratiske folkeskole skal have en bestyrelse
med lige mange repræsentanter for elever,
ansatte og forældre. Vi støtter ikke den nuværende konstruktion, hvor de, der har deres daglige gang på skolen, er i mindretal i skolens
bestyrelse. Derfor vil vi stille ændringsforslag,
så eleverne og de ansatte får en øget repræsentation i skolebestyrelsen. Målet er, at ingen af de
tre grupper, forældrene, de ansatte og elverne,
har flertal alene. Det vil efter vores opfattelse
både styrke demokratiet og øge samarbejdet
mellem disse tre grupper.

(457)
Onsdag den 29. januar 1997 (L 136)
For det andet bør vi vurdere, om den nuværende valgperiode for henholdsvis lærere,
elever og forældre er den bedst mulige. Vi synes
f.eks., man burde sætte den op for elever til 2 år.
For det tredje er der ingen grund til, at kun
forældre kan være formænd for skolebestyrelserne.
For det fjerde vi vil foreslå, at der indføres en
paragraf, der pålægger ministeren at udsende
en bekendtgørelse om vederlag til skolebestyrelsens medlemmer, så skolebestyrelserne i landets kommuner får lige vilkår at arbejde under.
For det femte synes vi, at punkt 17 vedrørende § 45, stk. 5, skal udbygges, så elevernes miljø
og sikkerhed i endnu højere grad kommer i
fokus. Vi håber heller ikke, at paragraffen skal
forstås sådan, at elever på skoler, der af en eller
anden grund ikke har elevråd, ikke bliver inddraget i miljø- og sikkerhedsspørgsmål. Det
kunne der sikkert siges mere om.
For det sjette skal en demokratisk folkeskole
være en gratis folkeskole. For tiden sættes der
spørgsmålstegn ved den nuværende praksis
med betaling for lejrskoler m.v. Er denne betaling i overensstemmelse med grundloven? Det
er jo et spørgsmål. Det ville være passende, når
vi nu har fat i folkeskolen, at præcisere, at retten
til gratis undervisning omfatter undervisningen
i alle dens former.
For det syvende ønsker Enhedslisten, at
lokalsamfundet igen får mulighed for at tage
stilling til skolelukninger, således som det var
tilfældet før 1990, det vil sige mulighed for at
stoppe en skolelukning, som kommunalbestyrelsen har besluttet, f.eks. igennem en lokal
folkeafstemning i distriktet.
Og til slut vil jeg også gøre ministeren
opmærksom på, at mens der nu er indført elevrepræsentation med stemmeret i folkeskolens
bestyrelser, så hersker der stadig oldnordiske
tilstaride inden for hele erhvervsskoleområdet.
Vi håber, at ministeren snart vil tage det spørgsmål op til behandling.
Samlet kan vi sige, at Enhedslisten går positivt ind i forhandlingerne om denne lov. Vi har
som nævnt ovenfor en række spørgsmål, og vi
har også en række ændringsforslag, som vi
håber, vi kan overbevise udvalget og Folketinget om vil være fornuftige at få ind i denne samling.";Bruno Jerup
71267;name_party;":
Vi har i CD særligt hæftet os ved initiativerne
for at få skabt mere interesse omkring skolebe-

3649

styrelsernes arbejde og ved den mulighed, der
gives kommunerne vedrørende 10. klasserne.
CD slutter sig til de konkrete metoder, der
foreslås, som kan medvirke til at gøre skolebestyrelserne mere synlige og skabe en bedre
dialog mellem bestyrelserne og kommunerne.
Jeg tror også, det er et godt initiativ at udsende
et omfattende vejledende materiale til brug for
skolebestyrelserne.
Sammenlagt kan det betyde, at der bliver flere, som får mod til at engagere sig og kandidere
ved valg til skolebestyrelserne. Det synes jeg er
et meget relevant formål. Skolebestyrelserne
skal ikke være forbeholdt en forældregruppe
med særlige kvalifikationer eller erfaringer fra
lignende arbejde.
Med hensyn til kommunernes adgang til efter
undervisningsministerens konkrete godkendelse at kunne samle 10. klasserne på skoler med
kun dette ene klassetrin er vi klar over, at der vil
være forskellige holdninger til det rundt
omkring. Nogle vil mene, det er en dårlig idé at
udskille 10. klasse fra sammenhængen med det
tidligere forløb og en dårlig idé at tage 10. klasse
ud af en skoles velkendte og trygge miljø. I CD
mener vi det modsatte. 10. klasse er et ekstra år
efter undervisningspligtens ophør, og det kan
bestemt være en gevinst og sundt for de ældre
elever at opleve et miljøskift, hvor de møder nye
omgivelser, nye lærere og kammerater. Forslaget tvinger ingen, men der gives en mulighed,
som kommunerne kan vælge at søge om godkendelse til.
CD kan i princippet tilslutte sig ministerens
lovforslag, men jeg vil bare forbeholde mig ret
til at sætte mig ind i de høringssvar, som jeg
først har fået i dag, og tage dem med i overvejelserne under udvalgsbehandlingen.";Addi Andersen
73054;name_party;":
Dansk Folkeparti har heller ikke de store problemer med det foreliggende lovforslag, for man
kan jo sige, at flere af tingene sådan set bare er
en præcisering af nogle ting, som allerede foregår. Den dér med de 200 skoledage har været
kendt, så længe jeg overhovedet kan huske, men
nu skal det altså lige pludselig stå der, fordi der
er nogle børnehaveklasser, der tilsyneladende
møder 8 dage senere. Det har de altid gjort, så
det er der ikke noget nyt i. Og det, at viceskoleinspektøren nu kan deltage i skolebestyrelsesmøder, har han eller hun gjort ved utallige
skoler. Nu bliver det altså præciseret, at de har
ret til det.

3650

Onsdag den 29. januar 1997 (L 136)

Det, der ikke er nogen, der har været inde på,
og som jeg godt kunne tænke mig at spørge om,
fordi jeg finder, det er lidt farligt, er, at der står,
at skolebestyrelsesperioden skal være på 4 år
under normale omstændigheder, men at man i
særlige tilfælde kan afvige derfra. Jeg kunne da
godt lide at vide, hvorfor søren man skulle kunne det. Jeg synes, det er et godt princip, at man
er valgt til noget for en periode. Får man forfald
på grund af sygdom, eller fordi man er overbebyrdet med arbejde osv., kan man søge fritagelse. Jeg har prøvet at læse om det, og det kan
være, det står et eller andet mystisk sted, men
jeg synes, det er et skråplan at komme ind på.
Det må være de 4-årige perioder, der gælder.
Der har også været en hel del inde i debatten
om den såkaldte betaling til eleverne for at sidde i skolebestyrelserne. Når de laver sådan et
stykke arbejde, var det måske meget rimeligt, at
de ligesom forældrene fik et beløb for det, men
der kan godt være børn helt ned til 7, 8, 9 år, der
sidder i en skolebestyrelse. Det, jeg tænkte på,
var, om der dog ikke var en mulighed for, at
man gav eleverne kompensation ved, at man
gav et eller andet beløb til skolekassen eller
sådan et eller andet, så det stykke arbejde, en
eller anden elev havde lavet i skolebestyrelsen,
kom alle eleverne på skolen til gode. Det tror jeg
var værd at overveje, og jeg kan da allerede nu
bebude, at jeg da måske kunne finde på at stille
et ændringsforslag om det. Men lad os nu se, om
ikke vi under udvalgsarbejdet måske kunne blive enige om noget i den retning, således at vi
trak det dér afsnit ud og satte et andet afsnit ind.
Det, der står i lovforslaget om pædagogisk
forum, må jo være en cementering af noget. Jeg
kan bedst tale om min egen kommune, Ringsted, hvor vi i hvert fald i utrolig mange år har
haft det, at børnekulturudvalget mødes tre, fire,
fem gange om året med alle skolebestyrelser og
ledere og drøfter foreliggende skoleproblemer
igennem.
Med hensyn til distriktsskolen bliver det nu
også skrevet ned, hvornår man har lov til at gå
på den og den skole. Det er jo også sådan, det
har fungeret i praksis, men jeg kunne godt tænke mig at spørge, om det stadig væk er sådan, at
forældre ikke kan søge en bestemt skole, altså at
kommunalbestyrelsen stadig væk har ret til,
hvis der ikke er plads, at kunne sige, at den går
altså ikke. Det går altså kun, hvor der er mulighed for plads. Sådan har jeg i hvert fald forstået
det.

Jeg vil så igen sige, at jeg stadig væk synes,
det måske vil være en god idé til overvejelse, at
kommunalbestyrelsesmedlemmerne igen fik
sæde i de respektive skolebestyrelser.
Den beretning, man nu skal afgive, er noget
nyt. Jeg går ud fra, at det nok bliver skolelederen og skolebestyrelsesformanden selv, der sidder og skriver den, men det finder de sikkert ud
af i forening. Det er da en vældig god ting, men
det kræver, at man skal tage sig selv noget i
nakken i løbet af året for at få noteret lidt ned
om, hvad der egentlig skal med i den beretning.
Det er svært at skrive den 10 minutter, før den
skal offentliggøres, så jeg håber, at skolebestyrelserne er klar over, at det altså er et stykke
arbejde, de bliver kastet ud i dér, for det er vel
den beretning, der bl.a. danner grundlag for det
årlige forældremøde, der skal holdes. Det går
jeg ud fra.
Ellers gælder det, og det har også været lidt
inde i debatten i dag, og det synes jeg er
udmærket, at i langt de fleste kommuner kører
man det, der hedder selvforvaltning, det lidt
fortærskede udtryk decentralisering, og det har
måske også betydet, at skolebestyrelserne har
noget større lyst til at udføre deres arbejde, for
de får tildelt - nu kan jeg ikke lide udtrykket,
men bruger det alligevel - en pose penge, som
det hedder. Ud fra det skal de så administrere
den pågældende skole, så jeg tror, at i langt de
fleste tilfælde har skolebestyrelserne gode
arbejdsvilkår, og specielt hvis de kan få et godt
samarbejdsklima og et godt forhold til skolens
ledelse og lærere, og det vil alle jo være interesseret i. Det er sådan set også utrolig sjældent, at
man hører om, at der på en skole er en konflikt
mellem skolebestyrelse og lærerkreds.
I Dansk Folkeparti kan vi støtte lovforslaget,
men vi vil selvfølgelig prøve at se, om vi kan få
ændret på nogle af tingene, specielt det med
betaling til eleverne. Det kan vi se på under
udvalgsarbejdet, hvor vi kan stille nogle spørgsmål til ministeren om det.";Poul Nødgaard
78176;title_name;":
Jeg vil gerne takke for den ganske brede tilslutning, der har været til dette lovforslag. Det er
måske heller ikke så overraskende, for der er en
god tradition for, at når der er tale om at ændre i
forligsstof, drøfter man tingene på forhånd. Det
er også sket her, men det ændrer jo ikke ved det
forhold, at der er en helt normal folketingsbehandling og udvalgsbehandling, hvor ting kan
tages op til drøftelse.

Onsdag den 29. januar 1997 (L 136)
Hovedformålet med lovforslaget er, som det
er angivet tror jeg af alle ordførere, at styrke og
støtte skolebestyrelserne i deres arbejde, herunder også at gøre denne virksomhed mere synlig
for alle parter, og jeg tror, at det forslag, der
foreligger her, og som helt klart følger anbefalingerne fra det udvalgsarbejde, vi nedsatte efter
forhandlingen i Folketinget, som også er omtalt,
er vejen frem.
Det er interessant, når man erindrer diskussionen om skolebestyrelserne, at det under
udvalgsarbejdet kom til at fremgå - og det er
dér, hvor de fleste interessenter sidder - at den
nuværende skolebestyrelseslov, altså den del af
folkeskoleloven, der angår styrelsen, i virkeligheden er så rummelig og har så vide rammer, at
der er mange muligheder, som kan udnyttes
mere, end tilfældet har været igennem de første
skolebestyrelsesperioder.
Det ændrer så ikke ved, at der her i Folketinget i dag også er tilslutning til, at vi går videre
ad den vej. Og jeg tror, at noget af det, der kan
være med til at skærpe interessen, er spørgsmålet om at give stemmeret til alle, spørgsmålet om
at få etableret det dialogforum mellem kommunalbestyrelsen og skolebestyrelserne og forslaget om, at der nu skal udarbejdes en årlig beretning, hvor man ikke bare gør status over det
forløbne år, hvilket kan være meget fornuftigt,
men også sætter nogle pejlemærker for fremtiden og opstiller mål, som man gerne ser opfyldt
med det arbejde, der skal foregå i det kommende eller de kommende år, og at skolebestyrelsen
bliver forpligtet til i det mindste en gang om året
at afholde et åbent møde, hvor man har lejlighed
til at drøfte skolens forhold og ikke mindst
måske målsætninger, man sætter for den enkelte
skole. Der er tale om at styrke demokratiet på
feltet, og jeg tror, det er muligt ad denne vej.
Det har været efterlyst af flere ordførere, at
det informationsmateriale og vejledningsmateriale, som vi er i gang med at udarbejde, kommer frem så betids, at det kan anvendes forud
for næste skolebestyrelsesvalg, og jeg kan her
bekræfte, at det bliver tilfældet. De første initiativer i form af bl.a. temahæfter vil fremkomme
før sommerferien, og de sidste vil fremkomme i
efteråret, sådan at det dels kan danne grundlag
for forberedelsen til det kommende skolebestyrelsesvalg, dels klargøre hvilke muligheder og
forpligtelser man har som skolebestyrelsesmedlem. Men jeg håber i høj grad, at vi med dette
materiale også kan skærpe og styrke interessen
hos hele forældregruppen, for jeg er selvfølgelig

3651

ganske enig med dem, der har understreget, at
det er en overordentlig vigtig opgave, at forældrene interesserer sig for deres børns skole og
bl.a. også gør det i forbindelse med de repræsentanter, de skal vælge til skolebestyrelsen,
som jo har det direkte ansvar.
Det er selvfølgelig skolebestyrelsens opgave
at have den åbenhed i sit arbejde, at den finder
vej til at inddrage forældrekredsen på de områder, hvor skolebestyrelsen har mulighed for at
gøre sin indflydelse gældende, og at skolebestyrelsen er indstillet på at sikre et fordrageligt
samarbejde med alle skolens parter, selvfølgelig
først og fremmest skolens leder og medarbejdere, men også dem i det omgivende samfund,
som på forskellig måde har opgaver at løse i
forbindelse med skolen.
. Det er en overordentlig vigtig opgave, og der
ligger som sagt mange muligheder for skolebestyrelserne, når det gælder om at udøve deres
virksomhed, ikke mindst når dette lovforslag er
vedtaget, hvad jeg håber det bliver. Og alt tyder
på det.
Venstres ordfører, hr. Anders Mølgaard, ville
gerne gå videre og flytte nogle hegnspæle. Hvis
jeg har forstået det rigtigt, er der nogle af dem,
der ikke er så lette og ligetil at flytte, fordi det
først og fremmest er spørgsmål om ansættelse
og afskedigelse af lærere og ledere, og skulle
man følge tanken om, at det skulle ligge suverænt i skolebestyrelsen, ville det medføre økonomiske og også juridiske problemer, som i
hvert fald ikke på nogen måde er rigtig afdækket, og ville, sådan som jeg opfatter det, skabe
problemer i nogle tilfælde for både den enkelte
skole og kommunalbestyrelse.
Jeg tror, vi er gået så langt, som vi kan i denne
sammenhæng, og med angivelsen af en procedure, man kan vælge i forbindelse med ansættelser af lærere og ledere, hvor vi jo opfordrer
til, at kommunalbestyrelsen og den enkelte
skolebestyrelse gør sig fælles overvejelser i det
forberedende arbejde og i udvælgelsen af
repræsentanterne, må det betyde, at man ikke
kommer ud for de tilfælde, som heldigvis er få,
men dog eksisterer, hvor der er denne synlige
uoverensstemmelse mellem skolebestyrelsen,
måske endda den samlede skolebestyrelse, og
kommunalbestyrelsen om den endelige vedtagelse af ansættelsen af en person.
I øvrigt vil jeg sige til hr. Frank Dahlgaard,
som gjorde en del ud af skolelederne, at jeg er
helt enig. Skolelederen har også i denne sammenhæng en meget central post for at formidle

3652

Onsdag den 29. januar 1997 (L 136)

det samarbejde med forældrene, som skolebestyrelsen repræsenterer. Noget af det, vi også
beskæftiger os med i den kursus- og uddannelsesvirksomhed for skoleledere, som vi er optaget af i Undervisningsministeriet og vist også i
Kommunernes Landsforening, er, at man har
dette perspektiv med i arbejdet.
Der har været tilslutning til, at vi via lovforslaget også åbner for etablering af særlige 10.
klasseskoler eller 10. klassecentre. De erfaringer,
man har gjort indtil nu, har været af en sådan
karakter, at jeg synes, det er rigtigt, og jeg forstår også, at Folketinget er åbent over for, at den
mulighed skal gives - ikke for at løsrive 10.
klasse fra folkeskolen, men organisatorisk tilrettelægge det sådan, at man, om jeg så må sige,
kan udnytte de forhåndenværende muligheder
bedre til gavn for eleverne.
Honorarspørgsmålet har været inde i billedet,
og jeg medgiver også gerne, at vi har haft nogle
diskussioner om det undervejs, både tidligere
og nu her igen. Jeg synes, det ud fra et demokratisk synspunkt er rigtigt at sige, at når vi
overlader til kommunalbestyrelsen at træffe
beslutninger, at der kan udbetales vederlag, og
at man kan få dækning for de dokumenterede
udgifter, man har haft, må det omfatte både de
voksne, børnene og de unge. Vi har i lovforslaget lagt op til, at vederlagsordningen for elevrepræsentanterne skal være en modereret ordning, og jeg er helt klar til, som hr. Baadsgaard
også opfordrede til, at se nærmere på det under
udvalgsarbejdet. Men ud fra en demokratisk
synsvinkel og ud fra, at vi vil tage dette med at
deltage aktivt i skolebestyrelsesarbejdet alvorligt, synes jeg, alt taler for, at vi principielt
behandler alle medlemmer ens: men lad os se
nærmere på det.
Et enkelt spørgsmål, der blev stillet af hr.
Bruno Jerup, ligger på kanten af, hvad vi taler
om her. Det er spørgsmålet om, hvorvidt undervisning er gratis, og det er der også en debat om
i øjeblikket. Dertil er vel blot at sige, som jeg i
hvert fald har sagt det før, at al undervisning i
folkeskolen er gratis. Det betyder ikke, at skolen,
den enkelte lærer eller den enkelte klasse ikke i
fællesskab kan tilrettelægge aktiviteter, som der
på en ordentlig og fornuftig måde også erlægges
en vis betaling for. Det kan ske på mange forskellige måder, viser mange års tradition og
erfaring, men det er noget andet. Selve undervisningen er gratis, og det skal den vedblivende
være.

Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.
Anden næstfonnand (Henning Grove):
Jeg foreslår, at lovforslaget henvises til Uddannelsesudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den sidste sag på dagsordenen var:
3) Første behandling af lovforslag nr. L 138:
Forslag til lov om ændring af lov om folkekirkens økonomi. (Budgetprocedure, kirkebladsudgifter, finansiering af præstestillinger,
oprettelse af provstiudvalgskasse m.v.).
Af kirkeministeren (Ole Vig Jensen).
(Fremsat 22/1 97).
Lovforslaget sattes til forhandling.
Forhandling";Ole Vig Jensen
86652;name_party;":
Lovforslag nr. L 138, som vi i dag har til
behandling, er et resultat dels af det lovforslag
om folkekirkens økonomi, budgetprocedure
og kirkebladsudgifter, som vi behandlede i
Kirkeudvalget sidste år, dels et resultat af det
udvalgsarbejde, som efter Kirkeudvalgets ønske
blev iværksat for nærmere at belyse, hvilke konsekvenser det vil have at give menighedsrådsmedlemmerne større råderum og mere smidighed i den økonomiske forvaltning af de kirkelige aktiviteter.
Det nu foreliggende lovforslag er i overensstemmelse med indstillingerne i betænkning
1327/96 og har været til den sædvanlige høring.
Socialdemokratiet kan støtte forslaget. Her lægges nemlig op til bedre budgetsikkerhed, mere
smidighed og en demokratisering af folkekirkens økonomi. Forslaget er således godt i
tråd med den socialdemokratiske kirkepolitik.
Vi ønsker netop at styrke de folkevalgte menig-

Onsdag den 29. januar 1997 (L 138)
hedsråds muligheder i det kirkelige lokaldemokrati. Det gør vi bl.a. ved at øge fleksibiliteten i
de folkekirkelige budgetprocedurer og ved
løbende at justere de folkekirkelige finansieringsstrukturer.
Angående overførslen af udgifter til kirkeblade vil jeg henvise til Folketingets forhandlinger,
side 3525, fra den 2. februar 1996, hvoraf vores
tilsagn om overførsel af disse udgifter til de
almindelige driftsudgifter fremgår.
Den i lovforslaget foreslåede ændring af budgetproceduren forbedrer muligheden for at tilrettelægge arbejdet efter lokale ønsker og behov.
Den større fleksibilitet i de forskellige budgetmodeller finder vi væsentlig, bl.a. fordi menighedsrådenes arbejdsvilkår er vidt forskellige alt
efter, hvor i landet dette arbejde finder sted.
Vores bekymring her går udelukkende på, at
lovforslaget med de mange nye kapitler kommer til at virke kompliceret, fordi menighedsrådsarbejdet jo bygger på lægmedlemmer uden
embedsværk. Derfor vil vi i Socialdemokratiet
opfordre ministeren til at tage højde for dette i
den bekendtgørelse, som det er tanken at lovændringerne skal følges op med. Socialdemokratiet er også meget positivt indstillet over for
ændringsforslag fra ministeren med henblik på
forenklinger.
Socialdemokratiet har allerede udtrykt sin
betænkelighed ved anvendelsen af det meget
værdiladede begreb sognefuldmagt. Vi mener,
at dette begreb kan skabe problemer. Vi har
derfor også med tilfredshed konstateret, at
kirkeministeren er åben over for at forsøge ordet
sognefuldmagt udskiftet med en anden glose,
der bedre dækker begrebets indhold uden den
store risiko for misforståelser.
Umiddelbart kan lovforslagets bestemmelser
om beslutningsproceduren ved såvel indgåelse
som ophævelse af en ændret budgetprocedure
virke uhensigtsmæssige. Vi anerkender dog, at
der i de enkelte sogne og menighedsråd skulle
være et udbredt ønske om netop denne beslutningsprocedure. Derfor tilslutter vi os også denne del af lovforslaget, idet vi ser det som en
slags forsøgsordning, der på sigt måske åbner
for en højere frihedsgrad.
Som det sidste udvalgte punkt fra det aktuelle
lovforslag vil jeg fremhæve, at Socialdemokratiet grundlæggende er enig i lovforslagets model
til finansiering af præstestillingerne. Vi ønsker
nemlig, at staten fortsat skal sikre den basale
sognepræstbetjening, men vi ser gerne, at behovet for særpræstestillinger dækkes af de kirkelige midler.

3653";Anna-Marie Hansen
89983;name_party;":
I bemærkningerne til lovforslag nr. L 138 står
der, at formålet er at styrke menighedsrådenes
og provstiernes mulighed for en bedre og mere
nøjagtig budgettering, og så står der endvidere
»med henblik på en smidiggørelse og forenkling«.
Det sidste er ikke helt i overensstemmelse
med lovforslaget, for der er for mig at se ikke
meget forenkling i det foreliggende lovforslag.
Det bliver vi nødt til at se på i udvalget, før Venstre kan give sin hele og fulde støtte til det.
Men intentionerne i lovforslaget er vi enige i.
Vi fandt det nyttigt med udvalgsarbejdet for at
finde en bedre, enklere og mere forståelig model
for folkekirkens økonomi, således at de folkevalgte menighedsråd får de bedste redskaber til
at gøre det arbejde, de er valgt til, nemlig at
interessere sig for folkekirkens ve og vel, og ikke
at være gode til at sætte sig ind i bureaukratiske
regler.
Derfor er vi lidt ærgerlige over, at resultatet af
udvalgsarbejdet er blevet til forandringer, men
ikke forenklinger.
Men når det er sagt, kan jeg medgive, at vi er
enige i, at menighedsrådene nu får mulighed for
at gøre brug af Brande-modellen. Dog må vi så
sige, at der må findes en løsning for de kommuner, hvor der er flere provstier. Det må ikke
være sådan, at menighedsrådene i et enkelt
provsti kan blokere for alle provstiets menighedsråd, blot fordi de ligger i samme kommune.
Vi finder det også i orden, at kirkebladsudgifter fremover bliver almindelige driftsudgifter.
Med hensyn til rådighedsbeløb i øvrigt kunne
man såmænd godt forsvare at afskaffe det, fordi
menighedsrådene jo langt hen ad vejen heldigvis har visioner og lægger planer, som vi finder
ikke behøver at være rammebelagt.
Så finder vi bemyndigelsen til ministeren om
tidsterminerne i forbindelse med budgetproceduren helt i orden. Men det virker noget
bureaukratisk, når kirkeministeren skal udstikke nærmere regler for provstiudvalgsmødernes
forbrug af blyanter.
Endelig skal jeg understrege, at vi i Venstre
fortsat mener, at folkekirken som sådan jo bygger på sognemenigheden, hvor menighedsrådenes valg af præst er elementært. Disse præstestillinger bør fortsat finansieres efter gældende
model, hvorved staten lever op til sin fulde forpligtelse.
Men hvis der er økonomisk mulighed for det,
kan vi helt tilslutte os, at folkekirken nu får sine

3654

Onsdag den 29. januar 1997 (L 138)

behov for flere almindelige præster dækket, som
jo for os er folkekirken selv, ved at man undtagelsesvis har taget særpræsterne ud af den
almindelige fordeling.
Men vi er samtidig meget optaget af, at det
sker i et tempo, som giver den fornødne kontinuitet, så man undgår fejldispositioner.
Så skal jeg endelig sige, at begrebet indførelse
af provstiudvalgskasser på mig virker meningsløs. Vi har ikke brug for flere kasser eller kolonner, hverken i forhold til kirkekasserne eller i
den kommunale ligning, men vi har brug for
fleksibilitet og lokale muligheder med den dertil
nødvendige kompetence, og den vil vi støtte.
Som altid vil vi i Venstre arbejde positivt i
udvalget med håb om, at vi kan tilslutte os lovforslaget.";Bodil Thrane
93077;name_party;":
Det er jo rigtigt, som det er sagt, at det forslag,
der nu ligger på bordet, er resultatet dels af det
forslag, som ministerens forgænger forelagde
sidste år, og dels af det udvalgsarbejde og den
betænkning, som er resultatet af udvalgsarbejdet.
Jeg vil godt minde om baggrunden for, at den
daværende kirkeministers forslag ikke blev
gennemført. Årsagen var jo, at vi var nogle
stykker, der fandt, at forslaget om at tage udgifterne til kirkeblade ud af rådighedsbeløbet var
for beskedent. Hvorfor ikke, sagde vi, lade
menighedsrådene budgettere med de aktiviteter, de nu mente at kunne få plads til i deres
budgetter og i øvrigt havde fået godkendt af de
talrige instanser, der nu i dette foretagende skal
godkende budgetter?
Men det ønske var for revolutionerende for
regeringen. En overgang havde man nærmest
indtryk af, at nu var hele folkekirkeordningen
truet. Og hvad gør man så, når kaos truer? Man
nedsætter et udvalg, og det gjorde man så, og
jeg skal gerne kvittere for den hurtighed, hvormed udvalget har arbejdet.
Men formanden for Landsforeningen af
Menighedsrådsmedlemmer havde jo ganske ret,
da hun forleden konstaterede, at udvalget nu
har klarlagt, hvad vi vidste i forvejen. Men som
hun så tørt føjer til: Nu foreligger det så sort på
hvidt. Og hun må jo vide det: hun har været
med i udvalget.
Så tydeligt jeg kan, vil jeg sige til den nye
kirkeminister: Er det virkelig et så alvorligt problem at lade vores ansvarsbevidste menighedsråd budgettere for de kirkelige aktiviteter i sog-

net, vel at mærke under ansvar over for den
budgetgodkendende myndighed? Jeg bliver
også nødt til at sige, at i Det Konservative Folkeparti kan vi altså ikke forstå, at det er så fantastisk rokkende ved hele foretagendet. Man kan
altså også være for forsigtig i sin kirkepolitik.
Men nu vil ministeren naturligvis svare, at
han har bidt hovedet af al skam og tilladt den
mere frie budgetlægning. Oven i købet foreslås
nu en hel vifte af muligheder. Jo, man kan have
et forberedende budgetsamråd, man kan have et
besluttende budgetsamråd, man kan have en
rammeordning, og man kan have en sognefuldmagt, og for at det ikke skal være løgn, kan man
have en kombination af alle disse muligheder.
Hvad fører det så til, minister? Det fører til
fem nye kapitler i loven. Det fører til ikke mindre end 12 nye paragraffer i loven, alt sammen i
overensstemmelse med betænkningen fra det
før omtalte udvalg. Jeg undrer mig over, at
Landsforeningen af Menighedsrådsmedlemmer
har haft to repræsentanter i det udvalg, at både
en hel biskop og en hel provst og en hel stiftskontorchef har været med på det hold, der nu
dynger landets menighedsråd til med nye snirklede arbejdsgange, nye muligheder og undermuligheder og mere papir og mere bureaukrati.
Her gik vi i sin tid og troede, at regelsaneringen og afbureaukratiseringerne og bestræbelserne for at lette menighedsrådene var sådan
ved at slå an. Derfor er jeg også nødt til at sige,
at Det Konservative Folkeparti beklager dybt, at
vores ønske om en belysning af konsekvenserne
af at frigive rådighedsbeløbet, denne lille
beskedne beslutning, førte til denne kæmpe- og,
synes jegA ulykkelige betænkning, som vil gøre
menighedsrådenes dagligdag helt umulig.
Så skal jeg til glæde for ministeren sige, at de
to oprindelige forslag, nemlig kirkebladsudgif-,
ternes overflytning og budgetfristernes fjernelse, og nu det om særpræsterne kan vi støtte.
Men jeg vil også sige, at vores støtte til det samlede lovforslag vil afhænge af, om vi gennem
udvalgsarbejdet kan få luget kraftigt ud i de før
omtalte 5 nye kapitler med de 12 nye paragraffer.
Man skulle næsten tro, at ministeren har den
opfattelse, at menighedsrådene disponerer over
en hærskare af embedsmænd. Det gør de ikke.
Menighedsråd har ikke embedsmænd. De fleste
har i hvert fald kun sig selv og de lange vinteraftner, og jeg mener ikke, at vi kan byde landets
menighedsråd dette her. Jeg skal ikke blande
mig i, om fru Anna-Marie Hansen har ret i, at

Onsdag den 29. januar 1997 (L 138)
dette er et godt udtryk for socialdemokratisk
kirkepolitik, men jeg er bange for, at det er rigtigt nok.";Torben Rechendorff
97197;name_party;":
Jeg er meget enig med den konservative ordfører stort set hele vejen igennem. Det er et gevaldigt forslag, der er kommet ud af det forholdsvis beskedne forslag om at fjerne rådighedsbeløbet som en selvstændig størrelse. Det var, som
om hele bygningsværket ville krakelere, hvis
det skulle igennem, hvilket jo er ekstra komisk,
når man ser, hvor sjældent menighedsrådene
når op til overgrænsen selv med kirkebladet
inde i systemet.
Men altså nu blev det så sådan, og så har vi
fået den her gevaldige ombygning, som jo ikke
rokker ret meget ved myndighedsgangene.
Umyndiggørelsen i kirken er stort set den samme. Der er ikke blevet ret meget mere plads til
handlekraft og til den ansvarlighed, som i hvert
fald en del menighedsråd mener at de snart
burde kunne tildeles.
Det er faktisk også blevet så indviklet, synes
jeg, at jeg vil i hvert fald meget gerne støtte den
konservative ordfører i, at vi får luget meget i
det. Det, der vistnok var hensigten med ombygningen, var jo i og for sig ikke at give menighedsrådene større frihed: det var vel at synliggøre nogle ansvarlighedsmekanismer.
Ministeren skriver et sted så udmærket, at
man bygger på det princip, at den, der bevilger,
også er den, der skal skaffe pengene. Et af de
store problemer, vi har i kirken, er vel, at der er
alt for stor afstand fra dem, der sidder og skal
bruge pengene, til dem, der bevilger dem, og
det giver altså nogle utrolig besværlige situationer i øjeblikket.
Men om det bliver meget bedre med det her
forslag, er jeg ikke sikker på, og der er i hvert
fald én ting, som jeg synes, er helt umulig i det,
nemlig at bare ét menighedsråd kan stoppe det
hele. Når man tænker på, hvor mange menighedsråd, der synes der er hyggeligst hjemme
ved Faraos kødgryder. De har trivedes så længe
dér under åget, at de kalder det frihed. Det er jo
en idé, vi har i den danske kirke: under åget ved
Faraos kødgryder er friheden, nemlig friheden
til ikke at foretage sig noget som helst. Det er så
det, man kalder frihedslinjen i den danske kirke,
og de, der påberåber sig denne frihedslinje, er
især dem, der mener, at Faraos kødgryder er
hjemstedet for sand kirkelig udfoldelse.

3655

Og jeg er da bange for med den tradition, vi
har i kirken, og især med alt det bureaukrati, der
lægges frem her, at resultatet bliver, at det bliver
meget svært at skaffe den enighed, der skal til
for bare at få bygget lidt mere gennemsigtighed
og ansvarlighed ind i budgetterne. Men vi vil
meget støtte det, hvis det kan lade sig gøre, især
hvis det kan lade sig gøre på en sådan måde, at
det ikke ender med at give bagslag, hvad jeg
tror det kan give med den dér ét menighedsråds
blokeringsmulighed.
Vi gør ved andre lejligheder et stort nummer
ud af, at menighedsrådsforeningen ikke repræsenterer noget som helst - det er jo ved andre
lejligheder deres store pointe, at de ikke har
noget at skulle have sagt - og så synes jeg ærlig
talt, vi en gang imellem skulle benytte lejligheden til at sige, at når der ikke er nogen til at tage
ansvaret, så kunne vi vel gøre det i Folketinget
for at sikre os, at vi får lidt mere ansvar lagt ud
til de her menighedsråd. Det synes jeg vi skulle
tage at få gjort. Det kan godt være, det ikke skal
ske ved almindeligt stemmeflertal, men så en
eller anden form for et kvalificeret flertal, eller
hvordan man nu kan gøre det i den sammenhæng, når man nu ikke ligefrem vil bestemme,
at det skal være sådan.
Og så vil jeg lige til sidst sige om præstestillingerne, at det selvfølgelig er udmærket, at det
bliver foreslået, at kirken nu selv kan få lov til at
disponere over nogle af sine præstestillinger,
men jeg fatter stadig væk ikke, hvorfor man ikke
i sin tid gik med til det forslag, som SF hentede
fra den daværende i funktion værende biskop
Herluf Eriksen - en biskop er en character indelebilis, det vil sige, at det er noget, man bliver
ved med at være, indtil man dør - som kom
med det udmærkede og grundlovsfornuftige
foreslag, at man flyttede de 30 pet. - det er jo
kun 30 pet. af de faste præstelønninger, staten
betaler - over til kirkevedligeholdelsen. Det er
en oplagt statsopgave og grundlovsmæssigt
bedre dækket ind dér. Og så sørgede man for, at
kirken selv kunne fordele sine penge til præstelønninger, så man ikke skulle hen og forhandle
med hr. Mogens Lykketoft om, hvad der skal
være af præstestillinger i kirken. Undskyld, jeg
siger det, men hvad kommer det ham ved? Og
så kan han udmærket være med til at disponere
over, hvordan kirkerne skal vedligeholdes.
Jeg fatter ikke, at det forslag blev afvist. Jeg
har godt læst argumentationen, men den synes
jeg ikke man skal være stolt af. Den gik på, at SF
nok var ude på at skille stat og kirke, og at det

3656

Onsdag den 29. januar 1997 (L 138)

nok var derfor, vi ville have, at kirken selv skulle tage ansvar for sine præstestillinger og ikke
ville rode Finansministeriets 30 pct.-finansiering
ind i det.
Jeg skulle hilse og sige, at sådan var det ikke.
Det var et spørgsmål om at bringe lidt orden og
anstændighed ind i det i forhold til grundloven,
og det var som sagt også en idé, vi havde fået
fra kirken selv, hvis man overhovedet kan få
ideer fra den institution, der ikke har nogen til at
repræsentere sig.
Men jeg synes, vi skulle bruge denne eller en
senere lejlighed til at få den sag bragt på plads.
Det eneste ordentlige argument, der har været
imod det - men det er til gengæld et meget ubehageligt ét - går på, at staten ikke vil vedligeholde kirkerne ordentligt. Det har jeg hørt, men
det kan da ikke være rigtigt, at de gamle kirker
vil falde sammen, hvis det bliver sådan, at vi
overlader noget af vedligeholdelsen til staten.
Gunhild Husum (RV):
Da Det Radikale Venstres ordfører på området,
fru Elsebeth Gerner Nielsen, ikke kan være til
stede, skal jeg på hendes vegne fremføre følgende:
Jeg skal starte med på hendes vegne at indrømme, at hun havde troet, at udvalget vedrørende budgetlægning for kirkekasserne ville
have været noget mere krævende, end tilfældet
har været. Hun havde forventet, at man måske
havde stillet krav om liberalisering af folkekirkens økonomi, og at man havde krævet større spillerum og frihed for menighedsrådene. Det
blev det ikke til i denne omgang.
Ønsket om at lade finansieringen af kirkeblade overgå til finansiering via kirkekassen, § 2 i
økonomiloven, i stedet for over rådighedsbeløbet til kirkelige aktiviteter kan vi selvfølgelig tilslutte os. En sådan overførsel betyder, at der bliver lidt mere spillerum for menighedsrådenes
sognearbejde og kirkelige aktiviteter. Det sidste
lægger vi i Det Radikale Venstre meget vægt på.
Menighedsrådene er sognefællesskabets sidste
bastion. Derfor skal vi give gode og frie og for
os gerne friere rammer for menighedsrådenes
arbejde.
Det Radikale Venstre kan også tilslutte sig de
øvrige forslag til justering af budgetprocedure
m.v.";Margrete Auken
104018;name_party;":
Jeg vil selvfølgelig som sædvanlig gerne forsøge
at være venlig og da særlig over for en ny mini-

ster på området. Men jeg må jo nok sige, at selv
om det i daglig omtale hedder folkekirken, så
synes jeg ikke, man kan sige, at dette lovforslag
er særlig folkeligt udformet.
Og derfor vil jeg da godt, mens embedsmændene sidder i logen og lytter, sige følgende til
dem: Næste gang I skal lave et lovforslag, må I
altså også gerne trække de pædagogiske evner
frem og prøve at få dem med i arbejdet, for hvis
man ikke er meget kyndig i skrift, skal man altså
stå meget tidligt op for at forstå dette lovforslag.
Hvis I laver ændringer i loven, så burde I skrive,
at sådan og sådan er loven nu. Hvis vi siger ja i
morgen, bliver loven sådan i overmorgen.
Sådan burde I skrive, for så kunne vi andre også
forstå, hvad I mener.
Går vi til den skriftlige fremsættelse, står der:
»... en fremtidig smidiggørelse og forenkling af
retningslinjerne for budgetlægningen og regnskabsaflæggelse ...« osv. Jamen det er jo alt
sammen noget, vi alle sammen synes er godt og
selvfølgelig kan tilslutte os. Spørgsmålet er bare,
om det er det rigtige ordvalg for dette lovforslag. Det stiller jeg mig lidt tvivlende over for,
men det er et klart udgangspunkt, og formuleringen fanger da.
Så har jeg et spørgsmål til vores minister. Vi
kan selvfølgelig ikke forlange, at en ny minister
kan være inde i alle detaljer, men så må vi jo
komme med spørgsmålet skriftligt. Men der står
i fremsættelsen:
»... at der ud over de opgaver, der i dag
finansieres i medfør af økonomilovens § 2, kan
afholdes udgifter vedrørende sognets eller
kirkedistriktets kirkelige aktiviteter og udgifter
til fremme af det kirkelige liv i pastoratet eller
kommunen eller til kirkelige formål af betydning for stiftet som helhed.«
Jeg vil godt spørge ministeren: Hvad betyder
det? Betyder det, at der bliver større mulighed
for at købe rundstykker og wienerbrød i præstegården, eller er det noget med, at man kan tage
menigheden med ud på en ferietur, eller at man
kan ansætte en pædagog eller engagere Kim
Larsen til en koncert? Hvad menes der med den
frihed?
Så har jeg et spørgsmål mere, og jeg vil her
læse noget op fra fremsættelsen, som jeg rent
faktisk først og fremmest har skrevet ned for
selv at forstå det. Der står:
»... oprettes en provstiudvalgskasse, og at de
udgifter vedrørende prostiudvalgets virksomhed, som i dag finansieres af fællesfonden, i
fremtiden finansieres af denne kasse af de mid-

Onsdag den 29. januar 1997 (L 138)
ler, der tilvejebringes af den lokale kirkelige ligning.«
Mit spørgsmålet er derfor: Betyder det ikke
alt andet lige, at den lokale kirkelige ligning vil
stige, altså at kirkeskatten vil stige på grund af
provstiudvalgets kasse? Der står jo i lovforslagets § 1, nr. 15, at lønudgifterne til præsterne i
fremtiden finansieres fuldt ud af fællesfonden,
og at forslaget her giver mulighed for at opfylde
aktuelle behov for yderligere præstestillinger og
samtidig skabe en lille reserve til imødekommelse af nye behov.
Mit spørgsmål er altså, om det er korrekt
opfattet, at provstiudvalgets kasse er en ny kasse, der finansieres af midler, der opkræves gennem kirkeskatten i kommunen, og at de udgifter, der tages af provstikassen, ikke længere skal
finansieres af fællesfonden, hvorved midlerne i
fællesfonden bliver større og derved kan dække
lønudgifter til yderligere præstestillinger.
Hvis det er korrekt opfattet, er vi altså meget
skeptiske over for forslaget, for så betyder det
altså større krikeudskrivninger, og det mener vi
ikke kan være rigtigt i en tid, hvor kommunerne
skal spare alle steder og ikke har råd til hjemmehjælp og hjemmepleje. Det samme gælder for
amterne, hvor der er ventelister på sygehuse
osv.
Vi er må jo ikke glemme, at kirken og kristendommen opstod som frivillige og helt neutrale
ting, og så kan det altså ikke hjælpe, at det
udvikler sig til, at man bare kan tromle udgifterne over på skatteborgerne. Det er jo sådan, at en
kommunalbestyrelse kan jo bare sige ja og amen
til den udskrivningsprocent, som menighedsrådene vil have for kirkeskatten.
Hvis alt dette var for indviklet, så er det altså,
fordi det står sådan i lovforslaget, og så må jeg
prøve at stille skriftlige spørgsmål under
udvalgsarbejdet.";Aage Brusgaard
108280;name_party;":
Vi har i Enhedslisten den grundlæggende holdning, at der bør være religionsfrihed i dette
land, og at statens opgave i den sammenhæng
primært skal være at sikre, at alle borgere faktisk har religionsfrihed.
Derfor har vi som udgangspunkt valgt det
standpunkt, at i sager, der handler om regulering af statens officielle religion, vil vi undlade
at stemme. Vi ønsker egentlig ikke at blande os
i, hvad vi vil kalde de indre anliggender inden
for folkekirken. Jeg kan så sige, at jeg i den sammenhæng i øvrigt er meget enig med hr. Torben

3657

Rechendorff i hans vurdering af det her lovforslag: der burde faktisk være den større frihed,
men det er så en lidt anden diskussion.
Vi kunne måske koge det lidt ned til en lovændring, der hedder, at folkekirken og andre
religioner hører under lov om folkeoplysning
m.v., og at tilskud og anden støtte reguleres
efter denne lov, ligesom der skal stilles krav til
revision, regnskab og den slags ting. Hvis der
ikke overføres penge fra staten, bør vi blande os
uden om, men alene i finansloven for 1997 bliver der jo overført 321,9 mio. kr.
Måske kan det forslag, som fru Margrete
Auken var inde på, være en udmærket vej at gå
i forhold til at komme med et bidrag til det her
spørgsmål. Jeg vil i den forbindelse også sige, at
fra Enhedslistens side handler det ikke om at
ændre på, hvad der bliver overført fra staten om det går til præstelønninger eller vedligeholdelse - men om at gå i retning af en adskillelse
af stat og kirke. Der skal ingen tvivl være om, at
det er vores hensigt.
Der kan naturligvis være en lang række problemer med at få en så stor forening til at fungere, sådan er det ofte i store foreninger, men de
bør reguleres efter almene foreningslove og
civilretlige love. Efter min opfattelse vil en
sådan ændring ikke være i strid med grundlovens § 4 eller § 66, og det vil vi egentlig gerne
have at ministeren laver en undersøgelse af. Der
kunne eventuelt efter denne mødesamling laves
en juridisk undersøgelse, for vi mener, at man
ad den vej kan få forenklet hele spørgsmålet.
Vi er i øvrigt usikre på, om forslaget medfører
ekstra udgifter for kommunerne og staten, som
også hr. Aage Brusgaard var inde på. Hvis det
er tilfældet, kan vi ikke støtte det og må så nødvendigvis stemme imod det. Vi kan forstå, at det
bl.a. må være en af forudsætningerne for at få
flere præstestillinger, hvilket også omtales i lovforslaget, men det er jo fuldstændig absurd. Vi
har kø til andre offentlige tilbud - hospitaler,
daginstitutioner, plejehjem og uddannelsespladser - men det sted, hvor der aldrig er kø,
skal der ansættes flere! Det sker muligvis for
kirkens helt egne midler, og så er det naturligvis
svært at blande sig. Men det er vi på nuværende
tidspunkt ikke overbevist om er tilfældet, og det
vil vi gerne have undersøgt via det kommende
udvalgsarbejde.
Om det foreliggende lovforslag er et lille
skridt i den rigtige retning er svært at sige. Vi
ønsker som sagt at få adskilt staten og kirken.
Og vi kan ikke helt se, om det både strammer op

3658

Onsdag den 29. januar 1997 (L 138)

om statens kontrol og samtidig måske løsner en
lille smule på nogle andre områder. Man kan
sige, at der vel nærmest er tale om et både-og,
så medmindre vi får overordentlig gode argumenter, vil vi fastholde vores linje og undlade at
stemme til spørgsmål, der vedrører kirkens
indre anliggender.
(Kort bemærkning).";Bruno Jerup
111670;name_party;":
Det tror jeg så Enhedslisten skal gøre i det her
tilfælde, for det her fører hverken i den ene eller
den anden retning.
Men det kan derimod vise, hvor tosset det er,
at f.eks. Enhedslisten, der har et så ringe kendskab til og interesse i kirkens situation, er med
til at bestemme, hvor mange præstestillinger vi
skal have. Det er jo fuldstændig tåbeligt.
Jeg vil så også godt sige til hr. Bruno Jerup, at
det har aldrig fra SF's side været ment som et
bidrag til en adskillelse af stat og kirke, men det
modarbejder det heller ikke. Det er alene et
spørgsmål om at følge grundlovens bestemmelse om, at man ikke skal betale til noget, som ikke
er éns egen gudsdyrkelse. Det er såmænd det, vi
har henholdt os til. Det var det, Herluf Eriksen
foreslog i sin tid, og det er det, vi har fulgt, og
det har intet med den sag at gøre.
Den sag må man køre på en anden led, hvis
man ønsker det. SF har henlagt den, for der er
nogle hos os, der vil det, og der er andre hos os,
der vil ikke det, og i det grundlovsforslag, vi har
forelagt for Folketinget, er det ikke med. Dér er
der ikke tale om at skille stat og kirke, men blot
om at selvstændiggøre kirkens egen forvaltning,
og det er en anden historie. Men det tror jeg
næsten jeg vil bede hr. Bruno Jerup om at holde
nallerne fra, for det lyder, som om han hverken
ved for eller bag om det.
(Kort bemærkning).
Gunhild Husum (RV):
Jeg vil sige til hr. Bruno Jerup, at det skurrer i
mine ører, når man i forbindelse med, at man
taler om ventelister, siger, at der ikke er kø ved
kirkerne, for det må bygge på et manglende
kendskab til forholdene, for der er rent faktisk
ved mange kirker kø til bryllup og barnedåb, for
der er jo nogle, for hvem folkekirken er mere
nærværende end for andre, og i folkekirken står
man på hovedet for at sørge for, at der ikke bliver kø til konfirmation. Og ligesom i sygehusvæsenet tager man først det akutte, så folk kan
blive begravet uden kødannelse: men der er stadig væk kø til barnedåb og bryllup.

(Kort bemærkning).";Margrete Auken
113695;name_party;":
Det er naturligvis den store enighed med fru
Margrete Auken, der fylder mig med nogen
bekymring, og derfor vil jeg sige, at når talen er
om præstestillinger generelt, har Det Konservative Folkeparti ikke skiftet standpunkt, og vi
mener, at det er i fuldstændig overensstemmelse
med grundlovens bestemmelse om, at staten
understøtter folkekirken, og det bedste udtryk
for, at den understøtter folkekirken, er ikke, at
den påtager sig restaureringsopgaver, men at
den er med til at finansiere præstestillingerne.
Og så vil jeg også gerne medvirke til en klargøring af hr. Bruno Jerups kø-begreb, om jeg så
må sige:
Det forholder sig sådan i folkekirken, at der
ganske rigtigt - som understreget i flere
udvalgsbetænkninger - er behov for et øget
antal præstestillinger, for der er steder, hvor
præsterne er alene om både 4.000 og 5.000 mennesker, og det skal selvfølgelig bringes i orden.
Problemet er den anden side af sagen, som
ingen vil diskutere, fordi man ved, at det er farligt at diskutere den, nemlig at der andre steder
i landet er for få mennesker pr. præst. Den diskussion er der ikke rigtig nogen der tør tage, og
derfor er det godt, at vi går frem med så små
skridt, som vi går frem med, når talen er om at
øge antallet af præstestillinger.
(Kort bemærkning).";Torben Rechendorff
114985;name_party;":
Først til fru Margrete Auken:
Jeg synes jo nok, at det er en noget slap holdning, SF fremviser her: at man vil ikke modarbejde, at nogen skiller stat og kirke ad, men at
man heller ikke vil arbejde for det: men det er da
et standpunkt. Det viser i hvert fald, at man flyder med strømmen og så ser, hvor den går hen men det er måske et typisk SF-standpunkt. Men
derudover er fru Margrete Auken og jeg måske
enige i spørgsmålet om præstestillingerne.
Med hensyn til spørgsmålet om kødannelse,
som jeg kan forstå at både hr. Torben Rechendorff og fru Gunhild Husum var inde på, er det
muligvis rigtigt, at der er kø til visse typer af
verdslige opgaver, som præsterne har påtaget
sig i tidens løb eller har fået pålagt af staten,
men som også hr. Torben Rechendorff var inde
på, er det jo sådan, at hvis man ellers kigger på
udviklingen inden for det her område, så er
antallet af præstestillinger i løbet af en menneskealder vokset betragteligt, mens antallet af

Onsdag den 29. januar 1997 (L 138)
deltagere i kirkelige handlinger er faldet betragteligt.
Hvad præsterne så bruger deres tid på, skal
jeg ikke blande mig i. Det er bare en nøgtern
vurdering af, at der åbenbart må være nogle
overskudsressourcer et eller andet sted i systemet.
Men der skal ikke være nogen tvivl om, at
Enhedslistens hensigt er at sikre religionsfriheden, og det gøres bedst ved at skille stat og kirke
hundrede procent ad.
(Kort bemærkning).
Gunhild Husum (RV):
Jeg vil endnu en gang belære hr. Bruno Jerup
ved at gøre ham opmærksom på, at barnedåb er
en meget lidet verdslig handling.";Bruno Jerup
116572;name_party;":
Jeg vil starte med at sige, at CD kan tilslutte sig
lovforslaget i dets helhed, for det imødekommer
på en god og en gennemtænkt måde de ønsker,
der fra forskellig side i Folketinget blev fremsat
ved førstebehandlingen af det forslag om
ændring af folkekirkens økonomi, der var til
behandling i januar 1996.
Ser vi på ændringerne af de bestemmelser,
der vedrører budgetproceduren og provstiudvalgets virksomhed, er der tale om moderniseringer, som vi uden videre kan tilslutte os.
Både oprettelsen af provstiudvalgskasser og
den bestemmelse, der åbner mulighed for at
indføre besluttende budgetsamråd, ser vi som et
naturligt trin i myndiggørelsen af menighedsrådene.
Og muligheden for, at menighedsrådene i ligningsområdet frivilligt og i fællesskab kan indføre en sognefuldmagt, ser vi som en åbning for
nyttige forsøg, der både kan bane vej for næste
trin i myndiggørelsen og måske også åbne for
en tiltrængt drøftelse af hele den folkekirkelige
struktur.
Derfor er det så også naturligt, at der er en
revisionsbestemmelse.
Vi har altså ikke nogen problemer med forslagets nr. 1-14, og vi har selvfølgelig heller ikke
nogen problemer med ikrafttrædelsen af overgangsbestemmelserne i forslagets nr. 16.
Men så er der forslagets nr. 15, og det positive
i det er, at det åbner mulighed for oprettelse af
et antal præstestillinger, som der er stærkt
behov for. Det blev også konstateret af det
udvalg, som den daværende kirkeminister, A.O.
Andersen, nedsatte i 1993. Men det negative er

3659

den tendens til overvæltning af udgifter fra staten til kirkeskatten, der var så tydelig frem til
1992, og den fortsættes og forstærkes, og den
udvikling af byrdefordelingen mellem stat og
folkekirke vil jeg godt belyse med nogle enkelte
tal:
11965 udgjorde statens andel af folkekirkens
udgifter 33 pet., i 1974 17 pet., i 1978 15 pet., og i
1986, da den første økonomilov for folkekirken
blev vedtaget, 14 pet. Og faldet fortsatte i de følgende år, indtil statens andel i 1992 var nået ned
omkring 12 pet.
På det niveau er der så nået en stabilisering,
men det er på så lavt et niveau, at det ikke i
længden er holdbart og slet ikke i lyset af den
analyse af folkekirkens økonomi, der blev foretaget af et tværministerielt arbejdsudvalg nedsat
af regeringen i juni 1994.
Og det er for os at se besynderligt, at man skal
omlægge finansieringen for at skaffe det
beskedne antal stillinger, som der er tale om for det ville vel dreje sig om en forøgelse af
finanslovbevillingen med under 7 mio. kr. - når
det alt sammen ses i forhold til den analyse, der
er nævnt før, og som jo kom til det resultat, at
staten tvært imod at understøtte folkekirken har
et pænt og solidt overskud på forbindelsen.
Nu anser vi imidlertid løsningen af det problem, som præstemangelen udgør, for at være
så vigtigt for folkekirken, at vi vil stemme for
det foreliggende forslag.
Problemet med den skæve byrdefordeling vil
vi så vende tilbage til senest i forbindelse med
den næste finanslov, for vi har altså den opfattelse, at man ved at acceptere en fortsættelse af
den udvikling, der er i gang, underminerer den
folkekirkeordning, som langt de fleste her i landet er så glade for.";Peter Duetoft
119747;name_party;":
Det lovforslag på kirkeområdet, som kirkeministeren forleden havde til behandling her, og som
var hendes første forslag på området, var et
betydelig enklere forslag, idet det var blot et
forslag om jordemødres pligt til at indberette
fødsler - hvilket vi alle sammen troede de havde pligt til i forvejen, men lad det nu ligge.
Jeg synes nok, at det, der er gået som en tråd
igennem debatten i dag - sådan set fra et flertal
her i Folketinget, må man sige - er jo, at man
synes, forslaget her langtfra er et forenklingsforslag, og det tror jeg også vil være min overskrift
på de få ord, jeg vil sige.

3660

Onsdag den 29. januar 1997 (L 138)

Og jeg kunne godt tænke mig at vide, hvad
menighedsrådenes kompetente organer mener
om forslaget, men det får vi selvfølgelig at vide i
løbet af nogle måneder, for forslaget skal jo ikke
gøres færdigt lige her og nu, og så hører vi vel
også fra dem.
Men én ting, som jeg er lidt ked af er taget ud,
er det med fristerne, men det er der vel en forklaring på, for der stod jo klart i loven, hvad fristerne var for alle de forskellige ting.
Nu bliver det altså lagt over til kirkeministeren, således at han bare kan gøre det, om ikke
som det passer ham, så i hvert fald som han finder det mest praktisk. Men jeg synes, man lige
så godt kunne have de ting stående direkte i
loven.
Med hensyn til de budgetsamråd, der omtales
i forslaget, har vi i hvert fald i det provsti, jeg
bor i, et sådant. Jeg sidder ikke selv i det, men
dér har man altså årlige budgetsamrådsmøder,
hvor man sætter sig sammen og laver budgetterne og siger: Så får du det i år, og så får jeg det
næste år.
Og jeg vil godt sige som min uforbeholdne
mening om det, at det var altså noget, der skete i
forbindelse med kommunalreformen i 1970,
hvor man indførte den fælles kirkeskatteprocent, og det er måske ikke det sundeste princip,
for jeg kender da enkelte menighedsråd, der har
fået kæmpeprojekter igennem, som ikke ville
have været så ambitiøse, hvis de var blevet fastholdt på en kirkeskatteprocent inden for deres
eget lokale område.
Og med den moderne edb-teknik, vi har i
dag, er der intet i vejen for, at man i realiteten
kunne have afvigende kirkeskatteprocenter,
hvis det var det, man ville, for man ved jo nøjagtig, hvem der bor i de forskellige sogne. Men
nu er der altså en fælles kirkeskatteprocent med det til følge, at en række store projekter er
kommet igennem, og dér vil jeg også nævne
noget, som forslaget ikke decideret berører, og
det er de store midler, som stiftsmidlerne osv.
udgør, for de er altså med til at bære ved til
bålet med hensyn til at sætte en masse projekter
i gang, for jeg har det indtryk, at stiftsøvrighederne gerne vil låne nogle af disse midler ud.
Men jeg vil også sige, at jeg måske på et tidspunkt kunne tænke mig at rejse en forespørgselsdebat både om kirkens forhold i almindelighed og om dens økonomi, for når man ser på,
hvad der ellers rejses af forespørgselsdebatter i
dette Ting, er det et spørgsmål, om en lang række aktuelle ting inden for folkekirken ikke også
kunne bære en forespørgselsdebat.

Men når det så er sagt, vil jeg om forslaget her
blot sige, at hvis V og K ellers lever op til det, de
siger fra talerstolen, og det gør det jo ikke altid,
men hvis de nu gør det i dette tilfælde, og da SF
også er dybt betænkelig ved forslaget, og da vi
heller ikke er vildt begejstrede for det, kunne det
jo tyde på, at vi enten må have forslaget lavet
afgørende om eller have lavet et helt nyt forslag.
Men det finder vi ud af. Nu får vi jo forslaget i
udvalget, og så prøver vi at se på det dér.
Men indtil videre er vi i Dansk Folkeparti lidt
kølige over for lovforslaget.
Kirkeministeren (Ole Vig Jensen):
Jeg skal indlede med at takke de ordførere, som
har givet lovforslaget en rimelig velvillig
behandling, og jeg har hæftet mig ved, at der
hos en række ordførere i hvert fald er enighed
om intentionerne i forslaget, og det er altid et
godt udgangspunkt for at drøfte mulige
ændringer af forslaget mere detaljeret, og det er
jeg selvfølgelig åben over for. Det er jo derfor, vi
behandler forslaget i Folketinget.
Jeg vil i dag afholde mig fra at gå ind i en
debat om de mere ideologiske og principielle
spørgsmål, som er rejst om forhold, der for så
vidt ligger uden for dette lovforslag - det kan vi
måske få lejlighed til en anden gang - men skal
give nogle kommentarer til nogle af de synspunkter, der har været fremme, og jeg skal ikke
fralægge mig ansvaret for noget, som er arvegods, for ansvaret er mit.
Men forslaget har jo en fortid, og jeg forstod,
at den fortid måske bekymrer en tidligere kirkeminister, nemlig hr. Torben Rechendorff, som i
sin tid gav tilslutning til, at der blev igangsat et
udvalgsarbejde med henblik på udredning af
spørgsmål, som Folketinget på det tidspunkt
ikke var ganske klar til at tage stilling til.
Jeg har forstået, at det var Folketingets ønske,
og så fanger bordet naturligvis i den forstand, at
så kommer et udvalg med en række anbefalinger, som det er enigt om, og som der i øvrigt i
den høringsproces, der også har fundet sted, er
en overvejende positiv tilslutning til, og så er
det jo ikke muligt her i Folketinget at fortryde
med tilbagevirkende kraft. Det har vi oplevet så
tit.
Og nu foreligger der altså et udvalgsarbejde,
hvor der er en række anbefalinger, som jeg med
den forhistorie, der har været, synes at jeg med
rimelighed skulle følge op, og det har jeg gjort.
Jeg vil til gengæld give tilslutning til dem, der
har sagt - og det er næsten alle og hr. Torben

Onsdag den 29. januar 1997 (L 138)
Rechendorff måske stærkest - at hvis der overhovedet er mulighed for at forenkle procedurerne, hvis det er muligt at gøre forslaget mindre
bureaukratisk, når det skal praktiseres i hverdagen, så er jeg selvfølgelig åben over for det.
Men jeg må også minde om, at når forslaget
med de forholdsvis få ændringer, der er lagt op
til, måske umiddelbart ser mere bureaukratisk
ud, end man bryder sig om, så er det dog
ændringer, der giver en række nye muligheder
først og fremmest for menighedsrådene, hvis de
i øvrigt på frivilligt grundlag og i enighed
beslutter sig for det. Men det er jo ikke sådan, at
dette lovforslags nye kapitler og paragraffer alle
skal bruges.
Så jeg medgiver helt, at hvis man opfatter det
sådan, kan det blive ganske forvirrende, men
dér skal man selvfølgelig anvende den del af
lovforslagets bestemmelser, der knytter sig til
valget af, om man går den ene eller den anden
vej - alt afhængigt af, hvad man ønsker, og
hvad man beslutter sig for, og det kan vi så klargøre yderligere under udvalgsarbejdet. Når
man får set, hvordan det skal praktiseres, er det
i virkeligheden mere enkelt, end det måske
umiddelbart ser ud til, og i hvert fald er det
mere enkelt, end det er fremgået af debatten i
dag.
Der blev også rejst nogle spørgsmål om finansieringen og mulige merudgifter. Forslaget lægger ikke op til merudgifter for statens vedkommende, her er det udgiftsneutralt: men der kan
blive tale om, at kommunerne får en mindre
indtægt, fordi de kommer til at mangle en mulig
renteindtægt, men det bliver af meget beskeden
størrelsesorden. Derimod forholder det sig
sådan, at hvis man anvender de muligheder, der
ligger i lovforslaget, kan der blive tale om merudgifter i forbindelse med den kirkelige ligning,
alt afhængig af hvilket niveau, hvilke aktiviteter
man ønsker at tage med ind på feltet.
Jeg har forstået på flere ordførere, at man
ønsker en decentralisering og en afbureaukratisering, og så er det rigtige vel at gå den vej, at
man giver en kompetence, som knytter ansvar
og beslutningsret sammen, også på dette felt.
Det er også det, lovforslaget rent faktisk lægger
op til.
Det er i øvrigt også rigtigt - det var vist hr.
Aage Brusgaard, der spurgte om det - at provstiudvalget og provstiudvalgskassen kan finansiere visse udgifter, og det kan, alt afhængigt af
den beslutning og den fremgangsmåde, man
træffer, også medføre en merudgift. Det må jeg

3661

medgive. Jeg forstod, at det kunne blive et kardinalpunkt for hr. Brusgaards parti, når det
gjaldt tilslutning til forslaget, men lad os nu se
på den del af det under udvalgsarbejdet. Jeg
forstod, at hr. Brusgaard i øvrigt syntes, at der
var adskillige gode ting indbygget i lovforslaget.
Hr. Peter Duetoft gjorde sig nogle overvejelser om overflytningen af statslige udgifter til
lokal finansiering. Man kan forstå af de tal, som
jeg ikke har rede på her, at der er sket et meget
synligt og betydeligt skred igennem årene. Hvis
der er et ønske om, at vi skal drøfte byrdefordelingen, må det jo tages op ved en anden lejlighed, går jeg ud fra: men det er rigtigt, at forandringerne har været ganske synlige.
Hr. Nødgaard spurgte, om det var en fordel,
at ministeren blev bemyndiget til at fastsætte
frister, som forslaget lægger op til. Den del af
forslaget er netop tænkt som en imødekommelse over for mulige lokale behov. Det vil tit blive
meget firkantede bestemmelser, der fastsættes i
en lov, og de kan ikke fraviges og ikke ændres.
Men gives der bemyndigelser til ministeren, er
der mulighed for undervejs at tillempe fristerne,
så de bliver rigtige og fornuftige, og det opfatter
jeg som en imødekommelse af lokale ønsker.
Jeg vil takke for de tilkendegivelser, der er
kommet frem. For mig ser det ud, som om lovforslaget nok skal komme igennem, men jeg er
meget åben over for, at vi ser på det, man kalder
den bureaukratiske del, under udvalgsarbejdet
ligesom jeg selvfølgelig er helt indstillet på at
betjene udvalget i den udstrækning, der er
behov for det.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Poul Nødgaard
129386;title_name;":
Jeg foreslår, at lovforslaget henvises til Kirkeudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

3662

Onsdag den 29. januar 1997

Meddelelser fra formanden";Henning Grove
129645;title_name;":
Der er ikke mere på dagsordenen.
Folketingets næste møde afholdes i morgen,
torsdag den 30. januar 1997, kl. 10.00.

Angående dagsordenen skal jeg henvise til
den dagsorden, der er opslået i salen.
Mødet hævet kl. 15.20

Torsdag den 30. januar 1997 (D)

3663

Mindetale
50. m ø d e";Henning Grove
129967;Time;"Dagsorden
1) Forespørgsel nr. F 29:
Forespørgsel til miljø- og energiministeren [om
at mindske det kemiske tryk på natur og menneskerJ.
Af Steen Gade (SF), Martin Glerup (S), Hans
Christian Schmidt (V), Eva Møller (KF), Elsebeth
Gerner Nielsen (RV), Aage Brusgaard (FP), Bent
Hindrup Andersen (EL), Sonja Albrink (CD) og
Ole Donner (DF).
(Forespørgslen anmeldt 26/11 96. Fremme af
forespørgslen vedtaget 29/11 96).
2) Første behandling af lovforslag nr. L 127:
Forslag til lov om ændring af lov om naturbeskyttelse. (Regulering af ferske enge og
gødskning af arealer, der er omfattet af § 3, og
rejsning af fredningssager).
Af Aage Brusgaard (FP) og Poul Nødgaard (DF)
m.fl.
(Fremsat 17/12 96).
3) Første behandling af beslutningsforslag nr.
B 80:
Forslag til folketingsbeslutning om regulering af
skarvbestanden.
Af Niels Jørgen Langkilde (KF), Peter HansenNord (V), Aage Brusgaard (FP) og Kristian
Thulesen Dahl (DF) m.fl.
(Fremsat 11/12 96).
4) Første behandling af beslutningsforslag nr.
B 87:
Forslag til folketingsbeslutning om udarbejdelse
af en miljøteknisk vejledning for dambrugserhvervet.
Af Henning Urup (V) og Niels Jørgen Langkilde
(KF) m.fl.
(Fremsat 19/12 96).";kl. 10.00
131178;title_name;":
Med Jens Risgaard Knudsens død i går har Folketinget mistet ikke blot det medlem, der havde
den største anciennitet i Tinget, men også en af
sine mest markante skikkelser.
Risgaard Knudsen var født i Als i Østjylland,
men det var det nordjyske, der kom til at præge
ham, og som han kom til at præge. Han oplevede sin ungdom i Thy og i Hanherred, og gennem et langt liv repræsenterede han Frederikshavnskredsen i Folketinget. Det er næppe en
overdrivelse at sige, at han både følte sig som
lokalpolitiker og som landspolitiker, og med sin
enestående flid og omhu var han de nordjyske
landsdele en god mand.
Risgaard Knudsen kom fra arbejderklassen.
Han blev udlært gartner i Fjerritslev og gjorde
sig tidligt gældende både fagligt og politisk.
Han var formand for DSU fra 1945 til 1949, og
han var i en kort periode som 24-årig formand
for Arbejdernes Fællesorganisation i Thisted.
Perioden blev kort, fordi han allerede samme år
blev sekretær i Dansk Gartnerforbund. Linjen
var stukket ud.
Han var sekretær i Dansk Gartnerforbund
frem til 1959, næstformand i årene fra 1954 til
1959, men tog så springet til LO som sekretær,
en stilling, han beklædte, indtil han blev minister i 1964. Tilknytningen til LO bevarede han
livet igennem, og i perioden fra 1975 til 1978 var
han medlem af LO's forretningsudvalg.
I 1963 valgte Socialdemokratiet i Frederikshavn ham som kredsens kandidat, og allerede
året efter blev han indvalgt i Folketinget, hvor
han gjorde lynkarriere med udnævnelsen til
chef for det dengang mere beskedne Fiskeriministerium, en post, han bevarede frem til dannelsen af VKR-regeringen i 1968.
Risgaard havde vel ikke særlige forudsætninger for jobbet som fiskeriminister, men med den
flid og dygtighed, der altid kendetegnede ham,
gjorde han et stort og dygtigt arbejde. Han var
måske ikke populær - det var jo ikke det, der
drev værket hos Risgaard - men han var uhyre
respekteret.
Efter afgangen som minister kastede Risgaard
Knudsen sig over det parlamentariske arbejde
og blev hurtigt et af de mest vidende folketingsmedlemmer både med hensyn til konkrete sager
og måske ikke mindst Folketingets forretningsorden, som han værnede om. Det blev hans
adelsmærke, og livet igennem stod han som";Ivar Hansen
