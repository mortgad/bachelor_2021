split;reason;text;value
0;;"Onsdag den 11. oktober 1995 (D)

179

Boligministeren (Ole Løvig Simonsen) har meddelt mig, at han ønsker skriftligt at fremsætte:
5. m ø d e";
179;Time;"Dagsorden
1) Spørgsmål til ministrene.
2) Første behandling af lovforslag nr. L 3:
Forslag til lov om ændring af retsplejeloven.
(Retternes stedlige kompetence ved sagsanlæg
mod staten m.v.).
Af justitsministeren (Bjørn Westh).
(Fremsat 4/10 95).
3) Første behandling af lovforslag nr. L 4:
Forslag til lov om ændring af retsafgiftsloven.
(Forhøjelse af tinglysningsafgiften).
Af justitsministeren (Bjørn Westh).
(Fremsat 4/10 95).
4) Første behandling af lovforslag nr. L 5:
Forslag til lov om meddelelse af dansk indfødsret til Alexandra Christina Manley.
Af justitsministeren (Bjørn Westh).
(Fremsat 4/10 95)
5) Første behandling af lovforslag nr. L 6:
Forslag til lov om indfødsrets meddelelse.
Af justitsministeren (Bjørn Westh).
(Fremsat 4/10 95).

Meddelelser fra formanden";kl. 13.00
972;title_name;"Fra medlem af Folketinget Ole Stayad, der har
orlov, har jeg modtaget meddelelse om, at han
fra og med den 14. oktober 1995 atter kan give
møde i Tinget.
Kim Nøhr Skibsteds hverv som midlertidigt
medlem af Folketinget ophører herefter fra
nævnte dato at regne.

Forslag til lov om ændring af lov om byfornyelse og boligforbedring og lov om midlertidig
regulering af boligforholdene m.v. (Forbedring
af finansieringsgrundlaget i Byggeskadefonden
vedrørende Byfornyelsesforanstaltninger m.v.).
(Lovforslag nr. L 31).
Forslag til lov om ændring af lov om boliger for
ældre og personer med handicap, lov om individuel boligstøtte, lov om leje og lov om boligbyggeri. (Plejeboliger m.v.).
(Lovforslag hr. L 32).
Undervisningsministeren (Ole Vig Jensen) har
meddelt mig, at han ønsker skriftligt at fremsætte:
Forslag til lov om ændring af lov om støtte til
folkeoplysning. (Bestemmelser om deltagerbetaling m.v.).
(Lovforslag nr. L 33).
Skatteministeren (Carsten Koch) har meddelt
mig, at han ønsker skriftligt at fremsætte:
Forslag til lov om ændring af ligningsloven.
(Begrænsning af fradragsretten for løbende
ydelser).
(Lovforslag nr. L 34).
Forslag til lov om ændring af kildeskatteloven.
(Grænsegængere).
(Lovforslag nr. L 35).
Sundhedsministeren (Yvonne Herløv Andersen)
har meddelt mig, at hun ønsker skriftligt at
fremsætte:
Forslag til lov om erstatning for lægemiddelskader.
(Lovforslag nr. L 36).
Socialministeren (Karen Jespersen) har meddelt
mig, at hun ønsker skriftligt at fremsætte:
Forslag til lov om ændring af lov om social
bistand og lov om social pension. (Indførelse af
ældreråd og af klageråd på hjemmehjælpsområdet m.v.).
(Lovforslag nr. L 37).

180

Onsdag den 11. oktober 1995

Erhvervsministeren (Mimi Jakobsen) har meddelt mig, at hun ønsker skriftligt at fremsætte:
Forslag til lov om ændring af patentloven.
(Implementering af TRIPS-aftalen m.v.).
(Lovforslag nr. L 38).
Forslag til lov om ændring af lov om skoleskibsafgift, lov om skibsregistrering, lov om danske
skibes forsikring mod krigsfare og lov om
Statens Istjeneste.
(Lovforslag nr. L 39).
Forslag til lov om ændring af lov om skibes sikkerhed m.v. og lov om beskyttelse af havmiljøet.
(Lovforslag nr. L 40).
Indenrigsministeren (Birte Weiss) har meddelt
mig, at hun ønsker skriftligt at fremsætte:
Forslag til lov om ændring af udlændingeloven,
lov om midlertidig opholdstilladelse til visse
personer fra det tidligere Jugoslavien m.v. og
lov om social bistand. (Midlertidig opholdstilladelse til personer fra Serbien-Montenegro m.v.).
(Lovforslag nr. L 41).
Medlemmer af Folketinget Aage Frandsen (SF),
Anne Baastrup (SF) og Steen Gade (SF) har
meddelt mig, at de ønsker skriftligt at fremsætte:
Forslag til folketingsbeslutning om fordeling af
arbejde og fri tid. (Skraldemandsmodellen).
(Beslutningsforslag nr. B 10).
Forslag til folketingsbeslutning om indførelse af
en ret for langtidsledige til at få et ordinært
arbejde.
(Beslutningsforslag nr. B 11).
Medlemmer af Folketinget Aage Frandsen (SF),
Anne Baastrup (SF), Steen Gade (SF) og Kjeld
Rahbæk Møller (SF) har meddelt mig, at de
ønsker skriftligt at fremsætte:
Forslag til folketingsbeslutning om indførelse af
en uddannelsesorienteret ungdomsgaranti.
(Beslutningsforslag nr. B 12).

Medlemmer af Folketinget Kirsten Jacobsen
(FP), Kim Behnke (FP) og Annette Just (FP) har
meddelt mig, at de ønsker skriftligt at fremsætte:
Forslag til folketingsbeslutning om harmonisering af reglerne for bestyrelsesmedlemmers og
direktørers med fleres ansvar, pligter og rettigheder i finansielle virksomheder.
(Beslutningsforslag nr. B 13).
Medlemmer af Folketinget Pernille Sams (KF),
Kai Dige Bach (KF), Pia Larsen (V) og Svend
Erik Hovmand (V) har meddelt mig, at de
ønsker at stille følgende forespørgsler til";Formanden
4744;title_name;"»Hvilke initiativer vil regeringen tage for at
motivere flere til at starte egen virksomhed, og
hvad vil regeringen gøre, for at flere af de etablerede virksomheder overlever på længere
sigt?«
(Forespørgsel nr. F 4).
»Hvad kan regeringen oplyse omkring opfølgningen på finanslovsaftalen for 1995 med Det
Konservative Folkeparti og Venstre om lettelse
af de administrative byrder for de mindre og
mellemstore virksomheder?«
(Forespørgsel nr. F 5).
Skriftlig fremsættelse af forslag
Boligministeren (Ole Løvig Simonsen):
Jeg tillader mig herved for Folketinget at fremsætte:
Forslag til lov om ændring af lov om byfornyelse og boligforbedring og lov om midlertidig
regulering af boligforholdene m.v. (Forbedring
af finansieringsgrundlaget i Byggeskadefonden
vedrørende Byfornyelsesforanstaltninger m.v.).
(Lovforslag nr. L 31).
Lovforslaget vedrører først og fremmest økonomiske forhold i Byggeskadefonden vedrørende
Byfornyelsesforanstaltninger (BvB), der blev
etableret i 1990 til dækning af byggeskader på
byfornyelseslovens område.
Efter de nugældende regler tilvejebringes
fondens midler ved indbetaling af et bidrag på 1
pet. af de godkendte ombygningsudgifter, som
kommunen indbetaler til Byggeskadefonden

Onsdag den 11. oktober 1995
efter ombygningsregnskabets godkendelse.
Halvdelen af bidraget refunderes efterfølgende
kommunen af staten. Af bidraget forventes
halvdelen anvendt til skadedækning, mens den
anden halvdel forventes anvendt til 5-års-eftersyn og for en mindre dels vedkommende til
administration.
Byggeskadefonden står nu over for de første
5-års-eftersyn. Forinden har fonden foretaget et
antal prøveeftersyn, og bl.a. på baggrund af disse kan det konstateres, at byfornyelseslovens
hidtidige bidragssats på 1 pct. - der i sin tid blev
fastsat uden noget erfaringsgrundlag - er for lille til at klare de tre opgaver: Eftersyn, skadedækning og administration.
Det foreslås på denne baggrund, at bidraget
forhøjes til 1,5 pet. i sager, hvor der endnu ikke
er indbetalt bidrag.
For eksisterende sager, dvs. sager, hvor
bidrag er indbetalt, vil der efter Byggeskadefondens beregninger være et behov for efterbetaling i størrelsesordenen 15 mio. kr.
Grundejernes Investeringsfond, der er sekretariat for Byggeskadefonden, har i 1992 med
hjemmel i § 69 f, stk. 1, nr. 2, i byfornyelsesloven
stillet en garanti på 15 mio. kr. for Byggeskadefondens udgifter til skadedækning.
Grundejernes Investeringsfond har udtrykt
velvilje over for at tilføre Byggeskadefonden
likviditet. Investeringsfonden er således under
visse forudsætninger indstillet på at konvertere
den eksisterende garanti til et lån med 5 års
løbetid, således at renteindtægterne fra den tilførte kapital kan medvirke til en forbedring af
Byggeskadefondens økonomi i den pågældende
periode. Det foreslås på denne baggrund, at
udlånsrenten fastsættes af bestyrelsen for Investeringsfonden.
Da Grundejernes Investeringsfond tillige har
ytret ønske om at få mulighed for at yde en
mere aktiv indsats bl.a. inden for byøkologi og
istandsættelse af den ældre boligmasse, foreslås
det endvidere dels at udvide de muligheder,
som Investeringsfonden har for (af sine renteindtægter) at yde tilskud til forskellige formål,
dels at indføre mulighed for, at fonden selv kan
bestemme lånevilkårene, for så vidt angår lån til
bevaringsværdige ejendomme. Det foreslås, at
både lånevilkårene og den årlige låneramme
skal godkendes af boligministeren.
Samtidig foreslås det at ændre den økonomiske ramme for Investeringsfondens tilskudsvirksomhed fra 2 pet. af de beløb, der er indbetalt til fonden, til 10 pet. af fondens renteindtægter for det pågældende år.

181

Herudover foreslås et par mindre ændringer,
som også vedrører Investeringsfonden.
Endelig foreslås en ændring af §§ 85 og 90 i
byfornyelsesloven, hvorefter kompetence overføres til Hypotekbanken, således at Hypotekbanken ud over den kasse- og regnskabsmæssige forvaltning af statsudgifter til sanering og
byfornyelse overdrages den fulde efterfølgende
administrative kompetence vedrørende de ydede lån, tilskud og statslige garantier efter disse
støttelove.
For så vidt angår forslaget om forhøjelse af
bidraget til Byggeskadefonden, skønnes dette at
betyde moderate offentlige merudgifter i størrelsesordenen 31,8 mio. kr. i årene 1996-1999.
Forslaget om overdragelse af kompetence til
Hypotekbanken har ingen økonomiske konsekvenser.
Idet jeg i øvrigt henviser til lovforslaget og de
bemærkninger, der ledsager det, skal jeg anbefale forslaget til Tingets velvillige behandling.
Bolgministeren (Ole Løvig Simonsen):
Jeg tillader mig herved for Folketinget at freinsætte:
Forslag til lov om ændring af lov om boliger for
ældre og personer med handicap, lov om individuel boligstøtte, lov om leje og lov om boligbyggeri. (Plejeboliger m.v.).
(Lovforslag nr. L 32).
Lovforslaget er en genfremsættelse af lovforslag
nr. L 265, der blev fremsat den 24. maj 1995.
Forslaget tager først og fremmest sigte på at
give kommunerne incitamenter til at opføre flere moderne plejeboliger, dvs. ældreboliger med
tilhørende servicearealer, hvor der er tilknyttet
personale.
C
Dette muliggøres dels ved modernisering af
utidssvarende plejehjem og omdannelse af disse
til ældreboliger, dels ved at øge antallet af
ældreboliger med tilknyttede servicearealer.
Lovforslaget indeholder følgende hovedelementer:
1) Lånefinansiering af den kommunale grundkapital.
Ved ombygning af plejehjem og beskyttede
boliger vil der blive åbnet mulighed for, at
kommunerne får adgang til fuld lånefinansiering af den kommunale grundkapitaL Dette
vil ske ved, at Indenrigsministeriet efter
ansøgning i det konkrete tilfælde bevilger
dispensation inden for en særlig lånepulje,
der oprettes til formålet.

182

Onsdag den 11. oktober 1995

2) Udvidelse af bygherrekreds. Bygherrekredsen
for ældreboliger udvides, således at amtskommunerne kan tilvejebringe ældreboliger
til brug for personer med vidtgående fysiske
eller psykiske handicap.
3) Støtte til etablering af servicearealer. Der åbnes
mulighed for statslig støtte til etablering af
servicearealer til nye ældreboliger samt inden for en årlig kvote på 500 boliger - til
eksisterende ældreboliger i form af servicearealtilskud på maksimalt 4.000 kr. årligt pr.
boligenhed i bebyggelsen.
Herudover indføres en decentral klageadgang over anvisning til ældreboliger, en ret til
refusion af individuel boligstøtte fra den tidligere opholdskommune ved flytning over kommunegrænser samt ændrede regler for bortfald af
boligydelse ved flytning til plejehjem m.v.
Endelig indeholder forslaget en række
ændringer hovedsagelig af mere redaktionel og
teknisk karakter.
I forhold til lovforslag nr. L 265 er der på baggrund af en høring over forslaget foretaget nogle ændringer i lovforslaget. Blandt disse kan
nævnes, at kredsen af ejere af servicearealer
begrænses til kommuner og amtskommuner, og
at det alene er disse, der kan modtage servicearealtilskud. Der gives en særlig tilskyndelse til,
at en kommune kan ombygge plejehjem, som
den ejer i en anden kommune. Videre foreslås,
at opsigelsesvarslet for plejehjemsboliger skal
være én måned, når lejeren er død uden at efterlade sig ægtefælle eller andre husstandsmedlemmer. Endelig udgår den tidligere foreslåede
bestemmelse om, at en lejer vil kunne opsiges,
når det er afgørende for opfyldelse af pågældendes særlige behov.
Det skønnes med betydelig usikkerhed, at
lovforslaget vil indebære en forøgelse af aktiviteten på ældreboligområdet fra 3.300 til 3.500
boliger om året. De samlede offentlige nettomerudgifter herved er med betydelig usikkerhed beregnet til 0,0 mio. kr., 1,6 mio. kr., 4,6 mio.
kr. og 7,5 mio. kr. i henholdsvis 1996, 1997, 1998
og 1999.
Herudover forudsættes det, at der ydes servicearealtilskud til etablering og forbedring af servicearealer i tilknytning til 3.500 ældreboliger
om året. De statslige nettoudgifter i denne forbindelse udgør 0,0 mio. kr., 2,9 mio. kr., 8,4 mio.
kr. og 13,5 mio. kr. i ovenfor nævnte år. Disse
udgifter forudsættes finansieret som led i
finanslovforhandlingerne på en sådan måde, at
der ikke bliver tale om merudgifter som følge af
denne del af forslaget.

Forslaget om ændrede regler for bortfald af
boligydelse skønnes at medføre offentlige mindreudgifter i størrelsesordenen 10 mio. kr. om
året.
Lovforslaget vurderes herefter med meget
betydelig. usikkerhed at indebære samlede
offentlige mindreudgifter på 9,5 mio. kr. i 1996,
7,9 mio. kr. i 1997,4,9 mio. kr. i 1998 og 2,0 mio.
kr. i 1999.
Forslaget skønnes ikke at indebære væsentlige administrative, miljømæssige eller erhvervsøkonomiske konsekvenser. Endvidere ses forslaget ikke at have EU-retlige aspekter.
Idet jeg i øvrigt henviser til lovforslaget og de
bemærkninger, der ledsager det, skal jeg anbefale forslaget til Tingets velvillige behandling.";erhvervsministeren
13556;title_name;":
Jeg tillader mig herved for det høje Ting at
fremsætte:
Forslag til lov om ændring af lov om støtte til
folkeoplysning. (Bestemmelser om deltagerbetaling m.v.).
(Lovforslag nr. L 33).
Ved lov nr. 445 af 14. juni 1995 om ændring af
lov om støtte til folkeoplysning blev bl.a. reglerne om aflæggelse af regnskab og revision m.v.
præciseret og samlet i ét kapitel.
I den dagældende folkeoplysningslovs regnskabsbestemmelser indeholdtes en bindende
forudsætning om deltagerbetaling, som imidlertid ikke blev gentaget i de nyformulerede
bestemmelser om regnskabsaflæggelse. Derved
ophævedes utilsigtet den eneste bestemmelse
om deltagerbetaling som tilskudsbetingelse.
Med lovforslaget søges kravet om deltagerbetaling genindsat i loven med en ny formulering.
Det præciseres i kapitel 4 om tilskud til undervisning m.v. og i kapitel 5 om tilskud til aktivitet, at det er en betingelse for modtagelse af tilskud til virksomhed efter disse kapitler, at der
er knyttet deltagerbetaling til virksomheden.
Ligeledes præciseres i kapitel 6 a om regnskab
og revision m.v., at kredsen skal dokumentere
omfanget af den samlede deltagerbetaling.
Forslaget indeholder tillige som følge af vedtagelsen af lov nr. 449 af 14. juni 1995 om daghøjskoler og produktionsskoler en teknisk præcisering.
Forslaget har ikke økonomiske og administrative konsekvenser.

Onsdag den 11. oktober 1995
Idet jeg i øvrigt henviser til lovforslaget med
bemærkninger, tillader jeg mig at anbefale lovforslaget til hurtig og velvillig behandling i det
høje Ting.";Ole Vig Jensen
15115;title_name;":
Herved tillader jeg mig at fremsætte:
Forslag til lov om ændring af ligningsloven.
(Begrænsning af fradragsretten for løbende
ydelser).
(Lovforslag nr. L 34).
Lovforslaget går ud på at ophæve adgangen til
fradrag for ensidigt påtagne løbende ydelser til
personer og dødsboer (såkaldte forsørgelseskontrakter) med virkning for ydelser, der erlægges efter udløbet af indkomståret 1995. Udgifter
til sådanne ydelser er efter gældende regler fradragsberettigede ved indkomstopgørelsen med
op til 10.000 kr. årligt.
I praksis er der fastlagt nærmere regler for,
hvilke indholdsmæssige og formelle krav der
skal være opfyldt, for at ydelser kan anses for
løbende og dermed fradragsberettigede. Såfremt aftalen går ud på at erlægge en bestemt
sum hvert år, skal yderen f.eks. - for at opnå
fradragsret - være forpligtet for en periode, der
normalt ikke må være kortere end 10 år.
Reglerne om fradrag for forsørgelseskontrakter har givet anledning til betydelige problemer
gennem en lang årrække. I 1980'erne ændredes
reglerne således fra et ubegrænset fradrag til
den nuværende begrænsning på 10.000 kr. pr.
år. Begrænsningerne var begrundet i, at de forsørgelsesforudsætninger, der oprindelig har ligget til grund for fradragsretten, ikke er til stede
længere i et samfund med et udbygget socialt
sikkerhedssystem. Begrænsningerne var endvidere begrundet i de betydelige administrative
vanskeligheder, der er forbundet til fradraget,
ikke mindst fordi der typisk er tale om betalinger til udlandet.
Det er regeringens opfattelse, at de nævnte
forudsætninger for fradraget i endnu mindre
grad er til stede i dag med det veludbyggede
sociale sikkerhedsnet. Private underholdsydelser af den omhandlede karakter bør være yderens indkomstopgørelse uvedkommende.
Hertil kommer, at de administrative/kontrolmæssige problemer i relation til fradraget ikke
er blevet mindre. Tværtimod. Told- og Skattestyrelsen har således i efteråret 1994/foråret
1995 i samarbejde med en række kommuner

183

foretaget en undersøgelse af, om der sker misbrug af fradragsretten. Undersøgelsen er foretaget på baggrund af tidligere konstaterede misbrug af fradragsretten.
Undersøgelserne i de omfattede kommuner
har vist misbrug af fradraget i et omfang, som
må anses for uholdbart. Fradraget er ofte formelt i orden, men en nøjere undersøgelse af
dokumentationen og forholdene i øvrigt giver
ofte et andet resultat. Det fremherskende misbrugseksempel er kendetegnet ved, at der er
involveret betalinger til udlandet. Det er karakteriseret ved, at ydelserne faktisk betales, men
ikke til den, der ifølge kontrakten er berettiget
hertil. Betalingen går til den forpligtede selv på
en konto i hjemlandet og hæves dér eller kommer retur til Danmark.
I praksis må det anses for yderst vanskeligt
for danske skattemyndigheder at foretage en
blot rimelig kontrol af fradraget, idet en sådan i
mange tilfælde bl.a. forudsætter oplysninger fra
udlandet. En effektiv kontrol vil i sin yderste
konsekvens kræve politiets bistand til tekniske
undersøgelser af f.eks. dokumenters og underskrifters ægthed.
Det kan således fastslås, at der her er tale om
et område, hvor de kontrolmæssige muligheder
er særdeles vanskelige, og hvor en effektiv kontrol derfor er urimeligt ressourcekrævende.
Regeringen finder derfor, at tiden nu er inde
til at foreslå fradraget for ensidigt påtagne
løbende ydelser til personer og dødsboer ophævet.
Lovforslaget ændrer ikke på fradragsretten
for løbende ydelser til godkendte foreninger,
stiftelser, institutioner m.v. eller religiøse samfund. Det samme gælder bestemmelserne om
fradragsret for løbende ydelser, der udredes
som led i en gensidigt bebyrdende aftale, f.eks. i
form af en aftægtsforpligtelse indgået i forbindelse med generationsskifte i landbruget. Forslaget medfører heller ikke ændringer for fradrag for bidrag til ægtefælle og børn i tilfælde af
separation og skilsmisse.
Lovforslaget vil medføre en forenkling af ligningsmyndighedernes arbejde, fordi kontrol
med fradraget for forsørgelseskontrakter som
tidligere nævnt er meget vanskelig.
Forslaget skønnes med en vis usikkerhed at
medføre et årligt merprovenu i størrelsesordenen 75 mio. kr., heraf ca. 55 mio. kr. for kommunerne. Skønsmæssigt 15.000-20.000 personer
benytter fradraget. Finansårsvirkningen for 1996
skønnes til ca. 40 mio. kr.

184

Onsdag den 11. oktober 1995

Idet jeg i øvrigt henviser til bemærkningerne i
lovforslaget, skal jeg anbefale lovforslaget til
Tingets velvillige behandling.";Carsten Koch
19616;title_name;":
Jeg skal hermed tillade mig at fremsætte:
Forslag til lov om ændring af kildeskatteloven.
(Grænsegængere).
(Lovforslag nr. L 35).
Formålet med lovforslaget er at give lønmodtagere og selvstændige bosat i udlandet, som
oppebærer hovedparten af deres samlede indkomst i Danmark, samme adgang til fradrag for
udgifter vedrørende personlige og familiemæssige forhold som fuldt skattepligtige personer
med bopæl her i landet.
Tilsvarende ligestilling tilvejebringes, for så
vidt angår skatteberegningen.
Anledningen til lovforslaget er en præjudiciel
dom afsagt af EF-Domstolen vedrørende de
tyske skatteregler for lønmodtagere bosat i
udlandet. De tyske skatteregler for beskatning
af udenlandske lønmodtagere svarer i princippet til de danske regler herom.
I dommen fastslog EF-Domstolen, at Tyskland skal give udenlandske lønmodtagere
adgang til samme personlige og familiemæssige
lempelser, som bosatte skattepligtige har
adgang til.
Dette gælder dog kun, såfremt personen
oppebærer hele eller næsten hele sin indkomst i
Tyskland.
Selv om sagen ikke direkte vedrørte danske
skatteregler, skal Danmark alligevel efterleve de
principper, som fastlægges i dommen.
Efter de gældende regler beskattes udenlandske lønmodtagere og selvstændige kun af den
del af indkomsten, der tjenes her i Danmark. De
har endvidere ved indkomstopgørelsen samt
ved skatteberegningen fordele, som ikke tilkommer fuldt skattepligtige.
Til gengæld har udenlandske lønmodtagere
og selvstændige kun adgang til fradrag for
udgifter, der direkte vedrører den danske indkomsterhvervelse. Der gives ikke fradrag for
underholdsbidrag, private renteudgifter, pensionsindbetalinger eller andre personlige fradrag.
Ved selve skatteberegningen stilles en gift
udenlandsk lønmodtager eller selvstændig altid
som en enlig. Der er således ikke adgang til at
overføre uudnyttet personfradrag m.m. fra en
eventuel ægtefælle.

Personer bosat i Danmark beskattes af hele
deres indkomst, uanset hvorfra i verden den
hidrører. Til gengæld får de adgang til samtlige
fradrag og lempelser, som skattelovgivningen
giver mulighed for.
De 2 persongrupper beskattes så at sige efter
hver sit beskatningssystem.
Udenlandske lønmodtagere og selvstændige,
der i et indkomstår oppebærer mindst 75 pet. af
deres samlede indkomst i Danmark, vil efter
forslaget frit kunne vælge at få samme personlige og familiemæssige lempelser, som tilkommer
fuldt skattepligtige. Vælges herefter samme
skattemæssige behandling som en fuldt skattepligtig, mistes så til gengæld de fordele, som
kun en udenlandsk lønmodtager eller selvstændig har adgang til.
Forslaget skønnes i et vist omfang at medføre
forøgede administrative omkostninger for
grænsekommunerne ved den dansk-tyske
grænse.
Det vurderes, at forslaget vil give et årligt
provenutab på 10 mio. kr. I finansåret 1996
skønnes forslaget dog at give et provenutab på
40 mio. kr. Dette skyldes, at der vil være adgang
til genoptagelse af skatteansættelser fra indkomståret 1992.
Jeg skal herefter anbefale forslaget til Folketingets velvillige behandling.";Carsten Koch
22702;title_name;":
Hermed tillader jeg mig for Folketinget at fremsætte:
Forslag til lov om erstatning for lægemiddelskader.
(Lovforslag nr. L 36).
Lovforslaget er en uændret genfremsættelse
af det lovforslag, som jeg fremsatte den 17. maj
1995 (lovforslag nr. L 261), og som ikke nåede at
blive færdigbehandlet inden udgangen af folketingsåret 1994-95.
Under 1. behandling af L 261 var der bred
enighed om behovet for en lov, der gjorde det
lettere for patienter at få erstatning for lægemiddelskader. Da der desuden var overvejende tilslutning til de grundlæggende principper i lovforslaget, har regeringen valgt at fremsætte lovforslaget i uændret form.
Formålet med lovforslaget er at indføre en
erstatningsordning for lægemiddelskader, der i
vidt omfang er parallel med den eksisterende

Onsdag den 11. oktober 1995
patientforsikringslov, der dækker behandlingsskader i sygehusvæsenet.
Da lovforslaget er bekendt for Tinget, skal jeg
ikke gå nærmere ind på forslagets detaljer, men
blot nævne, at erstatningsordningen foreslås
finansieret gennem en yderst minimal nedsættelse af medicintilskudssatserne i sygesikringsloven. Herved opnås en årlig offentlig besparelse på ca. 14 mio. kr., som forventes at kunne
dække udgifterne til erstatningsudbetalinger og
administration m.v. af ordriingen.
Idet jeg i øvrigt henviser til lovforslaget og
bemærkningerne hertil, tillader jeg hermed at
anbefale lovforslaget til Folketingets velvillige
behandling.";Yvonne Herløv Andersen
24173;title_name;":
Jeg tillader mig herved at fremsætte:
Forslag til lov om ændring af lov om social
bistand og lov om social pension. (Indførelse af
ældreråd og af klageråd på hjemmehjælpsområdet m.v.).
(Lovforslag nr. L 37).
Lovforslaget er med mindre ændringer en genfremsættelse af lovforslag nr. L 264, der blev
fremsat den 24. maj 1995.
Som et led i regeringens ældrepolitiske målsætninger om, at tilrettelæggelsen af ældreomsorgen i videst muligt omfang skal tage
udgangspunkt i de ældres behov, og at de ældre
skal have størst mulig medindflydelse på egne
forhold, foreslås det, at der etableres ældreråd i
alle kommuner. Det sikres på denne måde, at de
gode erfaringer, der allerede er indhøstet i mange kommuner, hvor ældreråd er etableret frivilligt, udbredes og udbygges.
Ældrerådene, der skal høres om alle forslag af
betydning for ældre, vil kunne medvirke til at
udbygge kontakten mellem kommunens ældre
borgere og kommunalbestyrelsen og rådgive
kommunalbestyrelsen i ældrepolitiske spørgsmål.
I forlængelse af forslaget om at oprette lokale
ældreråd agter jeg at nedsætte et uafhængigt,
centralt organ, der kan bidrage til at øge forståelsen for betydningen af at se ældrepolitikken i
større sammenhæng og med brugernes øjne.
Som en naturlig følge af, at de ældre får indflydelse på og deltager aktivt i tilrettelæggelsen
af den lokale ældrepolitik, foreslås det desuden,
at der i hver kommune etableres klageråd på
hjemmehjælpsområdet. Disse vil kunne sikre de

185

ældre mulighed for at følge og medvirke til, at
hjemmehjælpsopgaverne i praksis udføres i
overensstemmelse med kommunalbestyrelsens
målsætninger på dette område. Klagerådet foreslås ikke tillagt en egentlig kompetence til at
behandle konkrete sager om hjemmehjælp med
henblik på at omgøre disse, men derimod
mulighed for at komme med forslag, udtale sin
eventuelle kritik og komme med henstillinger
på hjemmehjælpsområdet både generelt og i
konkrete tilfælde.
Klagerådet kan således - ud over at følge, om
kommunen lever op til de kvalitetskrav, den
selv har fastlagt - bidrage til udviklingen på
hjemmehjælpsområdet ved den dialog, der forventes at opstå mellem kommunalbestyrelse og
klageråd.
Det er regeringens opfattelse, at en række klager på hjemmehjælpsområdet skyldes, at det
ved tildeling af hjælpen ofte ikke tilstrækkelig
tydeligt klargøres for modtageren, hvad formålet med hjælpen er, hvilke opgaver der vil blive
ydet hjælp til, og hvornår hjælpen vil blive
revurderet m.v. Disse forhold skal modtageren
efter regeringens opfattelse oplyses om på en
klar og tydelig måde.
Det foreslås derfor, at kommunalbestyrelsen
forpligtes til at meddele afgørelser om hjemmehjælp skriftligt. Herudover forpligtes kommunalbestyrelsen til i forbindelse med visitering til hjemmehjælp at anvende et skema, der
som minimum indeholder de nævnte oplysninger. Ansøgeren/hjemmehjælpsmodtageren skal
medinddrages i beslutningsprocessen, således
at de oplysninger, der danner grundlag for
afgørelsen, udarbejdes i samarbejde med den
I pågældende.
Anvendelse af sådanne skemaer vil ud over at
synliggøre beslutningsgrundlaget for modtageren også medføre, at den enkelte kommunes
afgørelser om hjemmehjælp i højere grad bliver
sammenlignelige og dermed gøre det lettere for
klagerådet at tage stilling til, om praksis er i
overensstemmelse med kommunalbestyrelsens
målsætninger.
Det forudsættes, at den enkelte kommunalbestyrelse herudover nøje overvejer, hvilke yderligere oplysninger der bør gives skriftligt, når der
træffes afgørelse om hjemmehjælp. Jeg henviser,
til lovforslagets bemærkninger med hensyn til
forslag og anbefalinger om det nærmere indhold af visitationsskemaet og initiativer i forbindelse med visitationen.

186

Onsdag den 11. oktober 1995

Det forudsættes desuden, at den enkelte
kommunalbestyrelse i sammenhæng hermed
tager initiativer, der sikrer, at kommunens borgere oplyses om det nærmere indhold og
afgrænsning m.v. af kommunens hjemmehjælpsordning.
I sammenhæng med boligministerens samtidig fremsatte lovforslag om ændringer i ældreboligloven m.v. foreslås det endvidere tydeliggjort, at de enkelte kommuners forskellige tilbud til ældre bør udgøre en helhed, og at indsatsen bør tage udgangspunkt i forebyggelse og
vedligeholdelse af færdigheder. Tilbudene skal
desuden så vidt muligt sammen med kommunens andre tilbud skabe rammer, som sikrer
trivsel, og tilbudene skal tilrettelægges i samarbejde med de ældre, således at disse opnår
størst mulig indflydelse og medansvar.
Idet jeg i øvrigt henviser til lovforslaget og
bemærkningerne hertil, skal jeg på regeringens
vegne anbefale lovforslaget til Tingets hurtige
og velvillige behandling.";Karen Jespersen
28842;title_name;":
Hermed har jeg den ære for det høje Ting at
fremsætte:
Forslag til ændring af patentloven. (Implementering af TRIPS-aftalen m.v.).
(Lovforslag nr. L 38).
Formålet med lovforslaget er primært at gennemføre de dele af Aftalen om Handelsrelaterede Aspekter af Intellektuelle Ejendomsrettigheder (TRIPS-aftalen), som vedrører patenter. I
Danmark skal aftalen være gennemført inden
udgangen af dette år.
Forslaget medfører på dette punkt kun få
ændringer af teknisk-juridiske formuleringer i
den nugældende patentlov. Forslaget omfatter
således alene de bestemmelser, der enten
udtrykkeligt angiver eller klart forudsætter en
retstilstand, der afviger fra TRIPS-aftalen.
Med henblik på at forenkle og smidiggøre
patentloven foreslås det endvidere at ophæve
lovens bestemmelser om løbedagsforskydning
og at give erhvervsministeren en generel
bemyndigelse til at fastsætte administrative regler om behandling af supplerende beskyttelsescertifikater.
TRIPS-aftalen er en del af overenskomsten
om oprettelse af Verdenshandelsorganisationen
(WTO). WTO-overenskomsten blev ratificeret af
Danmark ved folketingsbeslutning af 16.

december 1994 og skal med tiden afløse GATTaftalen fra 1947.
TRIPS-aftalen udgør et nyt emne for GATT/
WTO-samarbejdet, og den omfatter stort set alle
former for intellektuelle ejendomsrettigheder.
I takt med udviklingen i den internationale
konkurrence er det nødvendigt, at virksomhederne satser på udvikling og innovation for at
fastholde og forbedre konkurrenceevnen. I denne forbindelse er TRIPS-aftalen et vigtigt skridt i
den internationale harmonisering af området,
og det er selvsagt vigtigt, at også Danmark lever
op til aftalens forpligtelser.
Aftalen er meget omfattende, og jeg vil derfor
nøjes med at nævne de punkter, der har betydning for dette lovforslag.
Aftalen indeholder nogle generelle principper
for behandlingen af ansøgere og rettighedshavere fra andre medlemslande. Disse principper
betyder, at det enkelte land som udgangspunkt
skal behandle alle ansøgere og rettighedshavere
ens, så længe de er hjemmehørende i et WTOland. Med forslaget til ændring af § 6 om prioritetsretten efterlever Danmark dette generelle
ligebehandlingsprincip, idet prioritet fremover
kan anerkendes fra alle WTO-lande.
I aftalen findes der ligeledes et sæt detaljerede
regler for de situationer, hvor et patent kan
udnyttes uden tilladelse fra patenthaveren - de
såkaldte tvangslicenser. Forslagets bestemmelser om tvangslicens bringer de danske regler på
området i overensstemmelse med aftalens, idet
der nu stilles krav om frivillige forhandlinger
mellem parterne, før der kan udstedes tvangslicens. Endvidere foreslås betingelserne for at
udstede visse typer tvangslicenser skærpet,
ligesom forslaget indebærer, at mulighederne
for overdragelse af visse typer tvangslicenser
begrænses.
I denne forbindelse er det vigtigt at bemærke,
at tvangslicensreglerne stort set ikke anvendes i
praksis. Deres betydning er først og fremmest af
forebyggende karakter, idet truslen om udstedelse af tvangslicens i de fleste tilfælde er nok til
at forhindre, at en patenthaver misbruger de
rettigheder, som et patent giver.
Med forslaget om ophævelse af reglen om
løbedagsforskydning tilsigtes en harmonisering
med lovgivningen i en række andre lande, og
med reglerne i de internationale konventioner,
som Danmark har ratificeret. Forslaget er et
resultat af fællesnordiske drøftelser, og der forventes derfor lignende initiativer i de øvrige
nordiske lande.

Onsdag den 11. oktober 1995
Forslaget om supplerende beskyttelsescertifikater tilsigter at lette implementeringen af EU's
regler om supplerende beskyttelsescertifikater.
Den nuværende regel i patentloven omfatter
kun lægemidler, men allerede i 1996 forventes
det at der udstedes en EU-forordning om supplerende beskyttelsescertifikater for plantebeskyttelsesmidler.
Ved som foreslået at give erhvervsministeren
bemyndigelse til at udstede de nødvendige
administrative regler sikres det, at de forventede fremtidige EU-regler på området kan gennemføres her i landet på en smidig og effektiv
måde.
Lovforslaget forventes ikke at have erhvervsøkonomiske konsekvenser.
Lovforslaget vil medføre, at der i Patentdirektoratet skal foretages mindre administrative
omlægninger. Lovforslaget vil i øvrigt ikke have
statsfinansielle eller administrative konsekvenser.
Idet jeg i øvrigt henviser til lovforslagets
bemærkningeri skal jeg anbefale forslaget til det
høje Tings velvillige behandling.";Mimi Jakobsen
33334;title_name;":
Hermed tillader jeg mig for det høje Ting at
fremsætte:
Forslag til lov om ændring af lov om skoleskibsafgift, lov om skibsregistrering, lov oni. danske
skibes forsikring med krigsfare og lov om Statens Istjeneste.
(Lovforslag nr. L 39).
Lovforslaget har til formål at tilpasse en række
søfartslove til de i den internationale konvention
om måling af skibe fra 1969 vedtagne måleenheder brutto- og nettotonnage (bt og nt) i stedet
for brutto- og nettoregistertonnage, der i henhold til den tidligere 1947-konvention hidtil er
blevet anvendt.
Lovforslaget har endvidere til formål at foretage enkelte justeringer i lov om Statens Istjeneste, for så vidt angår isafgiften. Afgiften går til
dækning af driftsudgifterne ved Statens Istjeneste, og betales af danske havne og danske og
udenlandske skibe, som anløber danske havne.
Afgiften fra skibene opkræves efter gældende
ordning af Told- og Skattestyrelsen. Som følge
af indførelse af det indre marked vil det ikke
længere være muligt på denne måde at sikre
opkrævning fra alle afgiftspligtige skibe. Man ,
har derfor fundet det mest hensigtsmæssigt, at

187 ,

havnemyndighederne foruden den afgift, som
havnene selv betaler, også overtager opkrævning af isafgiften fra skibene. Det foreslås samtidig, at havnene får dækning af staten for de
administrative omkostninger ved opkrævningen.
Med disse bemærkninger skal jeg anbefale
forslaget til en hurtig og velvillig behandling i
det høje Ting.";Mimi Jakobsen
34814;title_name;":
Hermed tillader jeg mig for det høje Ting at
fremsætte:
Forslag til lov om ændring af lov om skibes sikkerhed m.v. og lov om beskyttelse af havmiljøet.
(Lovforslag nr. L 40).
Lovforslaget indfører mulighed for, at der kan
udstedes forbud mod, at et skib anløber dansk
havn i de tilfælde, hvor skibet ikke respekterer
en tilbageholdelse, der af sikkerheds- eller miljømæssige årsager er påbudt af en dansk myndighed eller et andet EU/EØS-lands myndigheder. Der skabes også hjemmel til at kræve
betaling for alle syn, der udføres i forbindelse
med havnestatskontrol, og som fører til en tilbageholdelse af skibet. Der er i begge tilfælde tale
om gennemførelse af forpligtelser i direktivet
om havnestatskontrol. Sigtet med forslaget er at
forøge sikkerheden til søs og undgå forurening
af havmiljøet.
Endvidere indfører forslaget hjemmel til at
fastsætte en ansvarsbegrænsning for klassifikationsselskaber, der optræder på Søfartsstyrelsens vegne, når der i overensstemmelse med
EU-direktivet om klassifikationsselskaber skal
indgås skriftlige aftaler.
FN's internationale søfartsorganisation (IMO)
har udarbejdet et forslag til en sådan aftale. Efter
denne skal der på den ene side være mulighed
for, at den statslige myndighed, hvis den ifalder
et erstatningsansvar på grund af, at klassifikationsselskabet har handlet på statens vegne, kan
gøre regres mod klassifikationsselskabet. På den
anden side skal regresansvaret efter den af IMO
foreslåede model være begrænset til beløb, som
måtte være fastsat i det enkelte klassifikationsselskabs standard vilkår, eller et i aftalen fastsat
højeste beløb.
Der er i dag i lovens § 19 hjemmel for Søfartsstyrelsen til at autorisere f.eks. klassifikationsselskaber til at udføre visse tekniske undersøgelser på styrelsens vegne, men ikke til at aftale

188

Onsdag den 11. oktober 1995

en øvre grænse for de autoriseredes økonomiske ansvar. Derfor er der behov for at skabe
hjemmel til, at styrelsen kan indgå aftaler med et
sådant indhold.
Søfartsstyrelsens udførelse af syn på skibe
sker som udgangspunkt uden betaling. Det er
dog et problem, at nogle redere ikke på hensigtsmæssig måde klargør deres skibe til syn.
Derved forlænges den tid og de udgifter, som er
forbundet med et syn, ganske betragteligt. Det
foreslås derfor, at der skal betales for de yderligere udgifter, som et større tidsforbrug påfører
Søfartsstyrelsen. Det er ikke blot rimeligt, men
kan også motivere rederen til at have orden i
tingene. Det har betydning for både sikkerhed
og miljø.
Der indføres endelig hjemmel til at fastsætte
lempeligere regler vedrørende konstruktion,
udstyr m.v. for alle bevaringsværdige skibe,
hvor dette i øjeblikket kun kan ske for skibe
under 20 brt.
Med disse bemærkninger skal jeg anbefale
forslaget til en hurtig og velvillig behandling i
det høje Ting.";Mimi Jakobsen
37657;title_name;":
Jeg tillader mig herved for det høje Ting at
fremsætte:
Forslag til lov om ændring af udlændingeloven,
lov om midlertidig opholdstilladelse til visse
personer fra det tidligere Jugoslavien m.v. og
lov om social bistand. (Midlertidig opholdstilladelse til personer fra Serbien-Montenegro m.v.).
(Lovforslag nr. L 41).
Hensigten med dette lovforslag er at skabe en
samlet løsning på udsendelsesproblemerne
samt en klarere retsstilling for personer fra Serbien-Montenegro, der efter meddelelse af endeligt afslag på opholdstilladelse her i landet ikke
kan udsendes til deres hjemland. Formålet med
lovforslaget er endvidere at forbedre vilkårene
for asylansøgere generelt. Dette skal bl.a. gennemføres ved at give bedre og mere undervisning, således at de pågældendes faglige ressourcer og kundskaber vedligeholdes og udvikles under opholdet her i landet. Et andet middel
er selvaktiveringsordninger, så de pågældende
får større ansvar og en øget indflydelse på deres
hverdag på indkvarteringscentret. Endelig er
det hensigten at styrke kommunernes mulighed
for at overtage integrationsindsatsen fra staten.

Baggrunden for den foreslåede bestemmelse
om meddelelse af midlertidig opholdstilladelse
til personer fra Serbien-Montenegro, der for
tiden ikke kan udsendes af landet, er, at der i
den senere tid har vist sig store vanskeligheder
med udsendelse af personer fra Serbien-Montenegro, som har modtaget endeligt afslag på
opholdstilladelse. Det skyldes, at myndighederne i Serbien-Montenegro i strid med, hvad der
er en naturlig følge af de pågældendes statsborgerskab, er uvillige til at tage deres egne statsborgere tilbage.
Meddelelse af opholdstilladelse efter den
foreslåede bestemmelse foretages efter en generel vurdering af udsendelsessituationen for
gruppen af personer fra Serbien-Montenegro
som helhed.
Den foreslåede bestemmelse medfører ikke
nogen indskrænkninger i asylmyndighedernes
asylretlige vurdering, ligesom bestemmelsen
ikke medfører nogen begrænsninger i asylmyndighedernes adgang til at genoptage en asylsag.
Opholdstilladelsen vil i de første 3 år blive
meddelt med henblik på midlertidigt ophold.
Der vil tillige blive meddelt arbejdstilladelse.
Lovforslaget indeholder endvidere forslag til
bestemmelser om undervisning af asylansøgere,
herunder undervisningspligt for asylansøgerbørn, samt selvaktivering af asylansøgere.
Det foreslås således, at der indføres undervisningspligt for asylansøgerbørn i overensstemmelse med kravene i bl.a. FN's børnekonvention. Endvidere bemyndiges indenrigsministeren til efter forhandling med undervisningsministeren at fastsætte regler om, hvilke dele af
folkeskolens undervisning asylansøgerbørn kan
deltage i, ligesom der kan fastsættes regler om
undervisning af voksne asylansøgere.
Det foreslås endvidere, at der - i overensstemmelse med, hvad der allerede gælder i dag
for bosniske krigsflygtninge - indføres regler
om selvaktivering af asylansøgere, der er indkvarteret på asylcentre her i landet. Asylansøgerne får pligt til at udføre nødvendige opgaver
på centret og ret til at udføre andre opgaver dér,
således at asylansøgerne i højere grad selv kan
tage ansvaret for og få indflydelse på deres
hverdag på indkvarteringscentret.
Den nærmere tilrettelæggelse af undervisnings- og selvaktiveringsordningerne vil ske på
baggrund af et udredningsarbejde i Indenrigsministeriet og Udlændingestyrelsen.
Regeringen finder endvidere, at kommunernes mulighed for at overtage integrationsindsat-

Onsdag den 11. oktober 1995
sen bør styrkes. Det foreslås derfor, at det i
bistandsloven præciseres, at en kommune, der
ønsker det, kan overtage ansvaret for integrationen umiddelbart eller ganske hurtigt efter, at de
pågældende personer er overgivet til Dansk
Flygtningehjælp. Indenrigsministeren vil fastsætte nærmere regler for tilrettelæggelsen af den
kommunale overtagelse af integrationsansvaret.
Endelig bemærkes, at der pr. 1. oktober 1995
er gennemført en større strukturomlægning på
udlændingeområdet. I den forbindelse har
Direktoratet for Udlændinge ændret navn til
Udlændingestyrelsen. Ved lovforslaget foreslås
det derfor, at myndighedsbetegnelsen i udlændingeloven og lov om midlertidig opholdstilladelse til visse personer fra det tidligere Jugoslavien m.v. ændres i overensstemmelse hermed.
Idet jeg i øvrigt henviser til lovforslaget og de
ledsagende bemærkninger, skal jeg hermed
anbefale forslaget til det høje Tings hurtige og
velvillige behandling.

Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.";Birte Weiss
42245;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om harmonisering af reglerne for bestyrelsesmedlemmers og
direktørers med fleres ansvar, pligter og rettigheder i finansielle virksomheder.
(Beslutningsforslag nr. B 13).
Jeg henviser i øvrigt til de bemærkninger, der
ledsager forslaget, og anbefaler det til Tingets
velvillige behandling";Kirsten Jacobsen
42661;name_party;":
Som ordfører for forslagsstillerne tillader jeg
mig herved at fremsætte:

Den første sag på dagsordenen var:
1) Spørgsmål til ministrene.

Forslag til folketingsbeslutning om fordeling af
arbejde og fri tid. (Skraldemandsmodellen).
(Beslutningsforslag nr. B 10).

Spm. nr. S 1

Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.";Aage Frandsen
43089;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om indførelse af
en ret for langtidsledige til at få et ordinært
arbejde.
(Beslutningsforslag nr. B 11).
Jeg henviser i øvrigt til de bemærkninger, der
ledsager beslutningsforslaget, og anbefaler det
til Tingets velvillige behandling.";Aage Frandsen
43450;name_party;":
Som ordfører for forslagsstillerne tillader jeg
mig herved at fremsætte:
Forslag til folketingsbeslutning om indførelse af
en uddannelsesorienteret ungdomsgaranti.
(Beslutningsforslag nr. B 12).

189

1) Til indenrigsministeren af:";Aage Frandsen
43706;name_party;":
»Vil ministeren øjeblikkelig stoppe den praksis,
at udviste asylansøgere på statens regning får
eftersendt stjålne eller uretmæssigt erhvervede
ejendele til det land, de udvises til?«
Skriftlig begrundelse
I august 1993 ansøger en kvinde med 2 børn om
asyl i Danmark. Hun påstår, at hun er fra Somalia. Knap 2 år senere, den 28. juni 1995, bliver
hun udsendt fra Danmark ledsaget af to politifolk, idet hun ikke kan anerkendes som flygtning. Klager til indenrigsministeren og
Ombudsmanden er blevet afvist.
Under mellemlandingen i Zürich den 28. juni
1995 indrømmer kvinden til politifolkene, at
I hun har løjet hele tiden, og at hun er kenyaner.
Hun beder derfor om at blive sendt til Nairobi. I
Nairobi lufthavn blev hun identificeret som
kenyansk statsborger. Bekendte var mødt op for
at modtage hende.
På dette tidspunkt havde hendes falske forklaringer medført udgifter for den danske stat
på langt over 300.000 kr.

190

Onsdag den 11. oktober 1995 (Spm)

Det er nu bestemt, at en masse effekter, som
kvinden opbevarede på asylcentret i Jylland,
skal eftersendes til hendes adresse i Kenya for
statens regning. Det drejer sig blandt andet om
en kummefryser, en parabol, en satellitmodtager, et fjernsynsapparat, en video, en transistorradio og et utal af forskellige mindre, elektriske
artikler.";Helge Adam Møller
45033;name_party;":
For 2 år siden ankom en afrikansk kvinde til
Københavns Lufthavn. Hun havde to børn med.
Hun sagde, hun var fra Somalia. 2 år senere blev
hun udvist, fordi hun ikke var flygtning. Hun
havde klaget til Ombudsmand og minister, men
man fastholdt, at hun skulle ud af Danmark.
Den 28. juni i år bliver hun sendt af sted ledsaget af to kriminalfolk, og under mellemlandingen i Zürich indrømmer hun, at hun har løjet
og svindlet de sidste 2 år. Det var ikke alt sammen rigtigt, det, hun havde fortalt. Hun var
nemlig fra Kenya, så hun ville gerne i stedet for
sendes tilbage til sin familie i Kenya. Man booker om. Dagen efter ankommer hun til Kenya,
bliver modtaget af familien, og da hun har kenyansk statsborgerskab, bliver hun lukket ind.
Hun har kostet det danske samfund V2 mio.
kr. plus 25.000 kr. til at blive sendt ud af landet
for.
Få dage efter får man at vide, at hun har fem
store kasser stående på asylcentret, og det
besluttes, at de på statens regning skal eftersendes til hendes nye adresse i Kenya. I kasserne
var der en kummefryser, et fjernsynsapparat,
parabol, satellitmodtager, video og transistorradio, kaffemaskine og håndmikser.
Mit spørgsmål til indenrigsministeren er:
Synes ministeren ikke, det er komplet urimeligt,
og vil ministeren øjeblikkelig stoppe det?";Helge Adam Møller
46350;title_name;":
Hvis praksis var sådan, som det bliver beskrevet i spørgsmålet, så er jeg aldeles enig i, at
praksis omgående burde ændres. Men sådan er
det altså ikke - naturligvis, havde jeg nær sagt.
Vi har i anledning af spørgsmålet spurgt
Rigspolitichefen om, hvordan det foregår. Rigspolitichefen oplyser, at der altid foretages en
særlig undersøgelse, hvis der er grund til at tro,
at udlændinge ikke lovligt besidder de ting, som
vedkommende ønsker at få med sig hjem. Det
vil sige, at det ikke er rigtigt, at asylansøgere,
der udsendes på statens regning, får eftersendt
stjålne eller uretmæssigt erhvervede effekter.

Med hensyn til den konkrete sag, der nævnes
her, har Rigspolitichefen oplyst, at det ikke
fremgår af de oplysninger, man kan få fat på fra
politikredsen - altså den politikreds, der stod
for pakningen - at der kunne være tvivl om
effekternes retmæssige tilhørsforhold.
Rigspolitichefen har også oplyst, at det ret
ofte forekommer, at asylansøgere får foræret
sådanne genstande, som spørgeren nævner, af
støttegrupper eller venner og bekendte, og at
der naturligvis meget ofte er tale om, at det er
brugte genstande. Der er i den konkrete sag ikke
oplysninger om, hvorvidt der har været tale om
nye eller brugte genstande.
Og så lige et par ord om det generelle. Jeg har
også spurgt Rigspolitichefen om, hvad politiet
gør, når en udlænding, der skal udsendes, har
nogle ejendele, som skal medsendes som bagage. Og jeg har her fået oplyst, at udlændinge
efter udlændingeloven selv skal betale det, som
det koster at hjemsende bagagen. Hvis der ikke
er penge til stede, så afholdes udgifterne foreløbigt af statskassen.
Normalt vil politiet sørge for, at udlændingen
selv medbringer sin bagage i forbindelse med
udsendelse med fly. Der kan selvfølgelig forekomme situationer - nu nævnes der en kummefryser og et køleskab og den slags større ting hvor det ikke er muligt at udsende det sammen
med personen. I den slags tilfælde vil bagagen
blive eftersendt på billigste vis til den adresse,
som udlændingen har opgivet.";Birte Weiss
48402;name_party;":
Jeg kan ikke takke for svaret, for jeg er meget
utilfreds med det. Jeg kan forstå, at ministeren
mener, at disse effekter plus et stort antal øvrige
- som jeg ikke kunne nå at nævne - altså ikke
var anskaffet uretmæssigt, fordi de kunne være
en foræring fra andre og derfor selvfølgelig
skulle sendes med.
Men så vil jeg gerne spørge helt konkret: Når
man kommer til Danmark og fortæller, at man
er fra Somalia, mens man har kenyansk pas og
altså er fra Kenya, når man lyver og bedrager
igennem 2 år og derfor befinder sig i Danmark
under falske forudsætninger i 2 år, er opholdet
så ikke uretmæssigt, og er det, man erhverver
under opholdet, ikke også uretmæssigt?
Og vil ministeren så ikke sørge for, at den
slags ting bliver solgt, således at de er med til at
afdrage en lille smule af den gæld, man helt
uretmæssigt har påført den danske stat?

Onsdag den li: oktober 1995 (Spm)";Helge Adam Møller
49321;title_name;":
Jeg har lidt svært ved at forstå, at spørgeren ikke
er tilfreds med svaret, for det er det svar, som
Rigspolitiet har kunnet give os. Det er ikke
sådan, at vi i Indenrigsministeriet er i stand til at
efterprøve, om de oplysninger, som politiet
giver, er korrekte, og jeg vil også godt sige, at
det vel heller ikke tilkommer os.
Det svar, vi har fået fra Rigspolitiet, er, at de i
den konkrete sag ikke havde nogen grund til at
tro, at der var tale om stjålne effekter. Og det er
som sagt på den baggrund nødvendigt, at jeg
svarer ud fra de oplysninger, som politiet giver:
det er - hvis jeg må bruge det udtryk - ikke
Indenrigsministeriets egne oplysninger.
Så vil jeg om den anden del af spørgsmålet
godt sige, at der naturligvis skal være en meget
skærpet opmærksomhed om den kendsgerning,
at der er nogle, der på grundlag af opgivelse af
falsk identitet eller andet på helt uretmæssig vis
forsøger at - lad mig bare bruge udtrykket svindle sig til et ophold i Danmark. Dér har vi
på alle de strækninger, hvor det er muligt at
gøre noget ved det, enten gjort det eller vil være
modtagelige for gode råd om, hvordan man kan
gribe ind over for det.";Birte Weiss
50497;name_party;":
Mener ministeren, det er i orden, at den danske
stat skal afholde udgifterne til eftersendelse af
bagage - i den størrelsesorden, som der her er
tale om - til personer, der uretmæssigt har
opholdt sig i Danmark, uanset om effekterne er
erhvervet på den ene eller den anden måde? Det
vil jeg meget gerne have et klart svar på.
Mener ministeren principielt, at bagage af det
omfang skal eftersendes på den danske stats
regning, når det drejer sig om personer, som
uretmæssigt har opholdt sig her i landet?";Pia Christmas-Møller
51025;name_party;":
Ministeren siger, at ministeren bare forholder
sig til politiets svar. Jamen jeg forholder mig til
ministerens svar, og jeg er ikke tilfreds med
ministerens svar, og jeg synes heller ikke, at
ministeren skulle være tilfreds med politiets
svar, hvis det så er det fulde og hele svar.
Jeg spørger udtrykkeligt om, om ministeren
synes, det er rimeligt, at det skal eftersendes,
hvis det er stjålet eller er uretmæssigt erhvervet.
Jeg har selvfølgelig ingen mulighed for at vurdere, om de effekter er stjålet eller ej, og jeg kan
forstå, at politiet vurderer, at de ikke er stjålet,
men de er da i hvert tilfælde anskaffet på uretmæssig måde.

191

Men når man kommer til Danmark under falske forudsætninger og hele tiden afgiver falske
forklaringer, så har man jo opholdt sig her
under falske forudsætninger i 2 år. Alle de lommepenge, man har fået tildelt, og alle de udgifter, der har været i forbindelse med opholdet, er
givet under falske forudsætninger.
Derfor må man konstatere, at alle de ejendomme, hun har fået og samlet sammen i de
2 år, er opnået på en uretmæssig måde, og derfor er det eneste fornuftige selvfølgelig, at ministeren siger, at den slags ejendele, der er opnået
på uretmæssig måde, skal sælges for højeste
bud og derved afdrage en lille smule på flyvebilletten. Nu er den kvinde den rigeste kvinde i
sin landsby hjemme i Kenya. Det er urimeligt.";Helge Adam Møller
52429;title_name;":
Det er jeg aldeles enig i, men det, som jeg besvarede, var det spørgsmål, som blev stillet, nemlig
eftersendelse af stjålne eller uretmæssigt erhvervede ejendele. Dér er det, at vi så går til politiet
og spørger: Hvad ligger der i den konkrete sag?
Og svaret er, at man ikke har kunnet godtgøre,
at der var tale om stjålne eller uretmæssigt
erhvervede ejendele.
Til den anden del af spørgsmålet vil jeg godt
sige, at jeg synes bestemt, det er en overvejelse
værd, at man ikke skal bruge penge på at eftersende de pågældendes ejendele, hvis der er tale
om en situation som den, der beskrives her.
Jeg synes, at der kunne være grund til at få
vurderet, hvor meget det drejer sig om, altså
hvilket beløb der bliver anvendt til dette her.
Den oplysning, jeg har kunnet få, er, at de samlede udsendelsesomkostninger - men det er altså også for personerne, der jo er langt den største del af det - i 1994 var på 1,9 mio. kr. Vi har
ikke kunnet få oplyst, hvor stor en del af de
1,9 mio. kr., der gik til eftersendelse af bagagen
på billigste vis - for det er jo så ikke at sende det
med fly, det er at sende det med landtransport.
Det vil være mit gæt, at det er en meget
beskeden del, men selv denne beskedne del
synes jeg det kunne være rimeligt at se på, herunder om man - i et så ekstremt tilfælde som
det, der er tale om - skal bruge kræfter på det.
Jeg tror mere, at det er et spørgsmål om, hvorvidt man skal bruge kræfter på at få sendt bagagen end om den faktiske omkostning ved det.
Men begge dele skal naturligvis spille en rolle
ved den vurdering.

192

Onsdag den 11. oktober 1995 (Spm)";Birte Weiss
54050;name_party;":
Det lå i ministerens svar, at staten i visse tilfælde
betaler for hjemrejsen, og i fortsættelse af bl.a.
det, fru Pia Christmas-Møller spurgte om, vil
jeg gerne spørge helt præcist: Vil ministeren
ændre reglerne, så det bliver umuligt under
ulovligt ophold i Danmark at erhverve formuegenstande og rejse hjem med disse formuegenstande, så det bliver en overskudsforretning at
søge om asyl her i landet? Vil ministeren forhindre det?";Birthe Rønn Hornbech
54510;name_party;":
Fru Birthe Rønn Hornbech har taget første del af
mit spørgsmål, så det skal jeg ikke gentage, men
gerne supplere ved at spørge ministeren, om
ministeren vil tage initiativer til at sikre, at det
ikke fremover på nogen måde bliver praksis
hverken i enkelttilfælde eller mere generelt, at
staten betaler for eftersendelse af effekter i forbindelse med udvisning af personer, som uretmæssigt har opholdt sig her i landet. Vil ministeren tage et sådant skridt, uanset hvor mange
penge det drejer sig om? Det er et principspørgsmål.";Pia Christmas-Møller
55062;name_party;":
Nu vil ministeren »overveje«, om der eventuelt
skal bruges kræfter på at ændre noget, som
ministeren kun synes er et lille problem.
Men det er et meget stort problem, for hver
eneste gang der kommer eksempler - selv om
de kun er enkelte eksempler - på nogle, der
groft og fuldstændig urimeligt misbruger systemet, så smitter det desværre af på det store antal
af flygtninge, som er reelle flygtninge, og som
ikke lyver, og som ikke svindler.
Derfor er det utrolig vigtigt, at ministeren,
hver eneste gang der kommer et eksempel som
det her, siger, at det kan vi ikke tolerere, og derfor vil jeg håbe, at ministeren klart og tydeligt
kan sige: Det vil jeg ændre allerede i dag, således at genstande, der er anskaffet under et uretmæssigt ophold, aldrig nogen sinde kan eftersendes på statens regning. Vil ministeren gøre
det?";Helge Adam Møller
55922;title_name;":
Ja, det var det, som jeg for et øjeblik siden gav
tilsagn om.
Men når jeg ikke vil sige, at vi kan sætte en ny
praksis i gang lige med det samme, så er det
simpelt hen, fordi der i spørgerens ordvalg ikke
ligger en tilkendegivelse af, hvad uretmæssigt

betyder i denne her forbindelse. Hvis uretmæssigt betyder, at det alene er et spørgsmål om
folk, der har opholdt sig her i landet under falsk
identitet, så er svaret klart: Ja, det vil vi naturligvis godt stoppe med det samme. Men hvis der i
uretmæssigt skulle ligge, at man mener, at folk,
der har søgt om asyl i Danmark, men som får
afslag, og som har erhvervet sig nogle genstande, mens de har opholdt sig i Danmark - hvis
det er det, man vil have med i definitionen på
begrebet uretmæssigt ophold, så mener jeg, at
det er et meget stort spørgsmål, om dét også
skal være med i det.
Så ved misbrug er det et klart: Ja, det vil vi
gerne være med til at stoppe. Men vi bliver altså
nødt til at angribe det her så seriøst, at vi ikke
fratager folk ejendele, som de er i god ret til at
have, og som de måske har fået foræret af venner i Danmark, og derfor bliver vi nødt til at
være noget mere specifikke i vores definitioner.
Men misbruget skal selvfølgelig stoppes.
Hermed sluttede spørgsmålet, og spørgetiden
var dermed til ende.

Den næste sag på dagsordenen var:
2) Første behandling af lovforslag nr. L 3:
Forslag til lov om ændring af retsplejeloven.
(Rettemes stedlige kompetence ved sagsanlæg
mod staten m.v.).
Af justitsministeren (Bjørn Westh).
(Fremsat 4/10 95).
Lovforslaget sattes til forhandling.
Forhandling";Birte Weiss
57518;name_party;":
Dette er et af de lovforslag, der bestemt ikke er
grund til at bruge ret mange ord på. Det er ganske enkelt udtryk for sund fornuft.
Det handler om to ting. Den ene er, at som
verden er indrettet i dag, så skal borgere, der vil
anlægge sag mod staten, men bor under Vestre
Landsrets domæne, drage til Østre Landsrets
domæne og anlægge sagen. Det bliver lavet om.
Nu bliver det muligt at anlægge disse sager ved
Vestre Landsret.

(25)
Onsdag den 11. oktober 1995 (L 3)
Det andet er, at hidtil har vederlaget til stævningsmænd, som skulle ud og forkynde, skullet
betales forud. Men det har faktisk vist sig at
være umuligt at kunne betale forud, fordi man
ikke ved, hvor langt der skal køres osv. osv.
osv., og derfor ændrer man det, så det skal betales på det tidspunkt, hvor man rent faktisk ved,
hvad vederlaget skal være. Det er også udtryk
for sund fornuft.
Og derfor skal jeg på vegne af Socialdemokratiet og Centrum-Demokraterne sige, at vi
synes, det er et fornuftigt forslag, og det vil kunne få en meget hurtig behandling i udvalget.";Dorte Bennedsen
58579;name_party;":
Ifølge retsplejeloven er en persons værneting
det sted, hvor han bor, og et firma det sted, hvor
det har domicil.
Med hensyn til statens værneting eller hjemting har det hidtil været sådan, at staten kun
kunne stævnes for Østre Landsret. Nu vil man
altså indføre den regel, at det er sagsøgerens
bopæl, der bestemmer, hvor staten skal stævnes.
Det vil sige, at alle, der bor vest for Lillebælt, for
fremtiden kan anlægge sag mod staten ved
Vestre Landsret i Viborg.
Det er så rigtigt og godt et forslag, at det er
utroligt, at ingen har fremsat det før: det kunne
man jo have gjort for lang tid siden. Det er nemlig både forbrugervenligt og sikkert også
omkostningsbesparende.
Man kan sige, det er en undtagelse fra reglen
om, at det er sagsøgtes bopæl, der bestemmer,
hvor en sag skal anlægges, men man har jo også
andre undtagelser, som måske er lidt besværlige, nemlig boligretssager. Her er man tit ude for,
at nogle er flyttet fra en bolig og skal betale en
efterregning. De er måske flyttet til Jylland efter
at have boet i Herlev, men de skal stævnes i
Herlev og bekoste rejse derover. Det er somme
tider lidt uforståeligt for den indstævnede lejer.
Det er altså en undtagelse, men det er en af de
gode undtagelser, og Venstre kan varmt anbefale den del af forslaget.
Det samme gælder også for den anden lille
del om forudbetaling af stævningsmændenes
udgifter. Det sker der ikke noget ved. Det vil i
reglen være advokater, der skal betale, så selv
om der gives kredit, til man har set, hvad, det
har kostet at få forkyndt en stævning, så vil man
ikke lide tab i staten på denne post.

193";Erling Oxdam
60201;name_party;":
Forslaget går jo lidt forenklet ud på at behandle
jyder ligeså godt som fynboer, københavnere og
sjællændere, og det synes vi efter moden overvejelse faktisk er en god idé. Så vi kan tilslutte
os forslaget.";Helge Adam Møller
60428;name_party;":
De foregående ordførere har nøje beskrevet lovforslagets retlige betydning og konsekvenser for
almindelige menneskers mulighed for at søge
deres ret, når de står i situationer, hvor de ikke
mener, at statens forskellige myndighedsudøvelser er i overensstemmelse med den lovgivning, vi vedtager her i salen.
Man kan beskrive lovforslaget på den måde,
at staten skal acceptere, at værnetinget følger
staklen, som er kommet i retligt slagsmål med
staten, og ikke som det er sædvane, hvor værnetinget følger sagsøgte.
Eller hvad med variationen: at det er et forsøg
på at afhjælpe jydernes geografiske underlegenhed, når de løber ind i retlige problemer med
staten. Sagt på en anden måde: Lovforslaget
giver den enkelte borger i Jylland en vis ligestilling. Det er lidt træls, at man skal rejse helt til
København, bare fordi man er kommet op at
toppes med en eller anden statslig myndighed i
Frederikshavn.
Uanset hvilke forklaringer man vælger at
lægge til grund for lovforslaget, så er vi i SF enig
i intentionerne og vil stemme for.
Lars Kaspersen (RV):
Også i Det Radikale Venstre skal der være
opbakning til det her lovforslag. Vi synes, at
intentionerne om at give rimeligere og bedre
vilkår for danskere og borgere bosiddende i Jylland er god, og vi ser det som en del af det
generelle arbejde, hvor det gælder om at styrke
den enkeltes retsstilling over for staten. Det er
en udvikling, vi er tilhængere af, så vi støtter
lovforslaget.";Anne Baastrup
61886;name_party;":,
Jeg kunne sige det samme som den forrige ordfører. Det er et forslag, som også vi støtter
varmt. Der er ingen tvivl om, at de geografiske
forskelle tidligere har været en forhindring måske en lille forhindring, men dog en forhindring. Den bliver nu ryddet af vejen, og det ser
vi som et fremskridt. Vi ser det også som en god
ting, at man som jyde kan starte sagerne op ved

194

Onsdag den 11. oktober 1995 (L 3)

Vestre Landsret, for det er at ligestille sagsøgerne, og det er rimeligt, at man gør det.
Vi har det på samme måde med hensyn til
vederlaget til stævningsmændene. Det er jo
meget fornuftigt, at man opgør omkostningerne,
inden man udbetaler vederlag, så alt i alt er det
et forslag, som ikke behøver at kræve den store
udvalgsbehandling. Det er et godt forslag, som
forenkler mange ting, og vi støtter det.";Tom Behnke
62733;name_party;":
Enhedslisten støtter begge dele af lovforslaget,
altså også den del om forudbetaling af vederlag.";Søren Søndergaard
62864;title_name;":
Det er fristende for mig som jyde at sige tak for
den gode behandling, men det vil jeg undlade
og på regeringens vegne sige tak for en god
behandling.
Jeg håber, at de resterende lovforslag, som jeg
vil komme med, vil få en lige så god behandling
i Tinget, som det her forslag har fået.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bjørn Westh
63276;title_name;"Jeg foreslår, at lovforslaget henvises til Retsudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

Den næste sag på dagsordenen var:
3) Første behandling af lovforslag nr. L 4:
Forslag til lov om ændring af retsafgiftsloven.
(Forhøjelse af tinglysningsafgiften).
Af justitsministeren (Bjørn Westh).
(Fremsat 4/10 95).
Lovforslaget sattes til forhandling.

Forhandling";Formanden
63726;name_party;":
Da mit partis ordfører, hr. Per Kaalund, ikke er i
salen, skal jeg blot på hans vegne sige, at Socialdemokratiet og CD kan støtte forslaget.";Dorte Bennedsen
63885;name_party;":
Jeg må desværre på Venstres vegne skuffe
justitsministerens forhåbninger om, at resten af
dagen gik lige så nemt, for vi finder, at den forhøjelse, man foreslår af tinglysningsafgiften på
200 kr. - fra 700 til 900 kr. - er af ren fiskal art.
Der er ikke noget behov for omkostningsdækning, og det kan typisk være en skat på flytning,
på skøder og pantebreve, som jo er de typiske
tinglysningsdokumenter. Det er vi imod.
Vi har endog foreslået, at disse afgifter skulle
sættes ned, så derfor er vi meget utilfredse med,
at man nu strammer skruen. Hvor skal det
ende? Det kan jo efterhånden blive til meget, der
skal betales for hvert enkelt tinglysningsdokument, så det er vi altså imod. Og dermed har jeg
underholdt justitsministeren på det punkt.";Erling Oxdam
64652;name_party;":
Lovforslaget er et led i regeringens finanslovudspil, og set i det lys kan det godt undre, at vi
skal førstebehandle lovforslaget i dag.
Det havde måske været mere passende, at
man havde medtaget det i finanslovdrøftelserne
og så havde fremsat det efterfølgende, hvis
udfaldet var blevet sådan.
Det Konservative Folkeparti tager skarpt
afstand fra lovforslaget. Det fremgår af V's og
K's eget oplæg til finansloven, »Reform 96«, at
vi ønsker at forbedre mobiliteten på arbejdsmarkedet og boligmarkedet, således at der skabes et incitament til, at man flytter efter et nyt
job. Dette lovforslag vil medføre det stik modsatte, nemlig en forøgelse af flytteomkostningerne, og i det lys er vi imod det.
Eftersom dette lovforslag nu er en del af regeringens finanslovudspil, tillader jeg mig at gå ud
fra, at den videre behandling af det afventer de
drøftelser, der skal være om finansloven.";John Vinther
65559;name_party;":
Forslaget handler om at forøge tinglysningsafgifterne med 200 kr. fra 700 kr. til 900 kr. Det
giver statskassen 280 mio. kr. Det er ikke en helt
ringe sum penge.
Forslaget er skat på bl.a. hushandel, som skal
bruges til at forbedre finansministerens samlede

Onsdag den 11. oktober 1995 (L 4)
husholdningsbudget eller måske sikre justitsministeren en mulighed for at bruge penge andre
steder i sit system.
Efter SF's opfattelse er det ikke uden videre
den smukkeste vej til at skaffe flere penge til
statskassen. En hævelse af det skrå skatteloft
ville f.eks. være en socialt mere retfærdig vej til
at skaffe penge til statskassen. Så ville man have
sikkerhed for, at de mennesker, som har råd til
det, kom til at finansiere statens underskud.
Man kunne komme med mange andre argumenter mod forslaget. Hr. John Vinther nævnte
før, at arbejdsministeren f.eks. gerne ville have
geografisk mobilitet på arbejdsmarkedet. Gavner dette forslag det? Nej!
Der er mennesker, som har været heldige at
eje hus i nogle år. De har haft stor fordel af
omprioriteringer på rette tid og sted. Er det
dem, der rammes? Nej!
De mennesker, som skal betale den retsafgiftsforhøjelse, har som udgangspunkt ikke altid
været i den heldige situation. Det kan skyldes, at
de først nu skal til at anskaffe en bolig. Vi er i SF
indstillet på, at vores børn ikke skal finansiere
vores forbrug. Det må vi selv kunne klare.
Når nu regeringen ikke kan blive enig indbyrdes om at fastholde, at det er i det progressive skattesystem, pengene kræves ind, så vil vi i
SF ikke bare på forhånd afvise forslaget. Pengene skal jo skrabes ind et eller andet sted.
Der er mange steder, hvor justitsministeren
med fordel kunne bruge penge. Lad mig blot
nævne forbedring af kriminalforsorgen. Her vil
vi i SF gerne være med til at bruge penge, så vi
kan slippe for de mange svingdørskriminelle,
som de ansatte i fængslerne ved vender tilbage,
fordi de oplæres i kriminalitet i fængslerne i stedet for at lære, hvordan man klarer sig i det
omgivende samfund.
Får vi derfor i SF medindflydelse på brugen
af de midler, justitsministeren her vil skrabe ind,
så vil vi da ikke på forhånd helt afvise forslaget.
Lars Kaspersen (RV):
I Det Radikale Venstre har vi ikke den opfattelse, at denne forhøjelse på 200 kr. vil lamme
mobiliteten på arbejdsmarkedet. Vi ser det snarere som et bidrag til en fortsat tiltrængt forbedring af de offentlige finanser, og det er vi som
bekendt tilhængere af.
Så også i dette tilfælde er der radikal støtte til
lovforslaget.

195";Anne Baastrup
68091;name_party;":
Der er tale om et rent skatteforslag, som udelukkende skal forbedre statens finanser. Der er ikke
et eneste argument om, at det er blevet dyrere at
foretage tinglysningerne, og derfor er konklusionen, at det er et rent skatteforslag.
Forslaget burde have været behandlet i Skatteudvalget og ikke i Retsudvalget. Det er vores
opfattelse, at det i forvejen er meget dyrt at
handle ejendomme. Vi er sikre på, at yderligere
forhøjelse af tinglysningsafgiften vil lægge endnu en sten på den vej, der hedder at forhindre
mobiliteten på arbejdsmarkedet, og det er ikke
det, vi har behov for, i disse år. Tværtimod har vi
behov for, at der bliver løsnet op, således at
mobiliteten på arbejdsmarkedet bliver bedre.
Vi havde for et par år siden diskussionen om
gebyrerne og om, at gebyrerne skulle svare til
de faktiske omkostninger. Da de ikke gjorde det,
vedtog man så - i stedet for at sætte gebyrerne
ned, så det passede - en lang række gebyrer ved
lov, og så var de pludselig tilladt, men det var ,
ikke desto mindre stadig væk umoralsk.
Spørgsmålet er, hvad der er den reelle .
omkostning ved tinglysning. Specielt efter at vi
nu har fået en elektronisk tinglysning, er jeg sikker på, at omkostningerne er faldet, hvilket er
endnu et argument for, at man ikke burde sætte
tinglysningsafgiften op, men derimod sætte den
ned.
Hvis det er således, at regeringen mangler
penge i statskassen, så ville det være langt mere
reelt, at man opkrævede pengene som egentlige
skatter, således at befolkningen kunne se, hvad
det var, de skulle betale i skat, og ikke som en
eller anden skjult skat, som de færreste så får øje
på.
Men parolen har jo fra regeringens side gennem de sidste par år været, at der skulle være
skattelettelser, og når man så selv i opgangstider
ikke kan få økonomien til at hænge sammen, vil
man selvfølgelig ikke sænke sit eget flagskib om
lavere skatter. Så gør man det, som man har
gjort her, at man lægger skat på nogle områder,
som er mere eller mindre usynlige. Det er helt
utroligt, at regeringen overhovedet tillader sig
at fremsætte et sådant forslag.
Mit forslag til regeringen skulle være at trække dette forslag tilbage og, hvis man mangler
penge, at erkende over for befolkningen, at
regeringen ikke er i stand til at styre statens
finanser, og så opkræve pengene i reelle skatter,
så folk kan se, hvad det koster at drive den politik, som Socialdemokratiet står i spidsen for. ,

196

Onsdag den 11. oktober 1995 (L 4)";Tom Behnke
70558;name_party;":
Enhedslisten har også den opfattelse, at der reelt
er tale om et skattéforslag. Nu er Enhedslisten jo
ikke noget skatteriægterparti: vi kan sagtens
acceptere, at der bliver udskrevet skatter til fælles bedste, men det betyder selvfølgelig også, at
vi må have hånd i hanke med, at skatterne rent
faktisk går til det fælles bedste.
Det afhænger altså af, hvad pengene skal bruges til. Dét er jo netop ved en finanslovdebat, at
man diskuterer, om pengene skal bruges til
gavn for de arbejdsløse, de syge, de svage, eller
om de skal gives til dem, der har i forvejen. Derfor bliver vi også nødt til at henvise vores endelige stillingtagen til dette forslag til en afslutning
af finanslovdebatten.
Bare for at give regeringen et vink til den
debat vil vi sige, at regeringen jo må kunne forstå, at man ikke sammen med os kan gennemføre alt det sure og så sammen med V og K gennemføre alt det søde. Skal man have vores støtte
til at gennemføre det sure - opkrævning af
afgifter og skatter - må der altså også noget sødt
på bordet, og det håber jeg, regeringen forstår.

finansloven indeholdende skattelettelser. Men
det, jeg sagde, var, at det ville være mere reelt at
erkende over for befolkningen, at Socialdemokratiet i spidsen for regeringen ikke er i stand til
at styre statens finanser, og så i stedet udskrive
det som reelle skatter, så man kan se, hvad man
skal betale:";Søren Søndergaard
71964;title_name;":
Det er jo sådan, at hvis man vil afholde udgifter,
må man også sørge for at få nogle indtægter. Jeg
har bemærket, at Venstre og De Konservative
gerne vil afholde flere udgifter, men de vil samtidig mindske indtægterne for staten, og det vil
altså alt andet lige give et større underskud.
Det, regeringen prøver her, er at sige: Vi vil
gerne have nogle penge i kassen på mange forskellige måder, bl.a. også denne måde, og vi vil
ikke, som jeg forstod Fremskridtspartiet foreslår, hæve indkomstskatten. Det var i øvrigt et
overraskende forslag fra Fremskridtspartiets
side, men anderledes kunne det, hr. Tom
Behnke sagde, vel ikke forstås.
Det er klart, at dette må indgå i de drøftelser,
der skal være i Folketinget, men det er jo altså
sådan, at man ikke kun kan stille krav om øgede
udgifter. Man må også somme tider være med
til at sikre nogie indtægter til statskassen.

Hermed sluttede forhandlingen.";Bjørn Westh
72887;name_party;":
Ministeren forstod udmærket godt, hvad jeg
sagde. Ministeren vil ikke forstå, hvad jeg siger,
og ministeren står her og slår plat på, hvad jeg
har sägt.
Det, jeg sagde, var ikke, at Fremskridtspartiet
ønskede at hæve skatterne. Tværtimod stiller vi
hvert eneste år omfattende ændringsforslag til";Tom Behnke
73202;name_party;":
Jeg finder, at det er lidt flot, når justitsministeren
siger, at Venstre og De Konservative bare vil
forlange øgede udgifter uden at anvise besparelser. Det er lidt meget at få ud af et forslag, der
skal give et provenu på 280 mio. kr. Mig
bekendt har Venstre og De Konservative fremsat forslag til besparelser på omkring 20 mia. kr.
At der så ud af dem skal gives en anden prioritering til noget nær det halve af disse 20 mia. kr.,
berører jo ikke den kendsgerning, at man samlet
set vil have besparelser og altså ikke vil forlange
udgiftskrævende love, uden at man har anvist
kompenserende besparelser.
Det måtte lige - vil jeg sige til justitsministeren - sættes på plads.

Afstemning
Lovforslagets overgang til anden behandling
vedtoges uden afstemning.";Erling Oxdam
73973;title_name;"Jeg foreslår, at lovforslaget henvises til Retsudvalget. Hvis ingen gør indsigelse mod dette forslag, betragter jeg det som vedtaget. (Ophold).
Det er vedtaget.

Den næste sag på dagsordenen var:
4) Første behandling af lovforslag nr. L 5:
Forslag til lov om meddelelse af dansk indfødsret til Alexandra Christina Manley.
Af justitsministeren (Bjørn Westh).
(Fremsat 4/10 95).
Lovforslaget sattes til forhandling.

Onsdag den 11. oktober 1995 (L 5)
Forhandling";Formanden
74450;name_party;":
Jeg finder, det vil være på sin plads i dette tilfælde at oplyse, at Fremskridtspartiet støtter
forslaget.";Tom Behnke
74581;name_party;":
Bare for at der ikke skal være nogen misforståelser, vil jeg da godt starte med at ønske prins
Joachim til lykke med forlovelsen og så understrege, at dette forslag jo ikke handler om, hvorvidt frøken Alexandra Manley skal have dansk:
indfødsret eller ej. Det er jo ikke det, der er til
diskussion i dag. Det, der er til diskussion, er,
om frøken Alexandra Manley skal have en dispensation fra alle normale betingelser for at
opnå dansk indfødsret, altså om hun så at sige
skal springe ud af køen og få indfødsret i strid
med de retningslinjer, som ellers gælder på
området. Det er det spørgsmål, som skal diskuteres i dag, og det er det spørgsmål, som jeg jo
kunne se på talerlysten at en række ordførere
ikke ønskede at komme med deres principielle
og konkrete vurderinger af.
Enhedslisten har den opfattelse, at der skal
være lighed for loven. Det finder vi er et godt
udgangspunkt og et godt princip. Det er altså
sådan, at der er nogle normale betingelser for at
få dansk indfødsret - ink1. nogle normåle betingelser for at få dansk indfødsret, hvis man er gift
med en dansk mand. Der skal ikke herske tvivl
om, at vi synes, de betingelser er for stramme, så
det er for svært at få dansk indfødsret.
Vi mener, at der er massevis af gode udenlandske kvinder og mænd, som bliver gift eller
bare tager ophold i Danmark, og som ønsker at
få dansk statsborgerskab, der langt tidligere
skulle have mulighed for at få det. Derfor arbejder vi for at få ændret indfødsretsloven, men det
er jo noget helt andet, end at man vælger nogle
enkeltpersoner ud og siger: Dem kan vi godt
lide. Eller: De er i en særlig position, så her laver
vi en forskelsbehandling. De har mulighed for at
få indfødsret, mens alle andre bare kan vente.
Vi er altså principielt imod denne ulighed for
loven. Vi synes, at der skal være lighed for
loven.
Så synes vi derudover, at der er en betænkelig
undertone i denne debat, for det spørgsmål, vi
stiller os selv, er: Hvorfor skal frøken Alexandra
Manley have dansk indfødsret inden brylluppet
med prins Joachim? Vi regnede selvfølgelig
med, når der kom en fremsættelse fra Justitsmi-

197

nisteriet, at det blev forklaret, men hvad står der
så i den skriftlige fremsættelse? Der står:
»... mens lovforslaget om Alexandra Çhristina Manley gerne skulle vedtages inden bryllupsdagen.«
Er det en bryllupsgave, vi er i gang med at
vedtage? Så skal man jo sige det. Eller hvad ér
det? »... gerne skulle vedtages ...«. Hvad er
egentlig grunden til, at prins Joachim ikke kan
gifte sig med en engelsk statsborger eller for den
sags skyld en kinesisk statsborger eller en thailandsk statsborger, hvis det var det, prins
Joachim havde lyst til? Skal det virkelig være
sådan, at man, når man er prins i Danmark, kun
kan gifte sig med en dansk statsborger?
Vi synes, der ligger en meget ubehagelig
undertone af fremmedfjendskhed i det her, som
vi under ingen omstændigheder kan støtte.
Denne sag forklarer meget godt, hvorfor
Enhedslisten er imod kongedømmet. Det er jo
ikke, fordi vi har noget imod de konkrete personer, som er en del af kongedømmet. Vi har ikke
noget imod dronning Margrethe. Vi har ikke
noget imod prins Joachim. Vi har ikke noget
imod nogen af dem som personer, men vi kan
bare konstatere, at det at have et kongedømme
altså fører til, at bl.a. dette Ting vælger at lave J
forskelsbehandling, vælger at lave ulighed i stedet for at opretholde, at alle er lige fpr loven.
Dér hælder Enhedslisten til de gode gamle
traditioner fra den franske revolution om lighed,
frihed og broderskab, og hvis vi skal gøre det
lidt mere konkret i dag, så inkluderer det også
søsterskab.";Søren Søndergaard
78203;name_party;":
Når kongehuset og regeringen har sagt god for
prins Joachims kommende hustru, Alexåndra
Manley, kan vi andre jo faktisk kun ønske lykke
til. Dansk Folkeparti kan derfor med glæde
stemme for dansk statsborgerskab til Alexandra
Manley.
Nu skal Alexandra Manley til at skabe sig en
tilværelse i Danmark, og jeg tror, jeg må sige, at
den ingenlunde bliver let for hende. I den position, prinsessen kommer til at indtage, vil hun få
brug for hele. befolkningens opbakning, og jeg
tror også, den vil komme fra vide kredse af det
danske folk.
I vort land er kongehuset af afgørende betydning for befolkningen. Den goodwill, som f.eks.
erhvervslivet nyder i udlandet, hænger jo i høj
grad sammen med kongehusets omfattende rejseaktivitet. Jeg har forstået, at Danmarks kom-

198

Onsdag den 11. oktober 1995 (L 5)

mende prinsesse sammen med sin tilkommende
mand, prins Joachim, også vil yde en stor indsats her.
Jeg har egentlig ikke mere at tilføje - kun at
udtrykke ønsket om, at Alexandra Manley vil få
et godt og et lykkeligt liv her i Danmark på
samme måde, som prins Henrik og dronning
Ingrid har fået det.
Med disse ord tilsiger jeg Dansk Folkepartis
tilslutning til en hurtig behandling af sagen her i
Folketinget.";Poul Nødgaard
79453;title_name;":
Kongehuset har en særstilling i Danmark. Det
synes jeg er rigtigt. Dette lovforslag er udtryk
for denne særstilling. Datoen i lovforslaget er
fastsat ud fra den ansøgning om dansk statsborgerskab, jeg har modtaget fra Alexandra Manley, der har anmodet om statsborgerskab fra den
18. november: derfor denne dato.";Bjørn Westh
79789;name_party;":
For alle eventualiteters skyld vil jeg godt bede
justitsministeren bekræfte, at der ikke er noget,
der forhindrer, at prins Joachim er gift med en
udenlandsk statsborger, f.eks. en statsborger i
Storbritannien.";Søren Søndergaard
80033;title_name;":
Den sag, vi behandler, er en ansøgning om
statsborgerskab, jeg har modtaget fra en person,
der har forlovet sig med prins Joachim, og som
ønsker at blive dansk statsborger fra den dag,
hun gifter sig med prins Joachim, og det er det,
regeringen fremsætter forslag om.
Hermed sluttede forhandlingen.
Afstemning
Lovforslagets overgang til anden behandling
vedtoges uden afstemning.";Bjørn Westh
80426;title_name;"Jeg foreslår, at lovforslaget henvises til Indfødsretsudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Den næste sag på dagsordenen var:
5) Første behandling af lovforslag nr. L 6:
Forslag til lov om indfødsrets meddelelse.
Af justitsministeren (Bjørn Westh).
(Fremsat 4/10 95).
Lovforslaget sattes til forhandling.
Forhandling";Formanden
80835;name_party;":
Fremskridtspartiet har flere gange tidligere
markeret, at vi ønsker, at der er nogle krav, der
skal være opfyldt, før man får dansk statsborgerskab. Bl.a. mener vi, at man skal kunne klare
sig selv økonomisk, at man skal kunne tale et
forståeligt dansk, og at man skal holde sig fri af
kriminalitet. Når først man har fået dansk statsborgerskab, kan man blive i Danmark resten af
sit liv, og det er derfor vigtigt, at vi nøje ser
ansøgerne an, inden vi udleverer det guldrandede stykke papir: Dansk indfødsret.
Fremskridtspartiet vil selvfølgelig i udvalget
nøje arbejde med de personer, som har søgt om
darisk statsborgerskab. Vi vil kigge dem lidt i
kortene, som vi plejer at gøre, og eventuelt stille
ændringsforslag, hvis der er personer, som vi
efter en gennemgang af forslaget ikke mener
skal opnå dansk statsborgerskab.";Tom Behnke
81686;name_party;":
Jeg synes, det indlæg, vi lige har hørt, og det
indlæg, som vi kommer til at høre efterfølgende,
fuldstændig illustrerer den pointe, jeg prøvede
at gøre opmærksom på under det forgående
punkt: Lige pludselig skal folk kigges i kortene,
og så skal vi kontrollere, og så skal vi gøre det
ene og gøre det andet for at være sikre osv.
Det er forskelsbehandling, men det er en forskelsbehandling, som nogle åbenbart lever fortrinligt med. Det gælder ikke Enhedslisten.
Enhedslisten vil selvfølgelig deltage i arbejdet
med at gennemgå de pågældende, og Enhedslisten kan tilsige sin støtte til, at alle, der opfylder betingelserne for at få dansk indfødsret,
selvfølgelig skal have det.";Søren Søndergaard
82386;name_party;":
Vi kan jo godt tale lidt forbi hinanden en gang
imellem, men det foregående forslag og så dette
forslag adskiller sig jo afgørende derved, at i det
forslag, vi behandler nu, står der en lang række
personer, som er straffet for forskellig kriminali-

Onsdag den 11. oktober 1995 (L 6)
tet, men som nu har udstået en eller anden
periodeforlængelse, som er vedtaget af regeringen, Venstre og De Konservative.
Dér er det vores opfattelse, vil jeg gerne sige
til Enhedslisten, at det er ulogisk for den danske
befolkning, at folk, der har fået hårde straffe for,
narkotikahandel, groft overfald osv., på noget
tidspunkt skal have dansk indfødsret. Derfor
kan jeg ligesom hr. Søndergaard tilsige, at vi må
gå alle de ansøgninger igennem og se på, hvilke
der i realiteten burde slettes.
Jeg ved, at det ikke sker, for jeg ved, at regeringen og V og K er hoppet på den limpind, at
uanset hvor høje straffe folk har fået, så forlænger man bare de 7 år med et par år eller 3, og så
giver man dem dansk indfødsret. Jeg har tidligere her i Folketinget spurgt: Er man klar over,
hvad det vil sige at få dansk indfødsret og dermed dansk statsborgerskab?
Når man får de største rettigheder, man overhovedet kan få i denne verden med hensyn til
goder, synes jeg også, man skal have gjort sig
fortjent til goderne, og det har man ikke, hvis
man, når man kommer til et land, gang på gang
overtræder den ene bestemmelse efter den
anden, og i denne sag er Folketinget i total konflikt med befolkningen.
Jeg er sikker på, at 80-90 pet. af befolkningen
synes, det er hul i hovedet at give indfødsret til
ca. en tredjedel af dem, Folketinget her giver
dansk indfødsret, for de burde ikke have det,
når ikke de kan leve nogenlunde efter danske
regler. Nu ser jeg bort fra folk, der har kørt uden
lys på cyklen: det er ikke dem, vi taler om.
Hr. Søndergaard og andre her i Folketinget
ved ganske udmærket, at der er tale om folk på
den lange liste, vi har her i lovforslaget, som har
fået ganske betragtelige domme for forskellige
forbrydelser, overtrædelse af lovgivning osv.
Derfor kan jeg sige, at i det udvalgsarbejde, der
nu følger med denne sag, vil vi i Dansk Folkeparti nøje gennemgå de forskellige ansøgninger,
og vi vil også stille samme ændringsforslag, som
vi er vant til at stille, for det kan ikke være
meningen, at det danske samfund skal belastes
med de udgifter, der er, når folk ikke vil rette sig
efter den danske lovgivning.";Poul Nødgaard
84831;name_party;":
Jeg er fuldstændig enig med hr. Poul Nødgaard
i det, der blev sagt her fra talerstolen, men jeg
synes på den anden side også, det er vigtigt, at
man så kommer med nogle positive tilkendegivelser.

199

Det er første gang i de 7/2 år, jeg har siddet
her i Tinget og har haft med indfødsret at gøre,
at jeg har set et lovforslag med så mange personer på uden virkelig alvorlig kriminalitet, så den
opstramning, som vi lavede her i foråret, har,
faktisk virket.
Så er der et sidste skridt tilbage. Lad os tage
det på et senere tidspunkt, men jeg synes, at det
positive også skal frem.";Inge Dahl-Sørensen
85433;name_party;":
Nu fik fru Inge Dahl-Sørensen stort set sagt det,
jeg ville have sagt her i salen, men vi er også på
mange måder enige med Dansk Folkeparti i, at.
der skal ske nogle væsentlige opstramninger.,
Men jeg synes, at det forlig, vi fik igennem her i
foråret, har været godt. Vi har fået strammet op
med hensyn til kriminaliteten, og det var sådan
set det primære ønske, vi havde fra konservativ
side.
Nu er vi så blevet lovet nogle forhandlinger
med justitsministeren om, at vi skal stramme
sprogkravene og bestemmelserne om gæld til
det offentlige, og de forhandlinger håber jeg
snart går i gang. Men jeg vil sige, at man også
skal passe på, at man ikke farer for hårdt frem
her, for, som fru Inge Dahl-Sørensen også var
inde på, er der rent faktisk i dette lovforslag, vi
behandler denne gang, ikke optaget så mange
tidligere kriminelle, og det har vi i hvert fald
med stor tilfredshed noteret os efter det forlig, vi
har indgået.";Gitte Seeberg
86393;title_name;":
Jeg vil gerne takke for den modtagelse, store
dele af Folketinget har givet dette lovforslag.
Man kan ikke fortænke Fremskridtspartiet og
Dansk Folkeparti i nu at gå ud i en konkurrence
på det overdrev, hvor de altid har befundet sig.
Til de øvrige partier vil jeg sige, at jeg selvfølgelig altid vil være parat til at diskutere de
spørgsmål, der rejses i forbindelse med dette
lovforslag.";Bjørn Westh
86803;name_party;":
Jeg synes, det er groft af justitsministeren at
sige, at vi går ud på overdrevet. Er det at være
ude på overdrevet at sige, hvad den danske
befolkning synes er ret og rimeligt?
Jeg synes ikke, at justitsministeren kan være
bekendt at komme med sådan en udtalelse. Vi
lever i et demokratisk land - går jeg ud fra hvor man har lov til at tale og tænke frit. Det er
det, vi har gjort, og vi er enige med store dele af
den danske befolkning om det.

200

Onsdag den 11. oktober 1995 (L 6)

Så synes jeg, det er en uartig bemærkning, at
justitsministeren siger, at vi er ude på et eller
andet overdrev.

Udenrigsudvalget (6/10 95):
Medl.: Pia Kjærsgaard (FP) ændret til
Pia Kjærsgaard (DF)";Poul Nødgaard
87523;title_name;":
Justitsministeren tillod sig bare at tale og tænke
frit.

Skatteudvalget (6/10 95):
Medl.: Kristian Thulesen Dahl (FP) ændret til
Kristian Thulesen Dahl (DF)

Hermed sluttede forhandlingen.

Kommunaludvalget (6/10 95):
Medl.: Poul Nødgaard (FP) ændret til
Poul Nødgaard (DF)
Stedf.: Ole Donner (FP) ændret til
Ole Donner (DF)

Afstemning
Lovforslagets overgang til anden behandling
vedtoges uden afstemning.";Bjørn Westh
87944;title_name;"Jeg foreslår, at lovforslaget henvises til Indfødsretsudvalget. Hvis ingen gør indsigelse mod
dette forslag, betragter jeg det som vedtaget.
(Ophold). Det er vedtaget.

Meddelelser fra formanden";Formanden
88150;title_name;"Der er ikke mere på dagsordenen.
Der er foretaget ændringer i følgende udvalg:
Det Udenrigspolitiske Nævn (6/10 95):
Medl.: Pia Kjærsgaard (FP) ændret til
Pia Kjærsgaard (DF)
OSCE's parlamentariske forsamling (6/10 95):
Medl.: Pia Kjærsgaard (FP) ændret til
Pia Kjærsgaard (DF)
Retsudvalget (6/10 95):
Stedf.: Pia Kjærsgaard (FP) ændret til
Pia Kjærsgaard (DF)
Udvalget vedrørende Det Etiske Råd (6/10 95):
Stedf.: Pia Kjærsgaard (FP) ændret til
Pia Kjærsgaard (DF)
Folketingets Ø-kontaktudvalg (6/10 95): I.
Medl.: Pia Kjærsgaard (FP) ændret til
Pia Kjærsgaard (DF)

Europaudvalget (6/10 95):
Medl.: Kristian Thulesen Dahl (FP) ændret til
Kristian Thulesen Dahl (DF)
Trafikudvalget (6/10 95):
Medl.: Ole Donner (FP) ændret til
Ole Donner (DF)
Stedf.: Poul Nødgaard (FP) ændret til
Poul Nødgaard (DF)
Kirkeudvalget (6/10 95):
Medl.: Poul Nødgaard (FP) ændret til
Poul Nødgaard (DF)
Kulturudvalget (6/10 95):
Medl.: Ole Donner (FP) ændret til
Ole Donner (DF)
Stedf.: Pia Kjærsgaard (FP) ændret til
Pia Kjærsgaard (DF)
Det Politisk-Økonomiske Udvalg (6/10 95):
Stedf.: Pia Kjærsgaard (FP) ændret til
Pia Kjærsgaard (DF)
Forskningsudvalget (6/10 95):
Stedf.: Poul Nødgaard (FP) ændret til
Poul Nødgaard (DF)
Forsvarsudvalget (6/10 95):
Stedf.: Pia Kjærsgaard (FP) ændret til
Pia Kjærsgaard (DF)
Indfødsretsudvalget (6/10 95):
Medl.: Poul Nødgaard (FP) ændret til
Poul Nødgaard (DF)
Uddannelsesudvalget (6/10 95):
Medl.: Poul Nødgaard (FP) ændret til
Poul Nødgaard (DF) ,

Onsdag den 11. oktober 1995

201

Miljø- og Planlægningsudvalget (10/10 95):
Udtræder: Keld Albrechtsen (EL)
Nyt medl.: Jørgen Lund (EL)

Skatteudvalget (10/10 95):
Udtræder: Kirsten Jacobsen (FP)
Ny stedf.: Kim Behnke (FP)

Landbrugs- og Fiskeriudvalget (10/10 95):
Udtræder: Bent Hindrup Andersen (EL)
Nyt medl.: Keld Albrechtsen (EL)
Udtræder: Keld Albrechtsen (EL)
Ny stedf.: Frank Aaen (EL).

Folketingets næste møde afholdes i morgen,
torsdag den 12. oktober 1995, kl. 10.00.

Kulturudvalget (10/10 95):
Udtræder: Bent Hindrup Andersen (EL)
Ny stedf.: Bruno Jerup (EL)

Mødet hævet kl. 13.58

Angående dagsordenen skal jeg henvise til den
dagsorden, der er opslået i salen.";Formanden
